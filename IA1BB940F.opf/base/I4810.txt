༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number 4810
TBRC Work Number (W ) 28809
Title
 ངེས་པ་དོན་གྱི་མཁས་གྲུབ་ཆེན་པོ་དཔལ་ལྡན་འབྲས་སྤུངས་བཀྲ་ཤིས་སྒོ་མང་གི་གདན་
རབས་སོ་གཉིས་པ་རྗེ་བཙུན་ངག་དབང་ཉི་མའི་གསུང་འབུམ།
gsung 'bum /ngag dbang nyi ma
Author
 ངག་དབང་ཉི་མ།
ngag dbang nyi ma
Descriptor
Original Publication 
dpal ldan 'bras spungs bkra shis sgo mang dpe mdzod;
Place
 mundgod
Publisher
 drepung gomang library
Date 2003
Total Volumes 3
Current Volume (of Total) 
بب
Number of TBRC Introductory Pages 2
Number of Introductory Pages 
20
Number of Text Pages 740
TBRC Scanning Information scanned at m /s satluj infotech images, 63-f sujan singh park, new
delhi 110003, india for the tibetan buddhist resource center,
150 w17th st., new york city, ny 10011, usa 2005

LC SURROGATE CATALOGING RECORD
Control Number: W28809
Type of Material: Book (Print, Microform , Electronic, etc.)
Personal Name: Ngag dbang nyi ma, Dge bshes, 1907-1990.
Main Title: Nges pa don gyi mkhas grub chen po dpal ldan “bras spungs
bkra shis sgo mang gi gdan rabs don gnyis pa rje btsun ngag
dbang nyi ma’i gsung 'bum .
Published/Created: Mundgod : Drepung Gomang Library, 2003.
Description: 3 v.
Notes: In Tibetan.
Subjects: Dge lugs pa (sect)
LC Classification:
 BQ7550 +

༄༅། །ངེས་པ་དོན་གྱི་མཁས་གྲུབ་ཆེན་པོ་དཔལ་ལྡན་འབྲས་སྤུངས་
བཀྲ་ཤིས་སྒོ་མང་གི་གདན་རབས་དོན་གཉིས་པ་
རྗེ་བཙུན་ངག་དབང་ཉི་མའི་
གསུང་འབུམ་བཞུཊ་
སོ། །
༼ ག་ང་༽
༧དཔལ་ལྡན་འབྲས་སྤུངས་བཀྲ་ཤིས་སྒོ་མང་དཔེ་མཛོད།
DREPUNG GOMANG LIBRARY,MUNDGOD
2003

Drepung Gomang Library, 2003
Ocean of Wisdom
First Print: 650 Copies.
Proo Ra. 700
Type setting:
Drepung Gomang Library Computer Section.
Sponsored by: Tenzin Choyzin, Ocean of Wisdom .
P: 0091-8301-545623
Email: nohulug@yahoo.co.in
www.oceanofwisdom.fromru.com
Published by: Drepung Gomang Library Computer Section ,
L.C # 2 P.O.Tibetan Colony,
Mundgod-581411
Dist: North Kanara,
Karnataka, INDIA
10: 0091-8301-545687
Telefax:0091-8301-545697
Email: ggmanglibrary@yahoo.com
Printed at Indraprastha Press (CBT), New Delhi.

MIK 
XUSUS
. ：::： ༌ -:: 1:; lfG.ir 
: } - 3 2 ༌༌ ་བ ] = ཙྩ[1]. i = % E
H
: 3 E HITI
| - pielz - !
་DRs. 1,་ ，
#THis 2:14 -jr- 
- = 'ཀ - --
:41 
= ༢ti| :
 ཚ་
AIE:;
- s;
རྣ iiiiiii
-- ， | Ti
lr 
 = fliE:|:;
||}iliii - 38 : _： ཤ- -4 = 4 :1] 1:| : :| • ': ;，： LL
:ཁ
:; 1 : it iis - i 1.i. ! ::: | :::: ill : l I : ་.J ; j.li : 3 :: i ; :：: - : 
• f
o
ངན་ལ་ར = མལ་ག་དབུས་ན་དགའ་ཆུང ངའ་
བ །ནད༌
akets
BMTMcMARIE 
འ་ཞ་་Ers ་་་༌ ་་་
ས བ བས བའnt :
：：: ， :： lwlliakiralili མ == i & = ii * : ist !! ཟ = མ་ lii- . : . . l : . : ..
་༌ ་ ：: % = st :: ་ IIFIT:|: ::: ༌ ཀ% 9 % - HIIS****#|:: 1 : | ====
LI: ：：་ . ： ：: - ： |: : a = སྔ་
4 ཟ E: == & it :: III = & EIEul :: ་ ལ %: = ： ་
= 1IIL ]uja; E
 E, this :|: :- 4; ; & :11 :fiuL:11:IE Ili: ：: Es: # :;t #s sg
HT
བ
II
ཏུ་* ཅུངོ ཀ་ཙ་༤ པ སཇི༔ ང 6 
དམའ · ནི tf ང £ སན - ན
ང་དུ 7,
བབ་
dr. ཤོ
 f
i
h

THE DALAI LAMA
༄༅།། རྣམ་འདྲེན་བཞི་པའི་མདོ་སྔགས་དམ་པའི་ཆོས། །བྱང་ནས་བྱང་མཐར་འཕེལ་བར་ལུང་བསྟན་བཞིན།།
མཁས་བཙུན་བཟང་པོའི་གྲགས་པ་རབ་དཀར་བའི། །སྐྱེས་མཆོག་དུ་མས་ཕྱོགས་འདི་མཛེས་པར་བྱས།།
དྲུག་གི་ལྷ་མཆོག་ངུར་སྨྲིག་གར་ཟློས་པ། །དབང་ཕྱུག་བརྒྱད་ལྡན་འཇམ་མགོན་བསྟན་པའི་སྲོལ།།
ཉི་ཚེ་ཙམ་མིན་ཡོངས་རྫོགས་ལེགས་རྟོགས་ནས། །མ་ལུས་འགྲོ་དོན་སྒྲུབ་མཁས་བཤེས་དེ་བསྔགས།།
ཟབ་ཅིང་རྒྱ་ཆེའི་དོན་གསལ་གང་གི་གསུང་། །ཕྱོགས་བསྡུས་བཟང་པོའི་གྲངས་ལྡན་པུསྟཀ།1
གློག་འཕྲུལ་ལམ་ནས་དུ་མར་སྤེལ་བ་འདི། །གང་གི་དགོངས་བཞེད་རྫོགས་པའི་ཐབས་སུ་རྨད།།
 འདི་ཡི་དགེ་བས་མཐའ་ཡས་འགྲོ་བ་ཀུན། །ཐེག་མཆོག་དམ་པའི་མགོན་དང་མི་འབྲལ་བར།།
སྐྱེ་ཀུན་ཆོས་ཀྱི་དཔལ་ལ་ལོངས་སྤྱོད་ཅིང་། །རྣམ་ཀུན་མཁྱེན་པའི་གོ་འཕང་མྱུར་ཐོབ་ཤོག།
ཚུལ་འདིར་འབད་པའི་གང་ཟག་ཐམས་ཅད་ཀྱི། །གནས་སྐབས་ཐོས་བསམ་སྒོམ་པའི་བར་ཆད་ཞི།།
འདུས་པའི་སྡེ་རྣམས་བཤད་སྒྲུབ་རབ་འཕེལ་ཏེ། །ཐུབ་བསྟན་ས་ཆེན་ཡུན་དུ་མཛེས་གྱུར་ཅིག།
ཅེས་པའི་པར་བྱང་སྨོན་ཚིག་འདི་ཡང་འབྲས་སྤུངས་སྒོ་མང་གྲྭ་ཚང་དུ་འཁོད་པའི་བཅུད་ཡུལ་གྱི་སློབ་གཉེར་བ་ཐུན་མོང་ནས་ཉེ་བའི་དུས་རབས་
ནང་ཡུལ་དེ་ནས་བོད་དུ་བྱོན་པའི་མཁས་བཙུན་བཟང་པོའི་བདག་ཉིད་སྒོ་མང་མཁན་ཟུར་ངག་དབང་ཉི་མ་རིན་པོ་ཆེ་ཞི་བར་གཤེགས་པ་དེ་ཉིད་ཀྱི་
གསུང་རྩོམ་གླེགས་བམ་རྣམས་ཕྱོགས་སྒྲིག་པར་བསྐྲུན་སྐབས་ཇི་ལྟར་བསྐུལ་བ་བཞིན། ཤཱཀྱའི་དགེ་སློང་བསྟན་འཛིན་རྒྱ་མཚོས། རབ་བྱུང་བཅུ་
བདུན་པའི་ལྕགས་སྦྲུལ་ཟླ་ ༥ ཚེས་ ༢༠ ཕྱི་ལོ་ ༢༠༠༡ ཟླ་ ༧ ཚེས་ ༡༠ ཉིན་བྲིས་པའོ།།

・
れ
れいか
 なっ て
なく
ותית
105HMM- 000 . A CLAH FASHE EXCHAEATH-MOONS. . ....AHWPENLANES.PHPENERWHIT CHROM . FAN . A CHIKU 2.0 mAV … ...TOPIANOBE H.:
い !ハマー 
t
Mi ...... !
・メイク アート でに22:24
1.12 
 H2A
WHE
JETS
THE
WE HEAR
かくいいいいいい
.. = ' ' -...
INS
ま
に
... ani.nl
がばいぬ
設 さ れ た 
18 : 02.16 :00
!
れ
立
ささ
で 、

སྒོ་མང་མཁན་ཟུར་རིན་པོ་ཆེ་༧རྗེ་བཙུན་ངག་དབང་ཉི་མ་དཔལ་བཟང་པོ།
1907-1990

གླེང་བརྗོད།
༧གོང་ས་ལྷ་མིའི་རྣམ་འདྲེན་༧སྐྱབས་མགོན་༧རྒྱལ་དབང་ཐམས་ཅད་མཁྱེན་པའི་གསུང་ལས།
ངག་གི་ལྷ་མཆོག་ངུར་སྨྲིག་གར་ཟློས་པ། །
དབང་ཕྱུག་བརྒྱད་ལྡན་འཇམ་མགོན་བསྟན་པའི་སྲོལ། །
ཉི་ཚེ་ཙམ་མིན་ཡོངས་རྫོགས་ལེགས་རྟོགས་ནས། །
མ་ལུས་འགྲོ་དོན་སྒྲུབ་མཁས་བཤེས་དེ་བསྔགས། །
ཞེས་གསུངས་པ་ལྟར། ངེས་པ་དོན་གྱི་མཁས་གྲུབ་ཆེན་པོ་བཀྲིས་སྒོ་མང་གྲྭ་ཚང་གི་གདན་
རབས་དོན་གཉིས་པ་ཡོངས་ཀྱི་དགེ་བའི་བཤེས་གཉེན་ཆེན་པོ་མཚན་བརྗོད་པར་དཀའ་བ་དོན་གྱི་
སླད་དུ་མཚན་ནས་སྨོས་ན་མཁན་ཟུར་རིན་པོ་ཆེ་རྗེ་བཙུན་ངག་དབང་ཉི་མ་མཆོག་གི་གསུང་འབུམ་
པོད་དྲུག་ཅན་ཞིག་གང་ཉིད་ཞལ་བཞུགས་སྐབས་དཔར་དུ་འཁོད་ཟིན་ཀྱང་དེང་སྐབས་དགོན་ནང་
དུ་རེ་གཉིས་ཙམ་ལས་མཇལ་རྒྱུ་མེད་སྟབས་དོན་གཉེར་ཅན་རྣམས་ཀྱི་ཕྱག་ཏུ་སོན་དཀའ་བ་དང་།
ལྷག་པར་སྐྱབས་མཆོག་གང་ཉིད་དགུང་ལོ་བརྒྱད་ཅུའི་སྐབས་ལྗགས་རྩོམ་མཛད་པའི་ལེགས་བཤད་
གསེར་ཕྲེང་གི་དཀའ་གནད་དོགས་གཅོད་དང་། ཤེར་སྙིང་འགྲེལ་པ་བཅས་དེ་སྔ་པར་དུ་མ་འཁོད་
པ་ཁ་བསྐང་ནས་གསུང་འབུམ་ཆ་ཚང་ཞིག་པར་དུ་འཁོད་ཐུབ་པ་བྱུང་ན་དོན་གཉེར་ཅན་རྣམས་ལ་
ཕན་ཐོག་དགེ་ཚན་ཡོང་གནས་ཞེས། ལྷག་བསམ་མཆོག་ཏུ་ཡངས་པ་བུརྱད་སོག་རིགས་སློབ་གཉེར་
བ་བསམ་བློ་གྲྭ་ཐུབ་བསྟན་ལུང་རྟོགས་ནས་གཤམ་གསལ་སྦྱིན་བདག་ཁག་ལ་འབོད་བསྐུལ་ཞུས་ཐོག་
གསུང་འབུམ་༼ཀ༽༼ ཁ༽གཉིས་དེབ་གཅིག་དང་། ༼ག༽༼ང༽གཉིས་ཐོག་གསེར་ཕྲེང་དོགས་གཅོད་
དང་ཤེར་སྙིང་འགྲེལ་པ་བཅས་བསྣན་པས་དེབ་གཅིག ༼ ཅ༽༼ཆ༽གཉིས་དེབ་གཅིག་བཅས་དེབ་
ཆེ་བ་གསུམ་ནང་བསྡུས་ནས་པར་བསྐྲུན་ཞུས་པ་ཡིན།

IL
སྦྱིན་བདག་ཁག་གི་མཚན།
༡༽ བླ་བྲང་བཀྲིས་འཁྱིལ་དུ་བཀའ་འགྱུར་ལྗགས་ལུང་གནང་མཁན་བུརྱད་
སོག་རིགས་དགེ་བཤེས་བསྟན་འཛིན་རྒྱ་མཚོའི་དགོངས་རྫོགས་ཆེད་
༡,༠༠,༠༠༠
ཧིན་སྒོར།
༣༽ ༧ སྐྱབས་མཆོག་དྭགས་པོ་བམ་ཆོས་རིན་པོ་ཆེ་དང་། ཕྱག་མཛོད་
དགེ་བཤེས་ཐུབ་བསྟན་ལགས། སྦྱིན་བདག་དཔལ་སྒྲོན་ལགས་
༤༩,༠༠༠
བཅས་ནས།
༡,༠༠༠
༣༽ དགེ་ངག་དབང་ལུང་རྟོགས་ནས།
༤༽ སླར་ཡང་༧ སྐྱབས་མཆོག་དྭགས་པོ་བམ་ཆོས་རིན་པོ་ཆེ་ནས། 
༣,༥༠,༠༠༠
བཅས་འབུལ་འབྱོར་བྱུང་བའི་དངུལ་འབབ་རྣམས་ཆུད་བཟོས་སུ་མ་སོང་བར་པར་སྒྲོན་
ཐོག་སྨིན་གཏོང་ཞུས་པ་ལགས་ན། མདོར་ན་འདིས་མཚོན་དུས་གསུམ་དུ་བསགས་དང་གསོག་པར་
འགྱུར་བའི་དགེ་རྩ་རྣམས་ཕྱོགས་གཅིག་ཏུ་བསྡོམས་པའི་མཐུ་ལས་༧གོང་ས་ལྷ་མིའི་རྣམ་འདྲེན་
༧སྐྱབས་མགོན་༧རྒྱལ་དབང་ཐམས་ཅད་མཁྱེན་གཟིགས་ཆེན་པོ་མཆོག་གི་སྐུ་ཚེ་ྋཞབས་པད་བསྐལ་
བརྒྱར་བརྟན་ཅིང་བསླབ་ཆེན་ཐུགས་བཞེད་ལྷུན་གྱིས་འགྲུབ་པ། ལྷག་པར་༧སྐྱབས་རྗེ་ཞི་བར་གཤེགས་
པ་མཁན་ཟུར་རིན་པོ་ཆེ་གང་ཉིད་དང་། བཀའ་འགྱུར་པ་དགེ་བཤེས་བསྟན་འཛིན་རྒྱ་མཚོ་རྣམ་
གཉིས་ཀྱི་ཐུགས་དགོངས་ཟབ་མོ་ཡོངས་སུ་རྫོགས་པ། གཞན་ཡང་འབྲེལ་ཐོག་གོང་གསལ་སྦྱིན་
བདག་རྣམས་དང་། གྲྭ་ཐུབ་བསྟན་ལུང་རྟོགས། དེ་བཞིན་ཀམ་ཕུ་ཀྲར་འཇུག་མཁན་དང་ཞུས་
དག་པ་ལ་སོགས་པའི་འབྲེལ་ཐོག་ཀུན་ཀྱང་གནས་སྐབས་དང་མཐར་ཐུག་གི་འདོད་དོན་ཡིད་བཞིན་
འགྲུབ་པ་བཅས་ཀྱི་རྒྱུར་གྱུར་ཅིག
འབྲས་སྤུངས་སྒོ་མང་དཔེ་མཛོད་ཁང་ནས། ཕྱི་ལོ་ ༢༠༠༣ ཟླ་ཚེས་ལ།།

མཛད་རྣམ་མདོར་བསྡུས།
༈ ཡོངས་ཀྱི་དགེ་བའི་བཤེས་གཉེན་ཆེན་པོ་སྒོ་མང་མཁན་ཟུར་རིན་པོ་ཆེ་ངག་དབང་
ཉི་མ་མཆོག་ནི། ཆེན་པོ་ཧོར་གྱི་རྒྱལ་ཁམས་བྱང་ཕྱོགས་བུརྱད་ཀྱི་ཡུལ་ད་བ་དུ་ཟེར་བའི་ལུང་པར་
ཡབ་ཚེ་སྒྲུབ་རྡོ་རྗེ་དང་། ཡུམ་ཚེ་སྐྱིད་མ་གཉིས་ཀྱི་སྲས་སུ་ཕྱི་ལོ་༡༩༠༧ ཕྱི་ཟླ་༧ ཚེས་ ༡༨ ཉིན་
འཁྲུངས། དགུང་ལོ་བདུན་པའི་ཐོག་ཡུལ་དགོན་ཤོ་ལོ་ཐའི་དགོན་པའི་ཆོས་སྒོར་ཞུགས། དགུང་
ལོ་བཅུ་བཞིའི་ཐོག་མཚན་ཉིད་སློབ་སྦྱོང་བསྡུས་གྲྭ་ནས་དབུ་འཛུགས་མཛད། དགུང་ལོ་བཅོ་ལྔའི་
ཐོག་ཕྱི་ལོ་ ༡༩༢༡ བོད་ཟླ་༧ ཚེས་༡༧ ཉིན་རང་ཡུལ་ནས་གསང་བྲོས་ཀྱིས་སོག་ཡུལ་ཏཱ་ཁུ་རལ་བརྒྱུད་
ཕྱི་ལོ་༡༩༢༢ བོད་ཟླ་ ༦ ཚེས་ ༡༢ ཉིན་ཆོས་འཁོར་དཔལ་གྱི་ལྷ་སར་ཕེབས། ལོ་དེའི་སྟོན་ཆོས་ཆེན་
མོ་ནས་དཔལ་ལྡན་སྒོ་མང་གྲྭ་ཚང་གི་ཆོས་སྒོར་འཛིན་གྲྭ་དོན་བདུན་ཅུ་ནས་ཞུགས། སོག་པོ་དགེ་
བཤེས་འཇམ་དབྱངས་ཆོས་འཕེལ་དང་། ཁལ་ཁ་དགེ་བཤེས་བློ་བཟང་བཀྲིས་རྣམ་གཉིས་ཀྱི་སྐུ་
མདུན་རིམ་བཞིན་གཞུང་ཆེན་བཀའ་པོད་ལྔ་ལ་གསན་བསམ་རྫོགས་པར་མཛད། དགུང་ལོ་ཉེར་
གཉིས་སྟེང་༧གོང་ས་བཅུ་གསུམ་པ་ཆེན་པོའི་སྐུ་མདུན་ནས་བསྙེན་རྫོགས་ཀྱི་སྡོམ་པ་བཞེས། བཀའ་
རམས་བདུན་པའི་ལོ་མཁས་མང་བློ་གསལ་གླིང་དུ་འདུལ་བའི་དམ་བཅའ་འཇོག་གནང་མཛད། དེ་
རྗེས་དགོས་དབང་གིས་དགེ་བཤེས་གླིང་བསྲེ་དཀའ་བཅུའི་མཚན་བཏགས་མཛད་རྗེས་སློབ་བུ་རྣམས་
ལ་སྔར་བཞིན་དཔེ་འཁྲིད་ཤུགས་ཆེར་མཛད་པ་མ་ཟད། སྐབས་རེ་དགེ་འཕེལ་རི་ཁྲོད་སོགས་ལ་
བསྙེན་མཚམས་ཀྱང་མཛད་ནས་བཞུགས། ཕྱི་ལོ་ ༡༩༤༦ དང་ཕྱི་ལོ་༡༩༥༦ བཅས་པར་རྒྱ་བལ་
གྱི་གནས་ཆེན་ཁག་ལ་གནས་སྐོར་ཐེངས་གཉིས་ཕེབས། ཕྱི་ལོ་ ༡༩༥༨ ལོར་སླར་ཡང་རྒྱ་གར་
ལ་ཕེབས་བཞུགས་ཐོག ། ཕྱི་ལོ་ ༡༩༦༠ ལོར་ཕྱག་རྟགས་དགོངས་དོན་ལྟར་ཝ་ཎར་ལེགས་སྦྱར་
སློབ་གྲྭ་ཆེན་མོའི་དགེ་རྒན་མཛད། ཕྱི་ལོ་ ༡༩༦༢ ལོར་ཕྱག་རྟགས་དགོངས་དོན་ལྟར་ཡོ་རོབ་ཧོ་
ལན་གྱི་གྲོང་ཁྱེར་ལ་ལྡན་ཞེས་པར་མཐོ་སློབ་ཆེན་མོར་( ཕོར་ཐི་སར་) གྱི་ལས་རོགས་ལོ་གསུམ་
དང་། དེའི་རྗེས་(ཕོར་ཕི་སར་)གྱི་ལས་ཚབ་ལོ་གསུམ་བསྐྱངས། དགུང་ལོ་དོན་གཅིག་ཏུ་ཕེབས་

IV
པ་ཕྱི་ལོ་ ༡༩༧༨ ལོར་དཔལ་ལྡན་འབྲས་སྤུངས་བཀྲིས་སྒོ་མང་གྲྭ་ཚང་གི་མཁན་ཁྲིར་ཕེབས་ནས་
ཆོས་སྲིད་གཉིས་ཀྱི་དབུ་འཁྲིད་མཚན་དོན་མཚུངས་པ་མཛད། དགུང་ལོ་དོན་གསུམ་དུ་ཕེབས་
པ་ན་སྐུ་ཁམས་བདེ་མིན་གྱིས་མཁན་པོའི་མཚན་གནས་དགོངས་འཁྲོལ་བྱུང་ནས་ཟུར་བཞུགས་མཛད་
ནའང་བསྟན་དོན་གལ་ཆེ་ཐུགས་བཅངས་ཐོག་ཆོས་སྲིད་གང་ཐད་ནས་བཀའ་སློབ་ལམ་སྟོན་དང་།
ཕྱག་དཔེ་སློབ་ཁྲིད་གནང་རྒྱུ་སོགས་རྒྱུན་མར་མཛད་པས་བཀྲིན་ཤིན་ཏུ་ཆེ། དགུང་གྲངས་གྱ་གསུམ་
དུ་ཕེབས་པ་ཕྱི་ལོ་ ༡༩༩༠ ཐམ་པའི་ལོར་དགོངས་པ་གཞན་དོན་དུ་གཤེགས་སོ། །
མཛད་རྣམ་ཞིབ་ཕྲ་མཁྱེན་འདོད་ན་གསུང་འབུམ་༼ ཀ༽ནང་དང་། དེའི་ཁ་སྐོང་སྒོ་མང་
གདན་རབས་སོགས་ནས་མཁྱེན་པར་འཚལ་ལོ། །

V
དཀར་ཆག
༈ མཁྱེན་དཔྱོད་མཆོག་ཏུ་ཡངས་པའི་ཀུན་གསལ་མར། །
མང་ཐོས་རྒྱུ་སྐར་བཀོད་པ་འབུམ་འཆར་ཞིང༌། །
ལེགས་བཤད་འོད་ཀྱིས་གདུལ་བྱའི་ཀུན་དའི་ཚལ། །
རྒྱས་མཛད་བླ་མ་མཆོག་རྣམས་ཕྱག་གི་ཡུལ། །
རྒྱལ་ཀུན་མཁྱེན་བརྩེ་ནུས་པའི་གསང་གསུམ་ལས། །
ལེགས་འཁྲུངས་མདོ་རྒྱུད་རྒྱ་མཚོར་དབང་བསྒྱུར་ཞིང་། །
རྒྱལ་བ་ཀུན་གྱི་འཕྲིན་ལས་རྒྱས་མཛད་པ། །
འཇམ་མགོན་རྒྱལ་བ་གཉིས་པར་སྙིང་ནས་འདུད། །
འཕགས་ཡུལ་བསྟན་པའི་མ་དྲོས་མཚོ་ཆེན་ལས། །
གྲུབ་མཐའ་རྣམ་བཞིའི་ལྟ་སྒོམ་སྤྱོད་པའི་སྲོལ། །
གངས་ཅན་བྷོ་ཊའི་ཡུལ་དུ་འདྲེན་མཛད་པ། །
རྒྱལ་བློན་པཎ་གྲུབ་བཅས་པ་ཕྱག་གི་ཡུལ། །
མང་མང་ང་གཞུང་ལ་ཅུང་ཟད་སྦྱངས་སྟོབས་ཀྱིས། །
གང་དྲན་སོར་མོས་ཟློས་གར་བསྒྱུར་བ་ལས། །
བྱུང་བའི་དཔེ་ཚན་ཇི་སྙེད་ཡོད་པ་ཡི། །
དཀར་ཆག་ཐོ་ཙམ་འགོད་ལ་འཇུག་པར་བྱ། །
དེ་ཡང་འབྲས་སྒོ་མང་མཁན་ཟུར་དུ་འབོད་པ་ངག་དབང་ཉི་མ་བདག་ཉིད་གཞུང་ལུགས་
རྒྱ་མཚོའི་ཕ་མཐར་སོན་ཏེ་བསྟན་བཅོས་རྩོམ་པའི་རྒྱུ་ཚོགས་ཚང་མིན་ཇི་ལྟར་ཡང་རང་གི་སློབ་ཕྲུག་
འགའ་ཞིག་གིས་བསྐུལ་བ་དང་། རེ་འགའ་སློབ་གྲྭའི་ཆེད་དུ་འབྲི་དགོས་པ་དང༌། སྐབས་འགར་
རང་དགར་བྲིས་པ་སོགས་ཀྱི་དཔེ་ཚན་ཅི་རིགས་བྱུང་བ་རྣམས་ཕྱོགས་གཅིག་ཏུ་འཁོད་པ་ཞིག་བྱུང་
ན་ཕན་ཐོག་ཡོངས་ངེས་ཞེས་འགའ་ཞིག་ནས་འབོད་སྐུལ་བྱུང་བའི་འདོད་མོས་ལྟར། དཀར་ཆག་
རིམ་བཞིན་འགོད་པ་ལ་ཐོག་མར།

VI
གསུང་འབུམ་༼ཅ༽པའི་ནང་གསེས་དཀར་ཆག ཤོག་གྲངས།
མདོ་སྡེ་རྒྱན་གྱི་འགྲེལ་པ། 
༡
༢ སེ མས་ཀྱི་སྲུང་མ། ༣༧༣
གསུང་འབུམ་༼ཆ༽པ་ཐོར་བུ་སྣ་ཚོགས་ཀྱི་ནང་གསེས་དཀར་ཆག
༣
 མཆོད་བརྗོད། ༣༧༥
༩
 གཉིས་ཚན་གྱི་ཐོག་མ་བདེན་པ་གཉིས་ནས་ཚུགས། 
༣ ༧༦
༥
 གཉིས་ཚན་གྱི་སྐབས་སུ་འཆི་བ་དྲན་སྐུལ་ཡོད། 
༣༨༣
༦
 སྐུ་གསུང་ཐུགས་རྟེན་གྱི་སྐོར་ཡོད། 
༣༨ ༤
ར་མོ་ཆེ་གཉིས་ཀྱི་ལོ་རྒྱུས་ཡོད། 
༣༨ ༥
༨ ཆོས་ཀྱི་ཕུང་པོའི་སྐོར་ཡོད། 
༣༩ ༥
༩
 གསུམ་ཚན་གྱི་སྐབས།
༡༠
 ཁམས་ཚན། མི་ཚན་ཟེར་བའི་དོན་ཡོད། 
༤༢༢
༡༡ ཆོལ་ཁ་གསུམ་གྱི་མིང་བཏགས་ལུགས་ཡོད། 
༤༢༥
༡༢
 ཆོས་གོས་རྣམ་གསུམ་ལ་སྣམ་ཕྲན་དྲས་དྲུབ་བྱ་དགོས་ཚུལ་ཡོད་་་་ ༤༢༦
༡༣ བཞི་ཚན་གྱི་སྐབས། ༤༢༧
ནད་རིགས་བཞི་བརྒྱ་རྩ་བཞི་དུག་གསུམ་ལས་འབྱུང་ཚུལ་ཡོད་་་་ ༤༤༤
༡༥
 ཏུན་ཧོང་ཕྱོགས་སོགས་ཀྱི་ལོ་རྒྱུས་ཡོད། 
༤༥ ༧
༡༦ ༤༦༣
ལྔ་ཚན་གྱི་སྐབས།
༡༧
 ཆོས་སྤོང་གི་ལས་གྱི་ཉེས་དམིགས་ཡོད། 
)یایا 

VII
༡༨
 འཇིག་རྟེན་གྱི་ཁམས་འདིའི་དག་ཞིང་ལྔར་གྲགས་པ་
རྣམས་ཀྱི་ལོ་རྒྱུས་ཡོད། ( ป3
༡༩ ཤེར་ཕྱིན་གྱི་མདོ་འཇིག་རྟེན་གསུམ་དུ་ཇི་ལྟར་
བྱུང་ཚུལ་གྱི་ལོ་རྒྱུས་ཡོད། 
༤ ༨
༢༠
 སྙོམས་འཇུག་ཚར་ལྔ་སྒོམ་ཚུལ་ཡོད། 
༤༨ ༧
༣༡
 དྲུག་ཚན་གྱི་སྐབས། 
༤༨ ༨
༢༢ རྒྱ་གར་གྱི་གྲོང་ཁྱེར་ཆེན་པོ་དྲུག་གི་ལོ་རྒྱུས་ཡོད། 
༤༩༣
༢༣ མ་ཎིའི་ངོ་བོ་ཕན་ཡོན་དང་བཅས་པའི་བཤད་པ་ཡོད། 
༥ ༠༢
ཐོས་པའི་ངོ་བོ་དང་ཐོས་པའི་ཕན་ཡོན་ཡོད། 
༥ 0 ༤
༢༤
༥༠༥
༢༥
 བདུན་ཚན་སྐབས།།
༢༦ ༥ ༡༣
ཉི་ཟླ་སྐར་གསུམ་གྱི་ལོ་རྒྱུས་ཡོད།
3 ม่
 ལོ་འགོ་འཛིན་ཚུལ་མི་འདྲ་བ་མང་པོ་ཡོད། 
༥ ༡༣
༢༨
 བརྒྱད་ཚན་གྱི་སྐབས། 
༥ ༡༥
༢༩
 རྒྱ་གར་འཕགས་པའི་ཡུལ་གྱི་གནས་ཆེན་རྣམས་བསྐལ་བ་
༥ ༢༠
འཇིག་ཀྱང་མི་འཇིག་པའི་ལོ་རྒྱུས་ཡོད།
༣༠
 སྟོན་པ་སངས་རྒྱས་ལ་བཀྲ་ཤིས་པའི་རྫས་བརྒྱད་སོགས་
༥ ༢༥
ཕུལ་པའི་ལོ་རྒྱུས་ཡོད།
༣༡ བོད་ཀྱི་རོ་བརྒྱ་ལྡན་པའི་ཇ་སྙགས་པ་བཀྲ་ཤིས་ཀྱི་
༥ ༣༤
ངོ་བོ་དང་ལོ་རྒྱུས་ཡོད།
༣༢ དགུ་ཚན་གྱི་སྐབས་སུ། ལོ་རྒྱུས་མེད། 
༥༣༩
༥ ༤ ༤
༣༣ བཅུ་ཚན་གྱི་སྐབས་སུ། ལོ་རྒྱུས་མེད།

VII
༣༤
 བཅུ་གཅིག་ཚན་པ། 
༥ ༦༠
༣༥ བཅུ་གཉིས་ཚན་པའི་སྐབས་སུ། ལོ་རྒྱུས་ཕྲན་བུ་ཡོད། 
༥ ༦༢
༣༦
 བཅུ་གསུམ་ཚན་པའི་སྐབས་སུ། ལོ་རྒྱུས་མེད། 
༥ ༦༣
༣༧ བཅུ་བཞི་ཚན་པའི་སྐབས། ༥ ༦༥
༣༨
 བསླབ་བྱ་མང་པོ་ཡོད། 
༥ ༦༦
༣༩ རྡོར་སེམས་བསྒོམ་བཟླས་ཀྱི་ཡི་གེ་བརྒྱ་པའི་སྔགས་དོན་ཡོད། 
༥ ༧o
༤0
 བྱམས་པ་དམ་བཅས་པའི་གཟུངས་ཀྱི་སྔགས་དོན་ཡོད། 
༥ ༧ ༡
༤༡
 ཤེས་རབ་སྙིང་པོའི་སྔགས་དོན་ཡོད། 
( ป3
༤༢
 གཟུངས་སྔགས་གསང་སྔགས་རིག་སྔགས་གསུམ་གྱི་དོན་ཡོད། 
( 14
༤༣ བདེན་པ་བཞིའི་གཟུགས་བརྙན་སྲིད་པའི་འཁོར་ལོ་
ཆ་ལྔ་པའི་ལོ་རྒྱུས་མཚོན་དོན་དང་བཅས་པ། 
༥ ༧༥
༤༤
 ལས་འབྲས་ཆུད་མི་ཟ་བའི་ཚུལ་ནང་པའི་
གྲུབ་མཐའ་སྨྲ་བ་རྣམས་ཀྱི་འདོད་ཚུལ་མི་འདྲ་བ། 
༥ ༧ ༨
༤༥
 ཚར་གཅིག་པའི་རྟེན་འབྲེལ་ཡན་ལག་བཅུ་གཉིས་ཚེ་སྔ་ཕྱི་
རྣམས་སུ་ཇི་ལྟར་སྒྲུབ་ཚུལ་དང་། བཅུ་གཉིས་པོ་དེ་དག་
ལམ་གསུམ་དུ་འདུ་ཚུལ།། ༥ ༧ ༩
༤ ༦
 འཁོར་བ་ལ་ཐོག་མཐའ་ཡོད་མེད་བརྟགས་པ་དང་། འཁོར་བའི་
ངོ་བོ། འཁོར་བར་འཁོར་ཚུལ། འཁོར་བའི་རྩ་བ། འཁོར་
རྩའི་གཉེན་པོ། འཁོར་བ་ལས་གྲོལ་བའི་ཐབས་བཤད་པ། འཁོར་
བའི་རྩ་བའི་མཚན་གཞི། 
༥ ༨༠
རིགས་འཇོག་ཚུལ་ལ་ནང་པའི་གྲུབ་མཐའ་སྨྲ་བ་བཞིའི་འདོད་

IX
༥ ར ༡
ཚུལ་མི་འདྲ་བ་བཤད་པ།
འཁོར་བའི་གནས་འཇིག་རྟེན་ཁམས་ཀྱི་དབྱིབས་བཀོད། ཚད།
གྲངས་ཡོད་མེད་ཀྱི་ཚུལ་བཀའ་བསྟན་བཅོས་རྣམས་ལས་
༥ ༨༥
གསུངས་ཚུལ།
༥ ༨ ༥
ཆུ་ཚོད་འཁོར་ལོའི་ལོ་རྒྱུས།
༥ 。
 དཔག་ཚད་རྩིས་ཚུལ། འཇིག་རྟེན་གྱི་ཁམས་རྣམས་སྐྱེ་འཇིག་
༥ ༨༩
དུས་མཉམ་ཡིན་མིན་གྱི་ཚུལ།
༥ ༡
 འཇིག་རྟེན་གྱི་ཁམས་འདི་ལ་མི་མཇེད་ཅེས་བྱ་བའི་རྒྱུ་མཚན་
དང་། བསྐལ་བ་འདི་ལ་བཟང་པོ་ཞེས་བྱ་བའི་རྒྱུ་མཚན་དང་།
ཚེ་མར་འགྲིབ་མི་ཚེ་བརྒྱ་མན་དང་། མི་ཚེ་ཡར་འཕེལ་གྱི་སྐབས་
སུ་མཆོག་གི་སྤྲུལ་སྐུ་འཇིག་རྟེན་གྱི་ཁམས་ན་དངོས་སུ་མི་བྱོན་
པའི་རྒྱུ་མཚན་དང་། སྒྲོན་མེའི་བསྐལ་བ་དང་མུན་པའི་བསྐལ་
༥ ༩༠
བ་ཇི་ལྟར་འབྱུང་ཚུལ།
༥༩༢
༥༢ བསྐལ་བ་དང་བསྐལ་ཆེན་རྩིས་ཚུལ་ཡོད།
༥ ༩ ༤
༥༣ བོད་ཀྱི་གྲངས་ཀྱི་རྣམ་གྲངས་རྩིས་ཚུལ། རབ་བྱུང་རྩིས་ཚུལ།
༥༤ དུས་འཁོར་རྒྱ་གར་དང་བོད་སོགས་སུ་ཇི་ལྟར་དར་ཚུལ། ལོ་
མགོ་འཛིན་ཚུལ་ལ་མཁས་པའི་བཤད་ཚུལ་མི་འདྲ་བ་ཡོད་ཚུལ། ༥༩༧
༥༥
 རྒྱ་གར་འཕགས་པའི་ཡུལ་གྱི་གནས་ཆེན་འགའ་རེའི་ལོ་རྒྱུས།། 
༥༩༨
༦00
༥ ༦
 མཐུན་པ་སྤུན་བཞིའི་ལོ་རྒྱུས།
s o༦
༥༧ ཆོས་ལ་གུས་པ་བྱས་པའི་ལོ་རྒྱུས།
༥༨ མི་ཡི་ལུས་ལ་ཡོད་པའི་སྲིན་བུ་བརྒྱད་ཁྲིའི་ལོ་རྒྱུས་དང་།

X
ཤིག་གི་ལོ་རྒྱུས། ༦0༧
ནད་པ་ལ་རིམ་གྲོ་བྱས་པའི་ཕན་ཡོན་དང་། སངས་རྒྱས་བཅོམ་
ལྡན་འདས་མཚོ་མ་དྲོས་པར་དངོས་སུ་བྱོན་པའི་ཁུངས། དགེ་
སློང་རྣམས་ཆང་བུ་གཞག་དགོས་པའི་རྒྱུ་མཚན་གྱི་ཁུངས།
འཇིག་རྟེན་གྱི་ཡོན་གནས་མདོ་ས་པ་ལས་གསུངས་ཚུལ། 
༦ ༠༨
so
 རྒྱལ་བྱེད་ཚལ་གྱི་རི་མོའི་ཚུལ། 
༦ 0 ༩
༦༡
 ལུང་ཕྲན་ཚེགས་དང་ཆོ་འཕྲུལ་བསྟན་པའི་མདོ་དང་། 
༦ ༡༡
པ༢ སའི་སྙིང་པོ་འཁོར་ལོ་བཅུ་པའི་མདོ་ལས་རབ་ཏུ་བྱུང་བའི་
ཕན་ཡོན་ཡོད། 
༦༡༢
༦༣ མདོ་ས་པ་ཤོག་གྲངས་ ༤༩ ན་རྒྱལ་པོ་དཔལ་སྡེའི་
རྟོ གས་བརྗོད་ཡོད། 
༦༡༣
༦ ༤
 རྒྱུད་ཐ་པ་རྣམས་ལས་གསུངས་པ་དུས་ད་ལྟ་ཉེ་བར་མཁོ་བ་
འགའ་རེ ་ཡོད། 
༦༡༣
༦༥
 གངས་ཅན་བོད་ཀྱི་རྒྱལ་རབས་དང་། ཆོས་ཀྱི་དབུ་བསྙེས་པའི་
ལོ་རྒྱུས་དང་། ལིའི་ཡུལ་གྱི་དགེ་ཚུལ་གཉིས་བོད་ལ་ཡོང་བའི་
ལོ་རྒྱུས། བོད་ལ་ཐོག་མར་དགེ་འདུན་གྱི་སྡེ་བཙུགས་པའི་ལོ་
རྒྱུས། ཆོས་བསྒྱུར་བ་དང་། བཀའ་བསྟན་རྣམས་ལ་བློཀ་དང་།
བམ་གྲངས། ཐེམ་བྱང་། དཀར་ཆག་བཅས་ཇི་ལྟར་བྱུང་ཚུལ།
བཀའ་བསྟན་ཇི་ལྟར་བཞེངས་པ་དང་། བཀའ་བསྟན་གྱིས་གཙོ་
བའི་གསུང་རབ་རྣམས་ཀྱི་པར་ཤིང་ཇི་ལྟར་བྱུང་ཚུལ་བཅས་
ཡོད། 
༦༡༤

XI
اཔیا ༦ བོད་ལ་རི་མོ་བྲིས་པའི་སྲོལ་བྱུང་ཚུལ་དང་། རྒྱ་བོད་ཧོར་གསུམ་
གྱི་ལོ་རྒྱུས་ཐོར་བུ་ཐོར་བུ་མང་པོ་ཡོད། 
༦༢༡
༦༧ བོད་ལ་དགེ་བཤེས་མཚན་བཏགས་རིམ་པར་བྱུང་ལུགས། ༦༢༥
པར སྤྱིར་དམ་པའི་ཆོས་ལ་སློབ་གཉེར་བྱ་ཚུལ་དང་། བྱེ་བྲག་མདོ་
སྔགས་ཀྱི་ཆོས་ལ་ཉམས་ལེན་བྱ་ཚུལ། ༦༣༡
༤༣༥
༦༩ ཆོ་འཕྲུལ་བཅོ་ལྔའི་དུས་ཆེན།
༧ o
 ར་ས་འཕྲུལ་སྣང་གི་གཙུག་ལག་ཁང་གི་ལོ་རྒྱུས། 
༦ ༤༣
༦ ༤༤
ལྷ་ལྡན་སྨོན་ལམ་ཆེན་མོའི་ལོ་རྒྱུས།
༧༣ ཚོགས་མཆོད་སྨོན་ལམ་དང་། ཚོགས་མཆོད་གསེར་སྦྲེང་དང་།
གླུད་འགོང་སོགས་ཀྱི་ལོ་རྒྱུས་ཡོད།
༦ ༤༩
༧༣ ལོ་གསར་གཏོང་བའི་སྐོར།
༦༥༡
| 4
 སྟག་སེང་ཁྱུང་འབྲུག་བཞི་བྲིས་སྲོལ་ཡོད་ཚུལ།
༧༥ བོད་ཆོལ་ཁ་གསུམ་དང་རྒྱལ་རབས་
༦༥༢
རིམ་པར་བྱུང་ཚུལ།
J༦
 ཨེ་ཐ་ལེ་ཡ་ཁོ་ལོམ་འབོག་གིས་མཛད་པའི་འཛམ་གླིང་རྒྱས་
༦ ༥ ༤
བཤད་ཀྱི་བཤད་ཚུལ།།
ป ม่
 ཨ་རིའི་ཡུལ་གསར་དུ་རྙེད་ཚུལ་དང་། མར་ཀོ་ཕོ་ལོ་ཤར་ཨེ་
༦༥ ༦
ཤ་ཡཱར་སླེབས་དུས།
༧༨ རྒྱ་བོད་གཉིས་ཀྱི་ས་མཚམས་རྒྱ་ནག་ཆོས་འབྱུང་ལས་བཤད་
ཚུལ། བོད་ཀྱི་ཡིག་གེའི་གྲངས། ཧོར་གྱི་སྒྲ་བཤད། དེ་བཞིན་
བོད། སོག་པོ། ཨ་མདོ། ཁམས་བཅས་ཀྱི་སྒྲ་བཤད། ༦༥ ༧

XII
༧ ༩
 ད་ལྟའི་དུས་སུ་ནང་པ་པ་དུ་ཙམ་ཡོད་པ། རྒྱ་གར་ནཱ་ལནྡྲའི་
སྐོར། ཀླ་ཀློའི་ཆོས་ཐོག་མར་བྱུང་ཚུལ། بایا و 
༨༠
 འཕགས་པ་ཐོགས་མེད་ཀྱིས་བྱམས་པ་མགོན་པོ་སྒྲུབ་ཚུལ་ཡོད། 
༦༦༢
༨༡
 འབྲས་སྤུངས་དགོན་པའི་ནང་རྟེན་དང་གནས་བཤད་ཡོད། 
༦༦༣
༨༢ རྒྱ་དཀར་ནག་གཉིས་ཀྱི་ཁྱད་པར། ཧིན་དང་མུ་སུལ་མན་གཉིས་
ཀྱི་ཁྱད་པར། སངས་རྒྱས་ཀྱི་བསྟན་པ་གནས་མི་གནས་ཀྱི་
མཚམས། བོད་ལ་བསྟན་པ་སྔ་དར་ཕྱི་དར་དང་། གསང་སྔགས་
གསར་རྙིང་གི་ཁྱད་པར། ཁ་བཏགས་ཀྱི་ལོ་རྒྱུས། 
یایا له 
༨༣
 ར་མ་ཎཱའི་སྐྱེས་ཡུལ་ཐང་ཟིང་གི་ལམ་ཡིག་ལས་བཤད་པ་
འཛམ་གླིང་སྤྱི་བཤད་ལས་འགྲེལ་ཚུལ་ཡོད། 
༦༦༨
༨༤ མངྒོལ་སོག་པོའི་འབྱུང་ཁུངས། ༦༦༩
༨༥ ཇོ་བོ་རྗེའི་ལོ་རྒྱུས་དང་། མན་ལུང་གུ་རུའི་ལོ་རྒྱུས། བྲག་སྒོ་
རབ་འབྱམས་པའི་ལོ་རྒྱུས། ཉག་རེ་ཆོས་གྲགས་ཀྱི་ལོ་རྒྱུས། ཀུན་
མཁྱེན་འཇམ་དབྱངས་བཞད་པའི་ལོ་༦ ༧༠
༨༦
 གསེར་གླིང་གི་ཁུངས། ལྷ་ས་སྨོན་ལམ་ཆེན་མོའི་དངོས་གཞིའི་
སྐབས་ཀྱི་ལོ་རྒྱུས་སོགས་ཐོར་བུ་མང་། 
༦ ༧༣
༢༧
 བོད་ལ་བསྟན་པ་ཕྱིས་སུ་སྟོད་དང་སྨད་ནས་དར་ཚུལ། བོད་
ཀྱི་ཆོས་ལུགས་སོ་སོའི་འབྱུང་ཁུངས། ཇོ་བོ་རྗེའི་གསུང་རྒྱུན།
རྒྱལ་སྲས་ཆེན་པོ་ཇོ་བོ་རྗེ་དགུང་ལོ་ཆུང་དུས་སུ་གསུངས་པའི་
ཚིག །མཁར་གསིལ་གྱི་མཚོན་དོན།། 
༦༧༤
༨ ༨
 གྲྭ་ཚང་སོ་སོའི་ཡིག་ཆ་མཛད་པ་པོ། ༦ ༧ ༩

XII
༨༩ ཁྱིམ་བདག་ཛ་ཏིའི་ལོ་རྒྱུས་དང་། སངས་རྒྱས་གླང་ཆེན་
༦༨ ༡
འདུལ་བའི་ལོ་རྒྱུས།
༩༠ ས་སྐྱ་པཎྜི་ཏའི་ལོ་རྒྱུས། མུ་སྲད་པ་བློ་གྲོས་རིན་ཆེན་
༦༨༢
སེང་གེའི་ལོ་རྒྱུས།
༩༡ བོད་ཀྱི་འདུ་ཁང་རྣམས་ཀྱི་ཐོག་འགེབ་སྟངས། རྟེན་གཙོ་
༦༨ ༤
དང༌། ལྡེབས་རིས་སྐོར། སོག་པོ་སྟག་ཁྲིད་ལོ་རྒྱུས།
༦༨༥
༩༢
 ལྷ་སའི་སྒྲ་བཤད།
༦༨ ༦
༣ སྒོ་མང་མགོན་པོ་རང་བྱོན་སོགས་ཀྱི་སྐོར།
ཀུན་མཁྱེན་འཇམ་དབྱངས་བཞད་པ་དང་པོར་
གྲྭ་སར་ཕེབས་པའི་སྐོར། ༦ ༨ ༨
༩༥ དགའ་ལྡན་ཁྲི་ཐོག་བདུན་ཅུ་པ་སྟག་ལུང་བྲག་རིན་པོ་ཆེས་
༦༨༩
ལྟ་བ་རེ ད་པའི་སྐོར་སོགས།
༩༦ ཤེར་ཕྱིན་གྱི་མདོ་གསུངས་དུས་ཀྱི་སྐོར།
༩༧ རྗེ་འཇམ་དབྱངས་ཆོས་རྗེའི་མཛད་རྣམ་སྐོར། ༦༩ ༥
༦༩༦
༩༨ གསོ་སྦྱོང་སྐབས་ཀྱི་འདོན་ཆའི་སྒོར།
༩༩ ཆེན་པོ་ཧོར་གྱི་རྒྱལ་རབས་དང་། ཡུལ་དེར་ཆོས་དར་ཚུལ།
ཀླུ་ཡུལ་ནས་གདན་དྲངས་པའི་འབུམ་གྱི་ལོ་རྒྱུས། འགྲོ་བ་རིགས་
དྲུག་རྣམ་རྟོག་ལས་འབྱུང་ཚུལ། ཡུམ་གྱི་མདོ་དང༌། གསང་
༦༩ ༧
བ་འདུས་པ་གཉིས་ཀྱི་བསྔགས་པ།
༡༠༠ བསྟན་པ་འདིའི་དབང་དུ་བྱས་ནས་འཇིག་རྟེན་གྱི་ཁམས་འདིར་
༧o 0
སངས་རྒྱས་ཀྱི་སྐུ་གསུང་ཐུགས་རྟེན་ཐོག་མར་བྱུང་བའི་ལོ་རྒྱུས།

XIV
༡༠༡ རྒྱ་གར་གྱི་ཡིག་རིགས་ཀྱི་གྲངས་དང་། གསང་ཕུའི་ལོ་རྒྱུས་
སོ གས།། 
ป 0 ม
༡༠༢ བཀའ་འགྱུར་ནང་ཡོད་པའི་ལོ་རྒྱུས་འགའ་ཞིག་གི་ཤོག་གྲངས་
ཀྱི ་ཐོ། 
༧ o ༩
༡༠༣ མཚན་ཉིད་རྩོད་གྲྭའི་སྐབས་དམིགས་རྣམ་སྦྱོང་ཚུལ། 
༧ ༡ ༧
༡༠༤ གདན་ས་གསུམ་གྱི་ཁམས་ཚན་མི་ཚན་གྱི་མཚན་ཐོ་ཡོད། 
༧ ༡༨
༡༠༥ སྤྱི་ཁང་སོ་སོའི་ཐོ་ཡོད། 
ป30
༡༠༦ གསེར་ཕྲེང་སྐབས་བཞི་པའི་ཟློས་སྤྱོང་འཐད་སློབ་དཔོན་
ཨ་བྱཱ་ཀ་རའི་སེམས་བསྐྱེད་བདུན་ཅུར་ཕྱི་ཚུལ་སོགས།
༡༠༧ པར་བྱང་སྨོན་ཚིག་༧༣༨ -༧༣༩

མདོ་སྡེ་རྒྱན་གྱི་འགྲེལ་པ། ༼ཅ༽
༄༅། །ཐེག་པ་ཆེན་པོ་མདོ་སྡེ་རྒྱན་གྱི་ཚིག་དོན་ངོ་སྤྲོད་
ཐུབ་བསྟན་རྒྱས་པའི་འབྲས་བུ་ཞེས་བྱ་བ་
བཞུགས་སོ། །
སྟོབས་བཅུའི་ལྷུན་པོས་མི་མཐུན་ཕྱོགས་མནན་ཞིང་། །
སྐུ་བཞིའི་བང་རིམ་མཆོག་ཏུ་འཕགས་པའི་རྩེར། །
མཁྱེན་པའི་སྤྱན་གྱིས་འགྲོ་ལ་རྟག་གཟིགས་པ། །
སྟོན་པ་ལྷ་མིའི་དབང་པོར་གུས་ཕྱག་འཚལ། །
མགོན་དེའི་རྒྱལ་ཚབ་བྱེ་བ་ཕྲག་བརྒྱའི་གླིང་། །
མ་ལུས་གཅིག་ཆར་ཆོས་ཀྱིས་སྐྱོང་མཛད་པ། །
ཐུབ་པའི་གསང་གསུམ་མངོན་གྱུར་བདུད་བཞི་ལས། །
རྒྱལ་བ་མི་ཕམ་མགོན་པོའི་ཞབས་ལ་འདུད། །
ཡུམ་དོན་དཀའ་སྙམ་བཅུ་གཉིས་ལོར་བསྒྲུབས་པའི། །
མི་ཕམ་གསུང་རྒྱུན་གང་གཱའི་ཆུ་ཀླུང་ཆེ། །
ལྷ་ཡི་ཡུལ་ནས་མི་ཡུལ་མ་ལུས་པར། །
ཁྱབ་མཛད་འཕགས་པ་ཐོགས་མེད་ཞབས་ལ་འདུད་། །
སྲིད་ཞིའི་མིག་གཅིག་ཐུབ་པས་ང་ཉིད་འདས་རྗེས་སུ། །
ཁྱོད་ནི་བྱིས་པའི་ཚུལ་གྱིས་སངས་རྒྱས་མཛད་པ་སྤེལ། །
ལྷ་ཀླུ་མི་སོགས་འཁོར་དབུས་དགོན་གནས་ལུང་བསྟན་པའི།།
ཡབ་གཅིག་འཇམ་མགོན་བླ་མ་ཙོང་ཁ་པ་ལ་གུས་ཕྱག་འཚལ།།

2
 ༼ཅ༽ མདོ་སྡེ་རྒྱན་གྱི་འགྲེལ་པ།
གང་གིས་བདག་ལ་རིགས་པ་བསླབ་པ་དང་། །
མདོ་རྒྱུད་བསྟན་བཅོས་མན་ངག་རྗེས་བསྟན་དང་། །
བསླབ་པ་སྩལ་དང་དབང་བསྐུར་བྱིན་རླབས་པའི། །
དངོས་བརྒྱུད་བླ་མ་རྣམས་ལ་གུས་ཕྱག་འཚལ། །
གང་ཞིག་དགེ་བའི་བཤེས་ཀྱིས་ཡོངས་བཟུང་མཐུས། །
བླང་དོར་འབྱེད་པའི་བློ་མིག་རབ་གསལ་ཞིང་། །
ཡང་དག་ལམ་བཟང་སྒྲུབ་པའི་མོས་བརྩོན་ཅན། །
སྐལ་ལྡན་དེ་དག་དང་བས་འདིར་ཞུགས་ཤིག །
ཅེས་མཆོད་པར་བརྗོད་པ་དང་སྣོད་ལྡན་མཉན་པར་བསྐུལ་བ་དེ་ཙམ་སྔོན་དུ་བཏང་
ནས་ལས་སུ་བྱ་བ་གང་ལ་འཇུག་པ་ཡིན་ཞེ་ན། འདིར་རྒྱལ་བ་མི་ཕམ་མགོན་པོས་རང་
ཅག་རྣམས་ལ་སྐྱེས་ཀྱི་ཚུལ་དུ་གནང་བའི་བྱམས་ཆོས་སྡེ་ལྔའི་ནང་ཚན་ཐེག་པ་ཆེན་པོའི་
མདོ་སྡེ་རྒྱན་ཚིག་དོན་ངོ་སྤྲོད་ཀྱི་ཚུལ་དུ་བཤད་པ་ལ་འཇུག་པ་ཡིན་པས།
འདི་ལ་མཚན་གྱི་དོན། འགྱུར་གྱི་ཕྱག །གཞུང་གི་དོན། མཇུག་གི་དོན་དང་
བཞི། དང་པོ་ནི། རྒྱ་གར་སྐད་དུ། མ་ཧཱ་ཡཱ་ན་སཱུ་ཏྲ་ཨ་ལཾ་ཀཱ་ར་ནཱ་མ་ཀཱ་རི་ཀཱ། བོད་
སྐད་དུ། ཐེག་པ་ཆེན་པོ་མདོ་སྡེ་རྒྱན་ཞེས་བྱ་བའི་ཚིག་ལེའུར་བྱས་པ། ཞེས་བྱུང་། གཉིས་
པ་འགྱུར་ཕྱག་ནི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་
ལོ༑ ༑ཞེས་བྱུང༌། གསུམ་པ་གཞུང་གི་དོན་ལ་གཉིས། བརྗོད་བྱ་ཐེག་ཆེན་མི་བསླུ་བར་
བསྒྲུབ་པ་དང་། སྒྲུབ་ནས་ཉམས་སུ་ལེན་ཚུལ་ལོ། །དང་པོ་ལ་གཉིས། ཐེག་ཆེན་ངོས་
བཟུང་བ་དང་། དེ་ལ་མ་རྟོགས་པ་དང་ལོག་པར་རྟོག་པའི་དྲི་མ་སེལ་བའོ། །དང་པོ་ལ།
དགོས་པ་དང་། བརྗོད་བྱ་དང་། མཚན་དོན་དང་། ཆེ་བ་ཕུན་སུམ་ཚོགས་པ་དང་བཞི།
དང་པོ། ཐེག་ཆེན་ངོས་བཟུང་བའི་དགོས་པ་དོན་ཚན་བརྒྱད་ཀྱི་སྒོ་ནས་བསྟན་

མདོ་སྡེ་རྒྱན་གྱི་འགྲེལ་པ། ༼ཅ༽ 3
པའི་ཟློཀ་གཅིག་ནི། དོན་ཤེས་དོན་སྟོན་རབ་ཏུ་བྱེད་པ་ངག་དང་ཚིག་རྣམས་དྲི་མེད་པས།།
སྡུག་བསྔལ་བསྒྲལ་ཕྱིར་དེ་ཡི་བདག་ཉིད་སྡུག་བསྔལ་འགྲོ་ལ་སྙིང་རྗེ་ལས། །ཐེག་མཆོག་
བསྟན་པའི་རྣམ་པ་ཆོས་ཀྱི་དེ་ཡིས་འགྲོ་བའི་སེམས་ཅན་ལ། །འབྱོར་བའི་དོན་ཚུལ་བླ་མེད་
གྱུར་ལ་རྣམ་ལྔའི་བདག་ཉིད་སྟོན་པར་བྱེད། །ཅེས་བྱུང་། དོན་ཚན་བརྒྱད་ནི། གང་
བརྒྱན་པར་བྱེད། གང་ལ་བརྒྱན་པར་བྱེད། གང་གིས་བརྒྱན་པར་བྱེད། གང་གི་ཆེད་དུ་
བརྒྱན་པར་བྱེད། རྒྱུ་གང་ལས་བརྒྱན་པར་བྱེད། གང་གི་རྒྱན་དུ་བརྒྱན་པར་བྱེད། གང་
གི་དོན་དུའམ་ཡུལ་གང་ལ་བརྟེན་ནས་བརྒྱན་པར་བྱེད། གྲངས་ཇི་ཙམ་གྱིས་བརྒྱན་པར་
བྱེད་པ་དང་བརྒྱད། དེ་ཡང་རིམ་བཞིན་ཐེག་པ་ཆེན་པོའི་མདོ་སྡེའི་དོན་ཤེས་པའི་གང་ཟག་
བྱམས་མགོན་གྱིས་ཐེག་པ་ཆེན་པོའི་མདོ་སྡེ་བརྒྱན་པ་སྟེ་བྱེད་པ་པོ་དང་། གང་ལ་བརྒྱན་
པར་བྱེད་ན་ཐེག་པ་ཆེན་པོའི་མདོ་སྡེའི་ཚིག་དོན་ལ་བརྒྱན་པ་སྟེ་དོན་སྟོན་རབ་ཏུ་བྱེད་པའོ།།
གང་གིས་བརྒྱན་པར་བྱེད་ན་ཡན་ལག་བརྒྱད་ལྡན་གྱི་ངག་ཚིག་དྲི་མ་མེད་པས་བརྒྱན་ནོ།།
ངག་ཡན་ལག་བརྒྱད་ནི། ཀུན་ལ་ཁྱབ་པས་གྲོང་ཁྱེར་བ་ཉིད་དང་། གདངས་སྙན་པས་
སྙན་ཞིང་འཇེབས་པ་དང་། རྟགས་དང་བྱེད་པ་མི་འཆོལ་བས་རྣམ་པར་གསལ་བ་དང་།
རབ་ཏུ་གྲགས་པའི་དཔེ་རྟགས་དང་བཅས་པས་རྣམ་པར་རིག་པར་བྱེད་པ་དང་། དུག་གསུམ་
སེལ་བས་མཉན་པར་འོས་པ་དང་། ཟང་ཟིང་ལ་མི་ལྟ་བས་རྟེན་མེད་པ་དང་། གཞན་
སུན་མི་འབྱིན་པས་མི་མཐུན་པ་མེད་པ་དང༌། སྤོབས་པ་མི་ཟད་པས་གཏུགས་པ་མེད་པ་
དང་བརྒྱད། དེ་དག་ལས་ངོ་བོའི་ཡོན་ཏན་གཉིས། སྦྱོར་བའི་ཡོན་ཏན་གཉིས། འབྲས་
བུའི་ཡོན་ཏན་གཅིག །ཆགས་སྡང་རྨོངས་གསུམ་མེད་པའི་ཀུན་སློང་གི་ཡོན་ཏན་གསུམ་
''རྣམས་སོ། །ཚིག་ཡན་ལག་བརྒྱད་ནི། ཚིག་དང་ཡི་གེ་ཚད་མ་དང་མི་འགལ་བས་རིགས་
ལ༑ སྔ་ཕྱི་མི་འགལ་བས་འབྲེལ་བ། གཞུང་དང་མི་འགལ་བས་མཐུན་པ། གོ་རིམ་མ་
འཁྲུགས་པས་རུང་བ། གོ་སླ་བས་འབྱོར་བ། བློ་དང་འཚམས་པས་འཕྲོད་པ། ཚེ་རབས་

4
 ༼ཅ༽ མདོ་སྡེ་རྒྱན་གྱི་འགྲེལ་པ།
གཞན་ཏུ་ཕན་པས་འཚམས་པ། སྤྲོ་བ་སྤེལ་བས་འགྲུས་སྐྱོང་གི་ཡན་ལག་དང་བརྒྱད། དེ་
དག་ལས་བརྗོད་བྱའི་ཡོན་ཏན་གསུམ། རྗོད་བྱེད་ཀྱི་ཡོན་ཏན་གཉིས། འབྲས་བུའི་ཡོན་
ཏན་གསུམ་རྣམས་སོ། །ཞིབ་པར་འགྲེལ་བཤད་ལས་ཤེས་པར་བྱའོ། །གང་གི་ཆེད་དུ་
བརྒྱན་པར་བྱེད་ན་འཁོར་བའི་སེམས་ཅན་སྡུག་བསྔལ་ལས་བསྒྲལ་བའི་ཕྱིར་རོ། །རྒྱུ་གང་
བརྒྱན་པར་བྱེད་ན་དེ་ཡི་བདག་ཉིད་སྡུག་བསྔལ་འགྲོ་ལ་སྙིང་རྗེ་ལས་སོ། །གང་གི་རྒྱན་
དུ་བརྒྱན་པར་བྱེད་ན་ཆེན་པོ་བདུན་ལྡན་གྱི་ཐེག་པ་མཆོག་ཉིད་བསྟན་པའི་རྣམ་པའོ། །གང་
གི་དོན་དུ་བརྒྱན་པར་བྱེད་ན་ཐེག་པ་ཆེན་པོའི་ཆོས་ཀྱི་སྒོ་ནས་བྱང་ཆུབ་ཏུ་འགྲོ་ཞིང་གཞན་
དོན་ཞུགས་པའི་སེམས་ཅན་གྱི་ཆེད་དུ་བརྒྱན་པའོ། །ཡང་གདུལ་བྱ་གང་ལ་ན། ཐེག་མཆོག་
དེ་ཡིས་བྱང་ཆུབ་ཆེན་པོར་འགྲོ་བའི་ཐེག་ཆེན་རིགས་ཅན་ལའོ། །རྒྱན་གྱི་གྲངས་རྣམ་པ་
དུ་ཞིག་གིས་བརྒྱན་པར་བྱེད་ཅེ་ན། འབྱོར་བ་སྟེ་འབྲེལ་ཆགས་པའམ་རིགས་པའི་དོན་གྱི་
ཚུལ་ཐེག་པ་བླ་ན་མེད་པར་གྱུར་པ་དོན་རྣམ་པ་ལྔའི་བདག་ཉིད་སྟོན་པར་བྱེད་ཅེས་པའོ།།
དོན་རྣམ་པ་ལྔ་དཔེ་ལྔ་དང་བཅས་པ་འོག་དེ་མ་ཐག་གསལ་ལོ། །
གཉིས་པ། ཐེག་པ་ཆེན་པོའི་སྡེ་སྣོད་ཀྱི་བརྗོད་བྱ་དཔེ་དང་བཅས་པ་བསྟན་པའི་
ཐོ ཀ་གཅིག་ནི། གསེར་ལས་བརྡུངས་བྱས་འདྲ་ཞིང་པདྨ་རྒྱས་པ་བཞིན། །བཀྲེས་པས་
ཉན་པ་གཡོས་ལེགས་ཁ་ཟས་ཟ་བ་འདྲ། །འཕྲིན་ཡིག་ལེགས་པ་ཐོས་འདྲ་རིན་ཆེན་སྒྲོམ་
ཕྱེ་ལྟའི། །ཆོས་དེ་འདིར་བཤད་པ་ཡང་དགའ་བའི་མཆོག་སྐྱེད་དོ། །ཞེས་བྱུང༌། འདིའི་
དོན་འཆད་པར་དབྱིག་འགྲེལ་ལས། ཚིགས་སུ་བཅད་པ་འདིས་ནི་དཔེ་ལྔས་ཆོས་དེ་དོན་
རྣམ་པ་ལྔའི་དབང་དུ་བྱས་ནས་སྟོན་ཏེ། བསྒྲུབ་པར་བྱ་བ་དང་། བྱེ་བྲག་ཏུ་ཤེས་པར་
བྱ་བ་དང་། བསམ་པར་བྱ་བ་དང་། བསམ་གྱིས་མི་ཁྱབ་པ་དང་། ཡོངས་སུ་གྲུབ་པ་
རྟོགས་པའི་དོན་སོ་སོ་རང་གིས་རིགས་པར་བྱ་བ་བྱང་ཆུབ་ཀྱི་ཕྱོགས་དང་མཐུན་པའི་ངོ་
བོ་ཉིད་དོ། །ཞེས་གསུངས་སོ། །དཔེ་ལྔ་ནི། གསེར་ལས་བརྡུངས་བྱས་པ། ཉི་མས་པདྨ་

མདོ་སྡེ་རྒྱན་གྱི་འགྲེལ་པ། ༼ཅ༽ 5
རྒྱས་པ། བཀྲེས་པས་ཉན་པ་ཁ་ཟས་ཟ་བ། གྲོགས་བཟང་པོའི་འཕྲིན་ཡིག་ཐོས་པ། རིན་
པོ་ཆེའི་སྒྲོམ་ཆེ་བ་དང་ལྔ། དཔེ་དག་གིས་དོན་རྣམས་ཇི་ལྟར་མཚོན་ཚུལ་དབྱིག་འགྲེལ་
དང་འགྲེལ་བཤད་ལས་ཞིབ་ཏུ་ཤེས་པར་བྱའོ། །མིང་དང་རྒྱུ་མཚན་དང་། རྣམ་རྟོག་
དང་། དེ་ཁོ་ན་ཉིད་དང་། རྣམ་པར་མི་རྟོག་པའི་ཡེ་ཤེས་ལྔ་ལ་དོན་ལྔར་ངོས་བཟུང་བའང་
མཁས་པ་འགའི་གསུང་དུ་སྣང་། མདོར་བསྡུས་ན། དཔེ་དེ་དག་གིས་མཚོན་པའི་ཆོས་
དེ་མདོ་སྡེ་རྒྱན་འདིས་བཤད་པ་ལ་ཡང་མཁས་པ་རྣམས་དགའ་བའི་མཆོག་སྐྱེད་དོ། །ཡང་
སྒྲས་བྱམས་ཆོས་གཞན་རྣམ་པ་བཞིའོ། །
གསུམ་པ། མཚན་དོན་ཕུན་སུམ་ཚོགས་པ་བསྟན་པའི་བློཀ་གཅིག་ནི། གཟུགས་
རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་བ། །མཐོང་བའི་དབང་གིས་མི་རྣམས་
རབ་ཏུ་དགའ་བའི་མཆོག་སྐྱེད་པ། །དེ་བཞིན་ལེགས་གསུངས་རྟག་ཏུ་རང་བཞིན་ཡོན་ཏན་
ལྡན་པ་ཡི། །ཆོས་ཀྱི་དོན་རྣམས་ཕྱེ་བས་མཁས་རྣམས་འདི་ན་དགའ་མཆོག་སྐྱེད། །རྒྱན་
ཞེས་པ་དཔེའི་མིང་སྟེ། དཔེར་ན་རང་བཞིན་གྱི་རྒྱན་གཟུགས་བཟང་པོ་ལ་མཛེས་བྱེད་ཀྱི་
རྒྱན་གདུ་བུ་ལ་སོགས་པས་སྤྲས་པ་གསལ་བྱེད་མེ་ལོང་ལ་སོགས་པའི་ནང་དུ་ཤར་བ་མཐོང་
ན་སྐྱེ་བོ་རྣམས་དགའ་བསྐྱེད་པ་ལྟར། འདིར་ཡང་རང་བཞིན་གྱི་རྒྱན་ཡུམ་གྱི་ལུས་ཐོག་
མཐའ་བར་གསུམ་དུ་དགེ་བས་ལེགས་པར་གསུངས་པ་ཐེག་པ་ཆེན་པོའི་ཆོས་རྟག་ཏུ་གཟུངས་
དང་ཕར་ཕྱིན་བཅུ་སོགས་ཀྱི་ཡོན་ཏན་དང་ལྡན་པ་ཉིད། བསྟན་བཅོས་འདིར་རྣམ་པར་
ཕྱེ་བས་མཁས་པ་རྣམས་དགའ་བའི་མཆོག་སྐྱེད་ཅེས་པའོ། །
བཞི་པ། ཆེ་བ་ཕུན་སུམ་ཚོགས་པ་བསྟན་པ་ལ། སྒྲིབ་པ་སྤོང་པའི་ཡོན་ཏན་ལ་
དབང་བསྒྱུར་བའི་ཆེ་བ། ཡོན་ཏན་ལ་དབང་བསྒྱུར་བའི་ཆེ་བ། འཕགས་པའི་ནོར་ལ་
ལོངས་སྤྱོད་པའི་ཆེ་བ་དང་གསུམ། དང་པོ། སྒྲིབ་པ་སྤོང་བའི་ཡོན་ཏན་གྱི་ཆེ་བ་བསྟན་
པའི་བློཀ་གཅིག་ནི། ཇི་ལྟར་མནམས་ན་རབ་དཀུ་ལ། མྱངས་ན་ཞིམ་པའི་སྨན་བཞིན་

6
 ༼ཅ༽ མདོ་སྡེ་རྒྱན་གྱི་འགྲེལ་པ།
དུ༔ ༈ཆོས་ཀྱང་དེ་བཞིན་གཉིས་སུ་གནས། །དོན་དང་ཡི་གེར་ཤེས་པར་བྱ། །ཞེས་བྱུང་།
དེ་ཡང་ཇི་ལྟར་ཏེ་དཔེར་ན་སྨན་འགའ་ཞིག་དྲི་བསྣམས་རབ་ཏུ་དཀུ་བ་སྟེ། མྱང་དཀའ་
ཞིང་གདུང་བ་སྐྱེད་པ་ལྟར་སྣང་ཡང་རོ་མྱང་ན་ཞིམ་ཞིང་ནད་སེལ་བ་བཞིན་དུ། ཐེག་པ་
ཆེན་པོ་མདོ་སྡེའི་ཆོས་ཀྱང་ཚིག་དོན་རྣམ་པ་གཉིས་སུ་ཤེས་པར་བྱ་སྟེ། ཚིག་ལ་གཟུགས་
མེད་སྒྲ་མེད་ཅེས་པ་ལྟ་བུ་སྒྲ་ཇི་བཞིན་མིན་པ་དགོངས་གཞི་ཅན་ཡོད་ཀྱང་། དགོངས་པའི་
དོན་ཉམས་སུ་མྱོང་བར་བྱས་ན་སྒྲིབ་གཉིས་ཀྱི་ནད་སེལ་བར་བྱེད་དོ། །ཞེས་པའོ། །
གཉིས་པ། ཡོན་ཏན་ལ་དབང་བསྒྱུར་བའི་ཆེ་བ་བསྟན་པའི་བློཀ་གཅིག་ནི། ཆོས་
དཀའ་རྒྱ་ཆེན་ཟབ་མོ་འདི། །རྒྱལ་པོ་བཞིན་དུ་མཉེས་པར་དཀའ། །མཉེས་པར་བྱས་ན་
དེ་བཞིན་དུ། །ཡོན་ཏན་མཆོག་གི་ནོར་སྦྱིན་བྱེད། །ཅེས་བྱུང་། དེ་ཡང་རྒྱལ་པོ་བཟང་
པོ་ནི་བྱ་བ་བཟང་པོ་ལ་མཉེས་པར་བྱ་ཡི་བྱ་བ་ངན་པ་དང་ཕལ་པ་དང་། དམངས་ཕལ་
བས་མཉེས་པར་བྱ་དཀའ་ཞིང་། བྱ་བ་བཟང་པོ་རྒྱ་ཆེན་པོས་མཉེས་པར་བྱས་ན་དོན་ཆེན་
པོ་འཐོབ་པ་བཞིན་དུ། ཐེག་པ་ཆེན་པོའི་ཆོས་དཀའ་རྒྱ་ཆེན་ཟབ་མོ་འདིའི་ཚིག་དོན་མ་ལུས་
པ་ལ་ཐོས་བསམ་གྱིས་སྒྲོ་འདོགས་ཆོད། བསྒོམས་པས་ཉམས་སུ་བླངས་ན་ཡོན་ཏན་གྱི་
མཆོག་སྟོབས་བཅུ་སོགས་ནོར་བུ་རིན་པོ་ལྟ་བུ་སྦྱིན་པར་བྱེད། ཅེས་པའོ། །
གསུམ་པ་འཕགས་པའི་ནོར་ལ་ལོངས་སྤྱོད་པའི་ཆེ་བ་དཔེས་མཚོན་ནས་བསྟན་པའི་
བློཀ་གཅིག་ནི། རིན་ཆེན་རིགས་ལྡན་རིན་ཐང་མེད། །ལྟ་མི་ཤེས་པའི་མི་མི་མགུ །དེ་
བཞིན་མི་མཁས་ཆོས་འདི་ལ། །བཟློག་ན་དེ་བཞིན་མགུ་བར་འགྱུར། །དེ་ཡང་རིན་པོ་
ཆེའི་རིགས་ཏེ་ཁམས་དང་ལྡན་པ་རིན་ཐང་གཞལ་དུ་མེད་པ་དེ། རིན་པོ་ཆེ་ལྟ་མི་ཤེས་
པའི་མི་མི་མགུ་པ་དེ་བཞིན་དུ། ཡོན་ཏན་མེད་པ་མི་མཁས་རྣམས་ཐེག་ཆེན་གྱི་ཆོས་ལ་
མི་མགུ་ལ། བཟློག་ན་སྟེ་མཁས་པ་ཡོན་ཏན་ཅན་རྣམས་ཐེག་ཆེན་གྱི་ཆོས་ལ་མགུ་ཞིང་
དགའ་ལ། དེ་བཞིན་ཆོས་འདི་ལ་བརྟེན་ནས་འཕགས་པའི་ནོར་བདུན་སོགས་གོང་མའི་

མདོ་སྡེ་རྒྱན་གྱི་འགྲེལ་པ། ༼ཅ༽ 7
ཡོན་ཏན་ཀུན་འཐོབ་པར་འགྱུར། ཞེས་པའོ། །འདི་ཡན་གྱི་བློཀ་དྲུག་པོ་དག་གིས་བསྟན་
བཅོས་འདིའི་མིང་དང་། བརྗོད་བྱ་དང་། དགོས་པ་དང་། ཞར་ལ་འབྲེལ་བ་དང་། ཆེ་
བ་ཕུན་སུམ་ཚོགས་པ་དང༌། སྣོད་ལྡན་མཉན་པར་བསྐུལ་བ་སོགས་བཤད་པ་ལ་འཇུག་
པའི་ཡན་ལག་རྣམས་བསྟན་ཏོ། །ཐེག་པ་ཆེན་པོའི་མདོ་སྡེའི་རྒྱན་ལས་ལེའུ་དང་པའོ།། །།
གཉིས་པ། ཐེག་ཆེན་བཀར་བསྒྲུབས་ཏེ་དེ་ལ་ལ་མ་མ་རྟོགས་པ་དང་ལོག་པར་རྟོག་པའི་
དྲི་མ་བསལ་བ་ལ། ཕྱོགས་སྔ་མ་ངོས་བཟུང་བ་དང་། གཞུང་དོན་གཉིས་ལས།
དང་པོ་རྩ་བར་མི་གསལ་ལ། དབྱིག་འགྲེལ་ལས། ཁ་ཅིག་ཐེག་པ་ཆེན་པོ་འདི་
སངས་རྒྱས་ཀྱི་བཀའ་ཡང་མ་ཡིན། དེ་ལ་ཕན་ཡོན་འདི་ལྟ་ག་ལ་ཡོད། ཅེས་ལོག་པར་
ཞུགས་པ་དེ་དག་ལ་འདི་སངས་རྒྱས་ཀྱི་བཀའ་ཉིད་དུ་སྒྲུབ་པའི་ཕྱིར། གཏན་ཚིགས་རྣམ་
པར་དབྱེ་བ་ལས་བརྩམས་ཏེ་ཚིགས་སུ་བཅད་པ། ཞེས་མཚམས་སྦྱར་གྱི་ཚུལ་དུ་གསུངས་
ལ༑ ཕྱོགས་སྔ་རྣམས་ནི་ཐེག་ཆེན་གྱི་སྡེ་སྣོད་སངས་རྒྱས་ཀྱི་བཀའ་མ་ཡིན་པར་སྒྲུབ་མཁན་
ཞིག་ཡིན་ལ། སྒྲུབ་བྱེད་ནི། ཐེག་ཆེན་གྱི་སྡེ་སྣོད་ཆོས་ཅན། སངས་རྒྱས་ཀྱི་བཀའ་མ་
ཡིན་ཏེ། སངས་རྒྱས་འདས་རྗེས་སུ་རྟོག་གེ་བ་མུ་སྟེགས་བྱེད་དག་གིས་བསྟན་པ་ལ་གནོད་
པའི་ཆེད་དུ་བརྩམས་པའི་ཕྱིར་དང་། སངས་རྒྱས་ཀྱིས་ཉན་ཐོས་ཀྱི་ཐེག་པ་གསུངས་ནས་
འདས་རྗེས་སུ་བྱུང་བའི་ཕྱིར་དང་། ཉོན་མོངས་ཀྱི་གཉེན་པོ་མི་སྟོན་པའི་ཕྱིར་དང་། ཐམས་
ཅད་མེད་པར་སྟོན་པ་སོགས་ཀྱི་སྐྱོན་དང་བཅས་པས། སྡེ་སྣོད་གསུམ་གང་དུའང་མ་བསྡུས་
པའི་ཕྱིར། ལ་སོགས་སྒྲུབ་བྱེད་བཅོ་བརྒྱད་སོགས་ཡོད་པ་རྒྱ་གར་འཕགས་པའི་ཡུལ་གྱི་
གྲུབ་མཐའ་ཆེན་མོ་རྟོག་གེ་འབར་བ་དང་། གངས་ཅན་བོད་ཀྱི་གྲུབ་མཐའ་ཆེན་མོ་གདོང་
ལྔའི་སྒྲ་དབྱངས་རྩ་འགྲེལ་དང་། ཆེན་པོ་ཧོར་གྱི་གྲུབ་མཐའ་ཆེན་མོ་དཀའ་གནད་མདུད་
གྲོལ་བློ་གསལ་གཅེས་ནོར་རྣམས་ལས་ཤེས་པར་བྱའོ། །
གཉིས་པ། གཞུང་དོན་བཤད་པ་ལ། ཐེག་ཆེན་སྤོང་མི་རིགས་པར་སྒྲུབ་པ་དང་།

s
 ༼ ཅ༽ མདོ་སྡེ་རྒྱན་གྱི་འགྲེལ་པ།
འདོར་བའི་རྒྱུ་དགག་པ་གཉིས། དང་པོ་ལ། རྟགས་དགོད་པ་དང་། ཚུལ་སྒྲུབ་པ་དང་།
ཐེག་ཆེན་ཁྱད་པར་དུ་འཕགས་པར་སྒྲུབ་པ་དང་གསུམ།
དང་པོ། ཐེག་ཆེན་སྤོང་མི་རིགས་པར་སྒྲུབ་པའི་རྟགས་བརྒྱད་བསྟན་པའི་བློཀ་གཅིག་
ནི༑ སྔར་ལུང་མ་བསྟན་ལྷན་ཅིག་བྱུང་། །སྤྱོད་ཡུལ་མ་ཡིན་གྲུབ་པ་དང་། །ཡོད་དང་
མེད་ན་ཡོད་མེད་དང་། །གཉེན་པོ་དང་ནི་སྒྲ་གཞན་ཕྱིར། །ཞེས་བྱུང་། དེ་ཡང་རིམ་
བཞིན་མུ་སྟེགས་བྱེད་དག་གིས་བསྟན་པ་ལ་གནོད་ཕྱིར་བརྩམས་པ་ཡིན་ནོ། །སངས་རྒྱས་
ཀྱིས་ལུང་དུ་བསྟན་དགོས་པ་ལས་པ་མམ་བསྟན་པའི་ཕྱིར། ཉན་ཐོས་ཀྱི་སྡེ་སྣོད་གསུངས་པའི་
གནས་དེ་དང་དེར་འཁོར་དེ་དང་དེ་ལ་གསུངས་པས། ཉན་ཐོས་ཀྱི་སྡེ་སྣོད་དང་ལྷན་ཅིག་
བྱུང་བའི་ཕྱིར། རྟོག་གེ་པ་མུ་སྟེགས་བྱེད་རྣམས་ཀྱིས་བྱས་པ་མིན་ཏེ། ཟབ་ཅིང་རྒྱ་ཆེ་
བའི་ཆོས་འདི་ལྟ་བུ་ནི་དེ་དག་གི་སྤྱོད་ཡུལ་མ་ཡིན་པའི་ཕྱིར། འོན་ཏེ་གཞན་ཞིག་གིས་སངས་
རྒྱས་ནས་བཤད་དོ་ཞེས་ན་ནི། འདི་སངས་རྒྱས་ཀྱི་བཀའ་ཡིན་པར་གྲུབ་སྟེ། འདི་སྐད་
དུ་འཆད་པ་དེ་ཉིད་སངས་རྒྱས་ཡིན་པའི་ཕྱིར་རོ། །ཡོད་དང་མེད་ན་ཡོད་མེད་ཅེས་བྱ་
བ་ནི། གལ་ཏེ་ཐེག་པ་ཆེན་པོ་ཅུང་ཟད་ཅིག་ཡོད་ན་ནི། དེ་ཡོད་དང་འདི་སངས་རྒྱས་
ཀྱི་བཀའ་ཡིན་པར་གྲུབ་སྟེ། འདི་ལས་གཞན་པའི་ཐེག་པ་ཆེན་པོ་མེད་པའི་ཕྱིར་རོ། །འོན་
ཏེ་མེད་ན་ནི་དེ་མེད་དང་དེ་ཉན་ཐོས་ཀྱི་ཐེག་པ་ཡང་མེད་པས་ཉན་ཐོས་ཀྱི་ཐེག་པ་ནི་སངས་
ཀྱི་བཀའ་ཡིན་གྱི་ཐེག་པ་ཆེན་པོ་ནི་མ་ཡིན་ནོ་ཞེས་མི་རུང་སྟེ། སངས་རྒྱས་ཀྱི་ཐེག་པ་མེད་
པར་སངས་རྒྱས་རྣམས་མི་འབྱུང་བའི་ཕྱིར། ཐེག་པ་ཆེན་པོ་སྒོམ་ན་དེ་ཉིད་ཉོན་མོངས་
ཀྱི་གཉེན་པོར་འགྱུར་བའི་ཕྱིར། ཐམས་ཅད་མེད་ཅེས་པའི་མདོ་ཚིག་རྣམས་དོན་གཞན་
ཡིན་ཏེ། ངོ་བོ་ཉིད་མེད་པ་གསུམ་ལ་དགོངས་པའི་ཕྱིར། སྒྲ་གཞན་ཕྱིར། །ཞེས་གསུངས།
དབྱིག་འགྲེལ་ལས་ཞིབ་རྒྱས་ཤེས་པར་བྱའོ། །
གཉིས་པ། ཚུལ་སྒྲུབ་པ་ལ། མ་ངེས་པ་སྤོང་བ་དང་། མ་གྲུབ་པ་སྤོང་བ་གཉིས།

3
མདོ་སྡེ་རྒྱན་གྱི་འགྲེལ་པ། ༼ཅ༽
དང་པོ་ལ། གཏན་ཚིགས་དང་པོ་མ་ངེས་པ་སྤོང་བ་དང་། གཏན་ཚིགས་ལྔ་པ་མ་ངེས་
པ་སྤོང་བ་གཉིས།
དང་པོ་ནི། བསྟན་པ་ལ་གནོད་བྱེད་ཆེན་པོ་ཡིན་ན་སངས་རྒྱས་ཀྱིས་ངེས་པར་
ལུང་དུ་བསྟན་དགོས་པ་ལས་བཏང་སྙོམས་སུ་མི་རུང་ངོ༌། །ཅིའི་ཕྱིར་ན། ཆོས་ཀུན་མངོན་
སུམ་དུ་གཟིགས་པའི་སྤྱན་མངའ་བའི་ཕྱིར། བསྐལ་ཆེན་གྲངས་མེད་དུ་བསྒྲུབས་པའི་བསྟན་
པ་དག་ཀྱང་ཡལ་བར་མི་འདོར་བར་རིང་དུ་གནས་པའི་འཕྲིན་ལས་ཀྱི་སྲུང་བར་མཛད་པའི་
ཕྱིར། དུས་གསུམ་ཀ་ལའང་སངས་རྒྱས་ཀྱི་ཡེ་ཤེས་མ་བསྒྲིབས་ཤིང་ཐོགས་པ་མེད་པའི་
ཕྱིར། ཞེས་པའི་རྟགས་གསུམ་བསྟན་པའི་བློཀ་གཅིག་ནི། སངས་རྒྱས་རྣམས་ནི་མངོན་
སུམ་སྤྱན། །བསྟན་པ་དག་ཀྱང་སྲུང་བར་མཛད། །དུས་ལའང་ཡེ་ཤེས་མ་སྒྲིབས་པས།།
དེ་ཕྱིར་བཏང་སྙོམས་མི་རུང་ངོ་། །ཞེས་བྱུང་།
གཉིས་པ། གཏན་ཚིགས་ལྔ་པ་ལ་མ་ངེས་པ་སྤོང་བ་ལ། སྤྱིར་བསྟན་པ་དང་། འགལ་
བ་བྱེ་བྲག་ཏུ་བཤད་པ་གཉིས། དང་པོ་ནི། ཁོ་ན་རེ། ཡོད་དང་མེད་དང་ཞེས་པའི་ཁྱབ་
པ་མ་ངེས་ཏེ། ཉན་ཐོས་ཀྱི་ཐེག་པ་ཉིད་སངས་རྒྱས་འཐོབ་བྱེད་ཀྱི་ཐེག་པ་ཆེན་པོ་ཡིན་ནོ་
ཞེ་ན། ཞེས་པའི་དོགས་པ་ཁོངས་སློང་གི་ཚུལ་དུ་ཡོད་པ་གསལ་ནས། ཉན་ཐོས་ཀྱི་ནི་
ཐེག་པ་འདི། །ཞེས་པ་ཆོས་ཅན་དང་། ཐེག་ཆེན་ཆོས་ཞེས་བྱ་བ་མིན། །ཞེས་པ་བསྒྲུབ་
བྱའི་ཆོས་དང༌། གཞན་དོན་སྒྲུབ་པའམ་ཤེས་སྒྲིབ་སྤོང་བའི་ཐབས་མ་ཚང་བའི་ཕྱིར། རང་
དོན་གཙོ་བོར་བྱས་པས་སངས་རྒྱས་སྒྲུབ་པའི་ཉེ་བའི་ཐབས་དང་འགལ་བའི་ཕྱིར། ཐབས་
ཤེས་ཀྱིས་བསྡུས་པའི་རྒྱས་སྲས་ཀྱི་སྤྱོད་པ་ཐེག་ཆེན་གྱི་སྡེ་སྣོད་ལས་གསུངས་པ་དེ་ལྟར་མ་
བསྟན་པའི་ཕྱིར། ཐབས་དངོས་མ་ཡིན་པའི་ཕྱིར། ཞེས་པའི་གཏན་ཚིགས་འཆད་པར།
མ་ཚང་བ་དང་འགལ་བ་དང་། །ཐབས་མིན་དེ་ལྟར་མ་བསྟན་ཕྱིར། །ཞེས་པའི་ཚིག་རྐང་
གཉིས་དང་། སྔར་གྱི་ཚིག་རྐང་གཉིས་བཅས་བློཀ་གཅིག་བྱུང་།

10
 ༼ཅ༽ མདོ་སྡེ་རྒྱན་གྱི་འགྲེལ་པ།
གཉིས་པ། འགལ་བ་བྱེ་བྲག་ཏུ་བཤད་པ་ནི། ཐེག་དམན་གྱི་ཆོས་རྣམ་པ་ལྔའི་
སྒོ་ནས་སངས་རྒྱས་སྒྲུབ་པའི་ཉེ་བའི་ཐབས་དང་འགལ་ཚུལ་ཡོད་དེ། རང་འབའ་ཞིག་གི་
དོན་གཙོ་བོར་འདོད་པས་བསམ་པ་འགལ། དེ་དང་མཐུན་པར་བསྟན་པས་བསྟན་པ་འགལ།
དེ་ཙམ་གྱི་ཕྱིར་དུ་བརྩོན་འགྲུས་བརྩོན་པས་སྦྱོར་བ་འགལ། དེ་ཙམ་གྱི་ཚོགས་ལ་བརྟེན་
པས་རྟེན་པ་ལ་འགལ། ཚེ་གསུམ་གྱིས་ཐར་པ་སྒྲུབ་པས་དུས་ཀྱང་འགལ་བའི་ཕྱིར། ཞེས་
པའི་རྟགས་འཆད་པར། བསམ་པ་དང་ནི་བསྟན་པ་དང་། །སྦྱོར་བ་དང་ནི་རྟོན་པ་དང་།།
དུས་འགལ་ཕྱིར་ན། ཞེས་དང་། ཆོས་ཅན་འཆད་པར། དམན་གང་། ཞེས་དང་། བསྒྲུབ་
བྱའི་ཆོས་འཆད་པར། དེ་ནི་དམན་པ་ཁོ་ན་ཡིན། །ཞེས་པའི་བློ ཀ་གཅིག་བྱུང་།
གཉིས་པ། མ་གྲུབ་པ་སྤོང་བ་ལ། བཀའི་མཚན་ཉིད་མ་གྲུབ་པ་སྤོང་བ་དང་། གཏན་
ཚིགས་གསུམ་པ་མ་གྲུབ་པ་སྤོང་བ་གཉིས། དང་པོ་ནི། ཕ་རོལ་པོས་ཐེག་པ་ཆེན་པོའི་སྡེ་
སྣོད་ནི་མདོ་སྡེ་ལ་མི་འཇུག །འདུལ་བ་ལ་མི་སྣང་། ཆོས་ཉིད་དང་འགལ་ཞེས་པའི་ལན་
དུ༑ གཉེན་པོ་དང་ནི་སྒྲ་གཞན་ཕྱིར། །ཞེས་གསུངས་ལ། དེ་རྒྱས་པར་བཤད་ན། ཐེག་
པ་ཆེན་པོའི་སྡེ་སྣོད་ཆོས་ཅན། སྡེ་སྣོད་གསུམ་དུ་མ་བསྡུས་པའི་སྐྱོན་མེད་དེ། བྱང་སེམས་
ཀྱི་བསླབ་པའི་གནས་རྒྱ་ཆེན་པོ་སྟོན་པར་མདོ་སྡེ་དང་མཐུན་པས་རང་གི་མདོ་སྡེ་ལ་འཇུག་
པ་དང་། སྒྲིབ་གཉིས་འདུལ་བའི་ཐབས་སྟོན་པས་རང་གི་འདུལ་བ་ལའང་སྣང་བའི་ཕྱིར།
བརྗོད་བྱ་ཟབ་མོ་དབུ་མའི་ལྟ་བ་དང་། ཐབས་ཁྱད་པར་ཅན་བྱམས་དང་སྙིང་རྗེ་བྱང་ཆུབ་
ཀྱི་སེམས་རྣམས་བསྟན་པས་ཆོས་ཀྱི་མཚན་ཉིད་དང་འགལ་བ་མེད་པའི་ཕྱིར། ཞེས་འཆད་
པར། རང་གི་ཉིད་ལ་འཇུག་པ་དང་། །རང་གི་འདུལ་ལའང་སྣང་ཕྱིར་དང་། །ཟབ་པའི་
ཕྱིར་དང་རྒྱ་ཆེའི་ཕྱིར། །ཆོས་ཉིད་དང་ནི་འགལ་བ་མེད། །ཅེས་པའི་བློཀ་གཅིག་བྱུང་།
འང་སྒྲས་ཟབ་རྒྱས་ཀྱི་ཆོས་རྣམས་ཀྱི་རང་དང་སྤྱིའི་མཚན་ཉིད་སྟོན་པའི་ཆ་ནས་རང་གི་
མངོན་པར་ཡང་བསྡུས་པར་བསྟན་པ་ཡིན་ནོ། །

མདོ་སྡེ་རྒྱན་གྱི་འགྲེལ་པ། ༼ཅ༽ 11
གཉིས་པ། གཏན་ཚིགས་གསུམ་པ་མ་གྲུབ་པ་སྤོང་ཚུལ་བསྟན་པའི་བློཀ་གཅིག་
ནི༑ རྟོག་གེ་བརྟེན་ཅིང་མ་ངེས་ལ། །མ་ཁྱབ་ཀུན་རྫོབ་སྐྱོ་བ་ཅན། །བྱིས་པ་ལ་ནི་བརྟེན་
པར་འདོད། །དེ་ཕྱིར་དེ་ནི་དེ་ཡུལ་མིན། །ཞེས་བྱུང་། དེ་ཡང་ཐེག་པ་ཆེན་པོའི་སྡེ་སྣོད་
དོན་དང་བཅས་པ་ཆོས་ཅན། རྟོག་གེའི་སྤྱོད་ཡུལ་མ་ཡིན་ཏེ། རྟོག་གེ་པ་ནི་ཆོས་ཉིད་མངོན་
སུམ་དུ་མ་རྟོགས་པས་ལུང་དང་གཏན་ཚིགས་ལ་བརྟེན་པའི་ཕྱིར། རྐྱེན་གཞན་གྱིས་དམ་
བཅའ་འགྱུར་སླ་བས་སློབ་པ་མ་ངེས་པའི་ཕྱིར། ཤེས་བྱ་མཐའ་དག་ལ་མ་ཁྱབ་པའི་ཕྱིར།
༢
ཀུན་རྫོབ་ཀྱི་ཆོས་འགའ་ཡང་རུང་བ་ཙམ་མངོན་སུམ་དུ་མཐོང་བའི་ཕྱིར། རྒྱ་ཆེན་པོ་ལ་
དཔྱད་ན་གཏུགས་པར་འགྱུར་བའི་སྐྱོ་བ་ཅན་ཡིན་པའི་ཕྱིར། རྟེན་འཕགས་ལམ་མ་ཐོབ་
པས་བྱིས་པ་སོ་སྐྱེ་ལ་བརྟེན་པར་འདོད་དགོས་པ་དེའི་ཕྱིར། དེ་ནི་དེའི་ཡུལ་མིན་ནོ། ། མངོན་
རྟོགས་རྒྱུན་ལས། རྣམ་པ་ཐམས་ཅད་མཁྱེན་ཉིད་ལམ། །སྟོན་པས་འདི་ལས་བཤད་པ་
གང་། །གཞན་གྱིས་མྱོང་བ་མ་ཡིན་ཏེ། ། ཆོས་སྤྱོད་བཅུ་ཡིས་བདག་ཉིད་ཀྱི། །ཞེས་པ་
དང་ཤིན་ཏུ་འབྲེལ་ལོ། །
གསུམ་པ། ཐེག་པ་ཆེན་པོའི་སྡེ་སྣོད་ཁྱད་པར་དུ་འཕགས་པར་བསྟན་པའི་བློཀ་
གཅིག་ནི། རྒྱ་ཆེའི་ཕྱིར་དང་ཟབ་པའི་ཕྱིར། །ཡོངས་སུ་སྨིན་དང་རྣམ་མི་རྟོག །དེ་ཕྱིར་
འདི་ལ་གཉིས་བསྟན་ཏེ། །དེ་ནི་བླ་ན་མེད་པའི་ཐབས། །ཞེས་བྱུང་། དེ་ཡང་ཐེག་ཆེན་
གྱི་སྡེ་སྣོད་ཆོས་ཅན། བླ་མེད་བྱང་ཆུབ་ཐོབ་པའི་ཐབས་ཁྱད་པར་ཅན་ཡིན་ཏེ། འདི་ལས་
ནི་ཟབ་རྒྱས་གཉིས་སམ་ཚོགས་གཉིས་བསྟན་པའི་ཕྱིར། ཁྱབ་སྟེ། རྒྱ་ཆེ་བའི་སྒོ་ནས་སེམས་
ܒ
ཅན་ཡོངས་སུ་སྨིན་པར་བྱེད། ཟབ་པའི་སྒོ་ནས་བདག་ཏུ་མི་རྟོག་པར་བྱེད་པ་དེའི་ཕྱིར་
རོ༑ ༑ཞེས་པའོ། །འདི་ནི་གོང་དུ་ཐབས་མིན་དེ་ལྟར་མ་བསྟན་ཕྱིར། ཞེས་པ་ལ། འོ་ན་
ཐེག་ཆེན་སྡེ་སྣོད་ཀྱང་ཐབས་མ་ཡིན་པར་འགྱུར་ཞེས་ཁོངས་སློང་གི་བརྒལ་བའི་ལན་བཤད་
པ་ཡིན་ཏེ།

12
 ༼ཅ༽ མདོ་སྡེ་རྒྱན་གྱི་འགྲེལ་པ།
གཉིས་པ། ཐེག་ཆེན་འདོར་བའི་རྒྱུ་དགོག་པ་ལ། འདོར་བའི་རྒྱུ་ནི་གང་ཟག་གི་
སྐྱོན་ཡིན་ཚུལ་དང་། ཆོས་ལ་སྐྱོན་མེད་ཚུལ་དང་། དེས་ན་ཐེག་ཆེན་སྤོང་མི་རིགས་པ་
དང་གསུམ། དང་པོ། ཐེག་ཆེན་འདོར་བ་རྒྱུ་བཞི་དང་བཅས་པ་དགག་པའི་བློཀ་གཅིག་
ནི༑ འགྲོ་བ་དེ་གནས་མིན་ལ་སྐྲག་པ་གདུང་བྱེད་འགྱུར། །བསོད་ནམས་མ་ཡིན་ཕུང་
ཆེན་བསགས་བྱས་ཡུན་རིང་དུ། །རིགས་མེད་གྲོགས་ངན་སྔོན་དགེ་མ་བསགས་བློ་མ་སྦྱངས།།
ཆོས་འདིས་སྐྲག་འགྱུར་འདི་ན་དོན་ཆེན་འདི་ལས་ལྟུང་། །ཞེས་བྱུང་། དེ་ཡང་ཐེག་ཆེན་
ལ་མི་མོས་པའི་འགྲོ་བ་རྣམས་ཆོས་ཅན། སྐྲག་པའི་གནས་མ་ཡིན་པ་ཐེག་ཆེན་ལ་སྐྲག་
ནས་སྐུར་པ་བཏབ་པའི་ཉེས་པ་དེས་འབྲས་བུ་ངན་སོང་དུ་དུས་ཡུན་རིང་གདུང་བ་བྱེད་པར་
འགྱུར་ཏེ། རྒྱུ་བསོད་ནམས་མ་ཡིན་པའི་ཕུང་པོ་ཆེན་པོ་བསགས་ཅིང་བྱས་པའི་ཕྱིར། དེ་
འདྲའི་གང་ཟག་ཆོས་ཅན། ཐེག་ཆེན་ལ་སྐྲག་པའི་རྒྱུ་ཡོད་དེ། ཐེག་ཆེན་གྱི་རིགས་མེད་
པའམ་མ་སད་པ་དང༌། གྲོགས་ངན་གྱིས་ཟིན་པ་དང༌། སྔོན་ཐེག་ཆེན་གྱི་ཆོས་དང་ཕྲད་
པའི་དགེ་བ་མ་བསགས་པ་དང་། ཚེ་འདི་ལའང་ཐེག་ཆེན་ལ་བློ་མ་སྦྱངས་པའི་ཕྱིར་ན།
ཆོས་འདིས་སྐྲག་པར་འགྱུར། ཐེག་ཆེན་ལ་དད་པར་བྱ་དགོས་ཏེ། ཚེ་འདིར་དད་པར་
མ་བྱས་ན་དེའི་སྟོབས་ཀྱིས་དོན་ཆེན་རྫོགས་པའི་བྱང་ཆུབ་འདི་ལས་ལྟུང་བའམ་ཉམས་པར་
འགྱུར།
གཉིས་པ། ཆོས་ལ་སྐྱོན་མེད་པ་རྒྱུ་མཚན་བརྒྱད་བསྟན་པའི་བློཀ་གཅིག་ནི། དེ་
ལས་གཞན་དང་གཞན་མེད་ཤིན་ཏུ་ཟབ་ཅིང་རྗེས་སོང་ཕྱིར། ། སྣ་ཚོགས་སྟོན་ཅིང་མང་
པོའི་སྒོ་ནས་རྟག་ཏུ་སྟོན་དང་ལྡན། །ཇི་སྐད་བཤད་བཞིན་དོན་མིན་བཅོམ་ལྡན་དགོངས་
པ་ཤིན་ཏུ་ཟབ། །མཁས་པ་རྣམས་ཀྱིས་ཚུལ་བཞིན་བརྟགས་ན་ཆོས་འདིས་སྐྲག་མི་འགྱུར།།
ཞེས་བྱུང་། དེ་ལས་གཞན་མེད་ཅེས་བྱ་བ་ནི། དེ་ལས་གཞན་པའི་ཐེག་པ་ཆེན་པོ་མེད་
པའི་ཕྱིར་རོ། །འོན་ཏེ་ཉན་ཐོས་ཀྱི་ཐེག་པ་ཆེན་པོ་ཡིན་པར་གྱུར་ན་ནི། གཞན་ཉན་ཐོས་

13
མདོ་སྡེ་རྒྱན་གྱི་འགྲེལ་པ། ༼ཅ༽
དང་རང་རྒྱལ་མེད་པར་འགྱུར་ཏེ། ཐམས་ཅད་སངས་རྒྱས་ཁོ་ནར་འགྱུར་རོ། །ཤིན་
ཏུ་ཟབ་ཅེས་བྱ་བ་ནི། •.
 ཐམས་ཅད་མཁྱེན་པའི་ཡེ་ཤེས་ཀྱི་ལམ་མོ། །རྗེས་སོང་ཞེས་བྱ་
བ་ནི་དུས་མཉམ་དུ་བྱུང་བའི་ཕྱིར་རོ། ། སྣ་ཚོགས་སྟོན་ཅེས་བྱ་བ་ནི། འདི་ལས་ཚོགས་
ཀྱི་ལམ་སྣ་ཚོགས་སྟོན་གྱི། སྟོང་པ་ཉིད་འབའ་ཞིག་ནི་མ་ཡིན་ཏེ། དེ་ལྟ་བས་ན་འདི་ནི་
དགོངས་པ་ཅན་ཡིན་པར་འགྱུར་རོ། །མང་པོའི་སྒོ་ནས་རྟག་ཏུ་སྟོན་དང་ལྡན་ཞེས་བྱ་བ་
ནི་འདི་དག་མདོ་དེ་དང་དེ་དག་ལས་རྣམ་གྲངས་མང་པོ་དག་གིས་ཡང་དང་ཡང་དུ་སྟོང་
པ་ཉིད་སྟོན་ཏེ། དེ་ལྟ་བས་ན་དགོས་པ་ཆེན་པོ་ཉིད་ཡོད་པར་འགྱུར་རོ། །དེ་ལྟ་མ་ཡིན་
ན་ལན་ཅིག་དགག་པ་ཙམ་མཛད་པར་འགྱུར་རོ། །ཇི་སྐད་བཤད་པ་བཞིན་དོན་མིན་ཞེས་
བྱ་བ་འདིའི་དོན་ནི་སྒྲ་ཇི་བཞིན་མ་ཡིན་ཏེ། དེའི་ཕྱིར་ཡང་སྐྲག་པར་རིགས་པ་མ་ཡིན་
ནོ༑ ༑བཅོམ་ལྡན་འདས་དགོངས་པ་ཤིན་ཏུ་ཟབ་ཅེས་བྱ་བ་ནི། སངས་རྒྱས་བཅོམ་ལྡན་
འདས་རྣམས་ཀྱི་དགོངས་པ་ནི་ཤིན་ཏུ་ཟབ་སྟེ་ཤེས་པར་དཀའོ། །དེ་ལྟ་བས་ན་བདག་ཅག་
གིས་དེ་མ་ཤེས་པའི་ཕྱིར། སྐྲག་པར་བྱ་བ་མ་ཡིན་ཏེ། མཁས་པ་རྣམས་ཀྱིས་དེ་ལྟར་ཚུལ་
བཞིན་བརྟགས་ན་སྐྲག་པ་མི་འགྱུར་རོ། །ཞེས་པའོ། །
གསུམ་པ། དེས་ན་ཐེག་ཆེན་སྤོང་མི་རིགས་པ་ལ། ཚད་མའི་སྒོ་ནས་འདོར་མི་
རིགས་པ་དང༌། ཚད་མིན་གྱི་སྒོ་ནས་འདོར་མི་རིགས་པ་གཉིས། དང་པོ་ལ། མངོན་
སུམ་ལ་བརྟེན་ནས་འདོར་མི་རིགས་པ་དང་། རྗེས་དཔག་ལ་བརྟེན་ནས་འདོར་མི་རིགས་
པ་དང་། དམན་པའི་རིགས་ཅན་གྱིས་འདོར་བས་མཆོག་ཉིད་དུ་གྲུབ་པ་དང་གསུམ།
དང་པོ་མངོན་སུམ་ལ་བརྟེན་ནས་ཐེག་ཆེན་འདོར་མི་རིགས་པར་བསྟན་པའི་ཟློཀ་
གཅིག་ནི། འདི་ན་དང་པོ་ཐོས་ལ་བརྟེན་ནས་ཡིད་ལ་བྱེད་པ་འབྱུང་། །ཚུལ་བཞིན་ཡིད་
ལ་བྱེད་ལས་ཡང་དག་དོན་ཡུལ་ཡེ་ཤེས་འབྱུང་། །དེ་ལས་ཆོས་ཐོབ་དེ་ཡོད་དེ་ལས་བློ་
གྲོས་རབ་ཏུ་སྐྱེས། །གང་ཚེ་དེ་ནི་སོ་སོ་རང་རིག་མེད་ན་ཇི་ལྟར་ངེས། །ཞེས་བྱུང་། ཐེག་

14
 ༼ཅ༽ མདོ་སྡེ་རྒྱན་གྱི་འགྲེལ་པ།
ཆེན་གྱི་སྡེ་སྣོད་སངས་རྒྱས་ཀྱིས་མ་གསུངས་པར་སྒྲུབ་མཁན་གྱི་དོན་སྨྲ་དེ་ནི་ཆོས་ཅན། ཐེག་
ཆེན་བཀའ་མ་ཡིན་པར་མ་ངེས་ཏེ། ཐེག་ཆེན་གྱི་སྡེ་སྣོད་བཀའ་ཡིན་མིན་གྱི་དོན་ལ་འཇུག་
རུང་གི་རྒྱུ་སོ་སོ་རང་རིག་པའི་ཡེ་ཤེས་མ་ཐོབ་པའི་ཕྱིར། ཞེས་རྒྱུ་མ་དམིགས་པ་བསྟན་
པའི་ཕྱིར། དེར་ཐལ། འཇིག་རྟེན་འདི་ན་དང་པོར་ཐེག་ཆེན་གྱི་སྡེ་སྣོད་ཐོས་པ་ལ་བརྟེན་
ནས་མི་རྟག་པ་དང་། བདག་མེད་པ་ལ་སོགས་པ་བསམ་པ་དང་། དེ་དག་ཚུལ་བཞིན་
ཡིད་ལ་བྱེད་པའི་ཚོགས་ལམ་ཆུང་འབྲིང་ཆེ་གསུམ་དང་། སྦྱོར་ལམ་དྲོད་སོགས་བཞི་སོགས་
མོས་སྤྱོད་ཀྱི་ཏིང་ངེ་འཛིན་རྣམས་འབྱུང་ཞིང་། དེ་ལ་བརྟེན་ནས་ཡང་དག་པ་སྟེ། དེ་ཁོ་
ན་ཉིད་ཀྱི་དོན་མངོན་སུམ་དུ་རྟོགས་པའི་བར་ཆད་མེད་ལམ་འབྱུང་། དེ་ལས་སྒྲིབ་གཉིས་
སྤངས་པའི་རྣམ་གྲོལ་གྱི་ཆོས་སམ་ཁྱད་ཆོས་འགོག་པའི་བདེན་པ་ཐོབ་པས་རྣམ་གྲོལ་མཐར་
ཐུག་རང་སྟེང་དུ་མཐོང་བའི་བློ་གྲོས་སམ་ཟད་མི་སྐྱེ་ཤེས་པའི་ཀུན་མཁྱེན་ཡེ་ཤེས་ཐོབ་པར་
འགྱུར་བ་ཡིན་པའི་ཕྱིར། ཞེས་པའི་སྒྲུབ་བྱེད་ཚིག་རྐང་དང་པོ་གསུམ་གྱིས་བསྟན་པ་ཡིན་
ནོ༑ ༑དམན་པའི་རིགས་ཅན་རྣམས་ཐེག་ཆེན་ལ་མ་གུས་པས་དེ་ལ་ཐོས་སོགས་མི་བྱེད་
པ་ཤུགས་ལ་འཕང་པ་ཡིན་ནོ། །
གཉིས་པ། རྗེས་དཔག་ལ་བརྟེན་ནས་ཐེག་ཆེན་འདོར་མི་རིགས་པ་ལ། ཕྱོགས་
སྔ་མ་བརྗོད་པ་དང་། དེ་ལ་ལན་གདབ་པ་གཉིས། དང་པོ། ཕྱོགས་སྔ་མའི་འདོད་པ་
བསྟན་པའི་བློཀ་གཅིག་ནི། བདག་གིས་མི་ཤེས་སངས་རྒྱས་ཟབ་མོ་མཁྱེན་མ་ཡིན། །ཟབ་
མོ་ཅི་ཡི་ཕྱིར་ན་རྟོག་གེའི་ཡུལ་མ་ཡིན། ། ཅི་ཕྱིར་ཟབ་མོའི་དོན་རིག་པ་དག་ཐར་འགྱུར་
ཞེས། །བྱ་བ་དེ་ནི་སྐྲག་པའི་གནས་སུ་རིགས་མ་ཡིན། །ཞེས་བྱུང་། དོན་སྨྲ་སྔ་མ་རྣམས་
ན་རེ། ཐེག་ཆེན་ལ་སྐྲག་པར་རིགས་ཏེ། ཐེག་ཆེན་གྱི་སྡེ་སྣོད་སངས་རྒྱས་ཀྱིས་གསུངས་
པ་བདག་གིས་མི་ཤེས་པའི་ཕྱིར། སངས་རྒྱས་ཀྱིས་ཀྱང་ཐེག་ཆེན་ཟབ་མོ་དེ་ལྟ་བུ་མཁྱེན་
པ་མ་ཡིན་པའི་ཕྱིར། ཐེག་ཆེན་ཟབ་མོ་དེ་ལྟ་བུ་ཡོད་ན་ཅིའི་ཕྱིར་རྟོག་གེའི་ཡུལ་མ་ཡིན།

15
མདོ་སྡེ་རྒྱན་གྱི་འགྲེལ་པ། ༼ཅ༽
རྟོག་གེའི་ཡུལ་དུ་འགྱུར་དགོས་སྟེ། རྟོག་གེ་ལ་ཚིག་དང་སྒྲ་དང་གཏན་ཚིགས་དང་རྗེས་
དཔག་ཚད་མ་དང་ཐལ་འགྱུར་རྣམས་ཡོད་པའི་ཕྱིར་དང་། རྟོག་གེ་པ་ལ་དཔྱད་པ་ཅན་
གྱི་སོ་སོ་སྐྱེ་བོ་ཕལ་ཆེར་ཡོད་པའི་ཕྱིར། ཅིའི་ཕྱིར་ཐེག་ཆེན་ཟབ་མོའི་དོན་རིག་པ་རྣམས་
ཁོ་ན་སྒྲིབ་པ་དག་པར་འགྱུར་གྱི། རྟོག་གེ་བ་མི་གྲོལ་མི་ཐར་པ་འདི་ཡང་ཇི་ལྟར་འཐད་
དེ་མི་འཐད་པའི་ཕྱིར། ཞེས་རྟགས་དུ་མ་སྟོན་པར་བྱེད་དོ། །
གཉིས་པ། དེ་ལ་ལན་གདབ་ཚུལ་བསྟན་པའི། བློཀ་སྔ་མའི་ཚིག་རྐང་བཞི་པའི་
ཕྱེད་སྐྲག་པའི་གནས་སུ་རིགས་མ་ཡིན་ཞེས་པས་བསྟན་ལ། དོན་ནི། ཁྱོད་ཀྱིས་ཐེག་ཆེན་
མི་ཤེས་ཤིང་སྐྲག་པ་ནི་ཁྱོད་རིགས་དམན་་པ་སོགས་ཀྱི་ཉེས་པ་ཡིན་གྱི་ཐེག་ཆེན་གྱི་སྐྱོན་
མིན་པའི་ཕྱིར། ཁྱོད་ཐེག་ཆེན་གྱི་དགེ་བའི་བཤེས་གཉེན་ལ་བསྟེན་ནས་སྦྱངས་ན་སངས་
རྒྱས་ཀྱི་དགོངས་པ་རིམ་པའི་ཤེས་པར་འགྱུར་ལ། ཀུན་རྫོབ་པའི་ལམ་ཙམ་གྱིས་ཐར་པ་
ཡང་ཐོབ་དཀའ་ལ། ཟབ་དོན་རྟོགས་ན་རྟོག་གེ་བ་ཡང་གྲོལ་བར་འགྱུར་བའི་ཕྱིར། ཞེས་
སོགས་ལན་མང་ངོ༌། །རྒྱས་པར་དབྱིག་འགྲེལ་སོགས་ལས་ཤེས་པར་བྱའོ། །འདིར་མང་
དོགས་མ་ནས་བྲིས་སོ། །
གསུམ་པ། དམན་པའི་རིགས་ཅན་གྱིས་འདོར་བས་ཐེག་ཆེན་ཉིད་དུ་གྲུབ་པའི་ཐོཀ་
གཅིག་ནི། དམན་པར་མོས་ཤིང་ཁམས་ཀྱང་ཤིན་ཏུ་དམན། །གྲོགས་པོ་དམན་པ་དག
གི་ཡོངས་བསྐོར་བ། །ཟབ་ཅིང་རྒྱ་ཆེ་ལེགས་པར་བཤད་པའི་ཆོས། །འདི་ལ་གལ་ཏེ་མོས་
མེད་གྲུབ་པ་ཡིན། །ཞེས་བྱུང་། དེ་ཡང་ཟབ་པ་དང་རྒྱ་ཆེ་བ་ལེགས་པར་བཤད་པའི་ཐེག་
ཆེན་གྱི་ཆོས་འདི་ཆོས་ཅན། མཆོག་ཡིན་ཏེ། དམན་པ་ལ་མོས་པ་རྣམས་ནི་དེ་ལ་མོས་
པ་མེད་པའི་ཕྱིར། ཁྱབ་སྟེ། དཔེར་ན་རྩ་རྣམས་སེང་གེ་དང་འགྲོགས་པར་མི་དགའ་བ་
དེ་ཉིད་ཀྱིས་སིངྒ་མཆོག་ཏུ་གྲུབ་པ་བཞིན་ནོ། །རྟགས་གཞན་རྣམས་རྩ་ཚིག་ལྟར་སླའོ། །
གཉིས་པ། ཡང་དག་པ་མ་ཡིན་པའི་ཤེས་པས་ཐེག་ཆེན་འདོར་མི་རིགས་པ་ལ་

16
 ༼ཅ༽ མདོ་སྡེ་རྒྱན་གྱི་འགྲེལ་པ།
རྟོགས་པའི་ཤེས་པས་འདོར་མི་རིགས་དང་། ལོག་རྟོག་ཀྱིས་འདོར་མི་རིགས་པ་དང་། ཐེ་
ཚོམ་ལ་བརྟེན་ནས་འདོར་མི་རིགས་པ་དང་གསུམ། དང་པོ། མ་རྟོགས་པའི་ཤེས་པ་ལ་
བརྟེན་ནས་ཐེག་པ་ཆེན་པོའི་སྡེ་སྣོད་འདོར་མི་རིགས་པ་བསྟན་པའི་ཟློཀ་གཅིག་ནི། ཐོས་
རྗེས་འབྲངས་ཏེ་བློ་ལྡན་ཐོབ་ནས་ནི། །གང་ཞིག་ཐོས་ལ་རབ་ཏུ་གནས་བྱེད་པ། །རྣམ་
པ་སྣ་ཚོགས་དཔག་ཏུ་མེད་ལུས་ལ། །རྨོངས་པ་གང་གི་ཕྱིར་ན་ངེས་པར་བྱེད། །ཅེས་
བྱུང་། དེ་ཡང་རྨོངས་པ་གང་གི་ཕྱིར་རམ་རྒྱུ་མཚན་གང་གི་ཕྱིར་རམ་རྒྱུ་མཚན་གང་གིས་
ཀྱང་ཐེག་ཆེན་མེད་ཅེས་ངེས་པ་བྱེད་མི་ནུས་ཏེ། ཐོས་པའི་རྗེས་སུ་འབྲངས་ཏེ་བློ་ལྡན་མཁས་
པའི་གོ་འཕང་ཐོབ་ནས། བླང་དོར་གྱི་གནས་རྣམས་ཚུལ་བཞིན་ཡིད་ལ་མི་བྱེད་ཅིང་། གང་
ཞིག་ཐོས་པ་བྱེད་པ་ལ་རབ་ཏུ་བརྙས་པ་བྱེད་པ་ཁྱོད་ཀྱིས་ད་དུང་མ་ཐོས་མ་མཐོང་བའི་ཐེག་
ཆེན་གྱི་ཆོས་རྣམ་པ་སྣ་ཚོགས་དཔག་ཏུ་མེད་པ་ལུས་ཡོད་པ་ཁྱོད་ཀྱིས་མི་ཤེས་པའི་ཕྱིར་
རོ༑ ༑རྨོངས་པ་རྒྱུ་མཚན་དུ་མི་འགྱུར་རོ། །ཞེས་པའོ། །
གཉིས་པ། ལོག་རྟོག་གི་དབང་གིས་ཐེག་ཆེན་འདོར་མི་རིགས་པར་བསྟན་པའི་
བློ ཀ་གཅིག་ནི། དོན་སྒྲ་ཇི་བཞིན་ཡོངས་རྟོག་ན། །བདག་ཉིད་སྙེམས་ཤིང་བློ་ཉམས་འགྱུར།།
ལེགས་པར་གསུངས་པའང་སྤངས་པས་ན། །བརླག་འགྱུར་ཆོས་ལ་ཁོང་ཁྲོ་སྒྲིབ། །ཅེས་
བྱུང་། དེ་ཡང་དྲང་དོན་གྱི་གསུང་རབ་ཀྱི་དོན་སྒྲ་ཇི་བཞིན་དུ་ཡོངས་སུ་རྟོགས་ན་ནི་ཉེས་
པ་གསུམ་སྐྱེད་དེ། བཤེས་གཉེན་ལས་དོན་མི་འཚོལ་བར་བདག་ཉིད་ཀྱི་ལྟ་བ་ལ་སྙེམས་
ཤིང་། གནས་ལུགས་ཀྱི་དོན་འབྱེད་པའི་བློ་གྲོས་ལས་ཉམས་པར་འགྱུར་བ་དང་། རྒྱ་
ཆེ་བའི་ཕྱོགས་ལེགས་པར་གསུངས་པའང་སྤངས་པས་ངན་འགྲོར་བརླག་པར་འགྱུར་བ་
དང་། ཐེག་ཆེན་གྱི་ཆོས་ལ་ཁོང་ཁྲོ་བའི་དབང་གིས་ཆོས་ཀྱིས་ཕོངས་པར་འགྱུར་བའི་ལས་
སྒྲིབ་བསགས་པའི་ཕྱིར། ཞེས་པའོ། །
གསུམ་པ། ཐེ་ཚོམ་ལ་བརྟེན་ནས་ཐེག་ཆེན་འདོར་མི་རིགས་པ་བསྟན་པའི་བློཀ་

མདོ་སྡེ་རྒྱན་གྱི་འགྲེལ་པ། 
17
གཅིག་ནི། ཡིད་ཀྱི་ཉེས་པ་རང་བཞིན་གདུག་པ་སྟེ། མི་རིགས་པ་ཡི་གཟུགས་ལའང་མི་
རིགས་ན། །ཐེ་ཚོམ་ཟ་བའི་ཆོས་ལ་སྨོས་ཅི་དགོས། །དེ་ཕྱིར་བཏང་སྙོམས་བཞག་ལེགས་
ཉེས་པ་མེད། །ཅེས་བྱུང་། དེ་ཡང་ཤེས་བྱ་ཆོས་ཅན། ཐེག་ཆེན་གྱི་ཆོས་ལ་གུས་པ་མ་
སྐྱེས་ན་ཡང་གཟུ་བོར་གནས་ཏེ་བཏང་སྙོམས་སུ་བཞག་ན་ལེགས་ཏེ། ཉེས་པ་ཀུན་གྱི་ནང་
ནས་ཡིད་ཀྱི་ཉེས་པ་ཁོང་ཁྲོ་ནི་རང་བཞིན་གདུག་པ་སྐད་ཅིག་གཅིག་མངོན་དུ་འགྱུར་བས་
བསྐལ་ཆེན་མང་པོར་བསགས་པའི་དགེ་རྩ་འཇོམས་པར་བྱེད་པའི་ཕྱིར་སྟེ། དཔེར་ན། ཡིད་
དུ་མི་འོང་པའམ་མི་རིགས་པའི་གཟུགས་ལའང་ཁོང་ཁྲོ་བར་མི་རིགས་ན། ཐེ་ཚོམ་ཟ་བའི་
ཆོས་ལ་ཁོང་ཁྲོ་བར་མི་རིགས་པ་སྨོས་ཅི་དགོས། ཁོང་ཁྲོའི་ཉེས་དམིགས་དང་ཁྱད་པར་
དུ་ཆོས་སྤོང་གི་ལས་ཀྱི་ཉེས་དམིགས་ཤིན་ཏུ་ལྕི་བ་ཡིན་པར་མདོ་རྒྱུད་རྣམས་ལས་གསུངས་
པ་ལྟར་རོ། །ཐེག་པ་ཆེན་པོ་མདོ་སྡེའི་རྒྱན་ལས་ཐེག་པ་ཆེན་པོ་སྒྲུབ་པའི་སྐབས་ཀྱི་ལེའུ་
གཉིས་པ་ལ་བློཀ་བཅོ་ལྔ་ཡོད་པ་རྣམས། ཐེག་པ་ཆེན་པོ་མདོ་སྡེའི་རྒྱན་འདི་ལ་ལེའུ་ཉེར་
གཅིག་ཡོད་པ་ལས་འདི་ཡན་ཐེག་ཆེན་ངོས་བཟུང་བའམ་དགོས་སོགས་ཀྱི་ལེའུ་དང་། ཐེག་
ཆེན་བཀར་སྒྲུབ་ཀྱི་ལེའུ་གཉིས་བཤད་ཟིན་ནས་གང་གླེང་བར་བྱ་བ་ནི། ལེའུ་ཉེར་གཅིག་
པོ་དེ་དག་གི་བརྗོད་བྱ་ནི་དོན་ཚན་བཅུར་འདུ་ཞིང་། བྱང་སའི་བརྗོད་བྱ་ཡང་དོན་ཚན་
བཅུར་འདུ་སྟེ། དོན་ཚན་བཅུའི་སྡོམ་ནི། བྱང་ས་ལས། གཞི་དང་རྟགས་དང་ཕྱོགས་
རྣམས་དང་། །ལྷག་པའི་བསམ་དང་གནས་པ་དང་། །སྐྱེ་དང་ཡོངས་སུ་འཛིན་དང་ས།།
སྤྱོད་དང་རབ་གནས་ཐ་མ་ཡིན། །ཞེས་གསུངས་ལྟར་རོ། །དེ་དག་བཅུ་ལས་དང་པོ། རྒྱལ་
སྲས་ཀྱི་སྤྱོད་པ་ཉམས་སུ་ལེན་པའི་གཞི་དེ་ཉིད་རྒྱན་འདིའི་ལེའུ་ཉི་ཤུ་པ་ཡན་ཆད་ཀྱིས་འཆད་
ལ༈ དོན་ཚན་ལྷག་མ་དགུ་པོ་རྣམས་ལེའུ་ཉེར་གཅིག་པས་འཆད་དོ། །བྱང་ས་ལས། གཞིའི་
རྣལ་འབྱོར་གྱི་གནས་རྫོགས་སོ། །ཞེས་པ་ཡན་ཆད་ཀྱི་ལེའུ་བཅོ་བརྒྱད་ནི། རྒྱན་འདིའི་
ལེའུ་ཉི་ཤུ་པ་ཡན་ཆད་དང་སྦྱར་རྒྱུ་ཡོད་ལ། དེ་མན་ཆད་རྒྱན་འདིའི་ལེའུ་ཉེར་གཅིག་པ་

མདོ་སྡེ་རྒྱན་གྱི་འགྲེལ་པ།
18 ༼ཅ༽
དང་སྦྱར་དགོས་ཀྱང་ས་རྒྱན་གཉིས་ཀྱི་ལེའུའི་གྲངས་དང་གོ་རིམ་མི་འདྲ་བས་དོན་སྦྱར་
བ་ལས་ཚིག་ཇི་ལྟ་བ་བཞིན་དཀའོ། །རྒྱལ་སྲས་བྱང་ཆུབ་སེམས་དཔའི་སྤྱོད་པ་ཉམས་སུ་
ལེན་པའི་གཞི་ལ། སྐལ་བ་དང་ལྡན་པའི་གཞི་རིགས་དང་། སྤྱོད་པ་དང་ལྡན་པའི་གཞི་
སེམས་བསྐྱེད་དང་། འབྲས་བུ་མཐར་ཐུག་འགྲུབ་པའི་གཞི་སྒྲུབ་པ་ཉམས་ལེན་དང་གསུམ།
དང་པོ་ལ། རིགས་སད་པའི་ཐབས་སྐྱབས་འགྲོ་དང་། རིགས་དངོས་གཉིས། དང་
པོ་ལ། མཆོག་གི་དོན་མདོར་བསྟན་པ་དང་། སྐྱབས་འགྲོའི་ངོ་བོ་རྒྱས་པར་བཤད་པ་དང་།
བཤད་པའི་དོན་གཏན་ལ་དབབ་པ་དང་གསུམ། དང་པོ་ལ། དངོས་དང་། སྤྲོ་བ་བསྐྱེད་
པ་གཉིས།
དང་པོ། ཐེག་པ་ཆེན་པོའི་ཆོས་ནི་དོན་རྣམ་པ་བཞིའི་སྒོ་ནས་མཆོག་ཡིན་པ་དང༌།
འདི་ལ་སྐྱབས་སུ་འགྲོ་བ་ཡང་སྐྱབས་འགྲོ་མཆོག་ཡིན་པར་བསྟན་པའི་བློཀ་གཅིག་ནི། ཀུན་
ཏུ་འགྲོ་དང་ཁས་ལེན་རྟོགས་དང་ཟིལ་གནོན་པར། དབྱེ་བའི་རང་བཞིན་དོན་རྣམ་བཞི་
ཡི་ཁྱད་པར་གྱིས། །ཐེག་པ་མཆོག་ཕྱིར་དཀོན་མཆོག་སྐྱབས་རབ་སོང་བ་གང་། །དེ་ནི་
སྐྱབས་སུ་སོང་བ་རྣམས་ཀྱི་མཆོག་ཅེས་བྱ། ། ཞེས་བྱུང་།
གཉིས་པ། ཐོག་མཐའ་བར་གསུམ་དུ་བྱ་དཀའ་བའི་ཐེག་པ་ཆེན་པོའི་ཆོས་འདི་
ལ་སྐྱབས་སུ་འགྲོ་བ་དོན་ཆེན་པོ་ཡིན་པ་ལ་སྤྲོ་བ་བསྐྱེད་པ་བསྟན་པའི་ཟློཀ་གཅིག་ནི། གང་
ཕྱིར་དང་པོ་ངེས་པར་བྱ་བ་འདི་དཀའ་སྟེ། །དེ་ནི་བསྐལ་པ་སྟོང་ཕྲག་དུ་མར་བསྒྲུབ་པར་
དཀའ། །གང་ཕྱིར་གྲུབ་ན་སེམས་ཅན་ཕན་བྱེད་དོན་ཆེ་སྟེ། །དེ་ཕྱིར་ཐེག་ཆེན་འདི་ལ་
སྐྱབས་དོན་མཆོག་ཡིན་ནོ། །ཞེས་བྱུང་། །དེ་ཡང་དང་པོར་ངེས་ཕར་བྱ་བ་སྟེ། བྱང་
ཆུབ་མཆོག་ཏུ་སེམས་བསྐྱེད་པ་དཀའ་ཞིང་།： བར་དུ་སྦྱོར་བ་ཚོགས་གཉིས་རླབས་པོ་ཆེ་
བསྐལ་པ་དཔག་ཏུ་མེད་པ་སྒྲུབ་དཀའ། ཐ་མར་སངས་རྒྱས་ནས་སེམས་ཅན་ཐམས་ཅད་
སྒྲོལ་བའི་དོན་ཆེ་བའི་ཕྱིར། སྤྲོ་བ་བསྐྱེད་པའོ། །

19
མདོ་སྡེ་རྒྱན་གྱི་འགྲེལ་པ། ༼ཅ༽
གཉིས་པ། སྐྱབས་འགྲོའི་ངོ་བོ་རྒྱས་པར་བཤད་པ་ལ་བཞི། ཀུན་ཏུ་འགྲོ་བའི་དོན་
རྒྱས་པར་བཤད་པ་དང་། ཁོས་ལེན་པའི་ཁྱད་པར་དང་། རྟོགས་པའི་ཁྱད་པར་དང་། ཟིལ་
གྱིས་གནོན་པའི་ཁྱད་པར་རྒྱས་པར་བཤད་པ་དང་བཞི།
དང་པོ། ཀུན་ཏུ་འགྲོ་བའི་དོན་རྒྱས་པར་བཤད་པའི་བློཀ་གཅིག་ནི། གང་ཞིག་
སེམས་ཅན་ཐམས་ཅད་བསྒྲལ་བར་ཞུགས་པ་དང་། །ཐེག་པ་ཡེ་ཤེས་ཀུན་ཏུ་འགྲོ་ལ་མཁས་
པར་ལྡན། །གང་ཞིག་མྱ་ངན་འདས་ལ་འཁོར་ཞི་རོ་གཅིག་པ། །དེ་འདྲའི་བློ་ལྡན་དེ་འདིར་
ཀུན་འགྲོ་ཤེས་པར་བྱ།། །ཞེས་བྱུང་། དེ་ཡང་ཀུན་ཏུ་འགྲོ་བའི་དོན་ནི་རྣམ་པ་བཞི་སྟོན་
སྟེ༑ སེམས་ཅན་ཐམས་ཅད་བསྒྲལ་བའི་ཕྱིར་ཞུགས་པའི་ཕྱིར་ན། སེམས་ཅན་ཀུན་ཏུ་
འགྲོ་བའི་དོན་དང༌། ཐེག་པ་གསུམ་ལ་མཁས་པ་དང་ལྡན་པའི་ཕྱིར་ན། ཐེག་པ་ཀུན་ཏུ་
འགྲོ་བའི་དོན་དང་། བདག་མེད་རྣམ་པ་གཉིས་ལ་མཁས་པ་དང་ལྡན་པའི་ཕྱིར་ན། ། ཡེ་
ཤེས་ཀུན་ཏུ་འགྲོ་བའི་དོན་དང་། སྲིད་ཞི་མཉམ་པ་ཉིད་དུ་ཐུགས་སུ་ཆུད་པའི་ཕྱིར་ན། མྱ་
ངན་ལས་འདས་པ་ཀུན་ཏུ་འགྲོ་བའི་དོན་ཚང་བའི་བློ་ལྡན་དེ་འདིར་ཀུན་འགྲོར་ཤེས་པར་
བྱའོ། །ཞེས་པའོ། །
གཉིས་པ། ཁས་ལེན་པའི་ཁྱད་པར་རྒྱས་པར་བཤད་པ་ལ། དངོས་དང་། ཡོན་
ཏན་གྱི་ཁྱད་པར་གཉིས། དང་པོ། ཁྱད་པར་གསུམ་དང་ལྡན་པའི་སྒོ་ནས་སྐྱབས་གནས་
དཀོན་མཆོག་གསུམ་སྐྱབས་སུ་ཁས་འཆེ་བའི་བློ་ལྡན་དེ་ནི་ཁས་ལེན་པའི་སྒོ་ནས་སྐྱབས་སུ་
གོང་བ་ཡིན་པར་བསྟན་པའི་བློཀ་གཅིག་ནི། གང་ཞིག་དགའ་བ་མང་པོས་བྱང་ཆུབ་མཆོག་
དོན་གཉེར། །གང་ཞིག་སྐྱོ་བ་མེད་པར་དཀའ་བ་ཡང་དག་སྤྱོད། །གང་ཞིག་རྣམ་སངས་
རྒྱས་ནས་སངས་རྒྱས་ཀུན་མཉམ་འགྱུར། །བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ།།
ཞིས་བྱུང་།།
གཉིས་པ་ཡོན་ཏན་གྱི་ཁྱད་པ་ལ། རྒྱལ་བའི་སྲས་དང་མཚུངས་པ་དང་། བློན་

20
 ༼ཅ༽ མདོ་སྡེ་རྒྱན་གྱི་འགྲེལ་པ།
པོ་ཆེན་པོ་དང་མཚུངས་པའི་ཁྱད་པར་གཉིས། དང་པོ་ལ། རིགས་ཀྱི་སྒོ་ནས་མཚུངས་
པ་དང་། ལུས་སམ་དབང་ཕྱུག་གི་སྟོབས་མཚུངས་པ་དང་། གདུང་རྒྱུན་མི་གཅོད་པའམ་
རྒྱལ་ཚབ་ཐོབ་པ་མཚུངས་པ་དང་གསུམ།
དང་པོ། སྐྱབས་འགྲོ་གོང་དུ་འཕེལ་བའི་བློ་ལྡན་བྱང་ཆུབ་སེམས་པ་དེ་ནི། དཔེ་
བཞི་པོ་རྣམས་དང་མཚུངས་པའི་དོན་བཞི་པོ་རྣམས་ཀྱི་སྒོ་ནས་ཉན་རང་ལས་ཁས་ལེན་མཆོག་
ཏུ་ཤེས་པར་བྱ་དགོས་བསྟན་པའི་ཟློ ཀ་གཅིག་ནི། སངས་རྒྱས་སྲས་ཀྱི་མཆོག་ཏུ་ལེགས་
པར་གང་སྐྱེས་པ། །སེམས་དང་ཤེས་རབ་དང་ནི་ཚོགས་ལྡན་སྙིང་རྗེ་ནི། ། ས་བོན་མ་དང་
མངལ་གནས་མ་མ་མཚུངས་པ་མེད། །བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ། །ཞེས་
བྱུང་། རྒྱུད་བླ་མ་ལས། ཐེག་མཆོག་ལ་མོས་ས་བོན་ཤེས་རབ་ནི། །ཞེས་སོགས་དང་།
ལྗོན་པས་ཞུས་པའི་མདོ་ལས། མ་ནི་ཤེས་རབ་ཕ་ནི་ཐབས། །ཉེ་དུ་བྱང་ཆུབ་ཕྱོགས་རྣམས་
དང་། །ཞེས་གསུངས་པ་རྣམས་གནད་གཅིག་གོ །
གཉིས་པ། དེ་འདྲའི་བློ་ལྡན་དག་སའི་བྱང་ཆུབ་སེམས་དཔའ་དེ་ནི། འཁོར་བསྒྱུར་
གྱི་བུ་ཐུ་བོ་མཚན་ལྡན་གྱི་གཟུགས་དང་། ཟིལ་གནོན་གྱི་སྟོབས་དང་། རྒྱལ་སྲིད་ཀྱི་བདེ་
བ་དང་། གཙུག་ལག་གི་ལས་ལ་མཁས་པའི་བྱ་བ་བཞིས་ཁྱད་པར་དུ་འཕགས་པ་དང་
མཚུངས་པར་གཟུགས་ཕུན་སུམ་ཚོགས་པ་དང་། སྟོབས་ཕུན་སུམ་ཚོགས་པ་དང་། བདེ་
བ་ཕུན་སུམ་ཚོགས་པ་དང་། རང་གི་བཟོ་ཤེས་ཕུན་སུམ་ཚོགས་པ་བཞིའི་སྒོ་ནས་ཉན་རང་
ལས་དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་པ་ལ་མཆོག་ཡིན་པ་བསྟན་
པའི་བློཀ་གཅིག་ནི། སྣ་ཚོགས་མཚན་རྣམས་ཀུན་གྱིས་དེའི་ལུས་བརྒྱན། །སེམས་ཅན་
ཐམས་ཅད་སྨིན་པར་བྱེད་སྟོབས་ཐོབ། །སངས་རྒྱས་བདེ་ཆེན་མཐའ་ཡས་ཞི་བ་རྙེད། །སེམས་
ཅན་ཀུན་སྐྱབས་ཐབས་ཆེན་བཤམས་པ་ཤེས། །ཞེས་བྱུང་། འདིར་ནི་མཚན་དཔེ་དང༌།
སྟོབས་གཉིས་རྗེས་མཐུན་པ་དང་། བདེ་བ་ཆེན་པོ་ནི་ཏིང་ངེ་འཛིན་དང་གཟུངས་དང་སྤོབས་

མདོ་སྡེ་རྒྱན་གྱི་འགྲེལ་པ། ༼ཅ༽ 21
པ་རྣམས་སོ། །ཞི་བ་ནི་སྒྲིབ་གཉིས་ཞི་བའི་དམ་པ་རྙེད་པའི་དོན་ནོ། །
གསུམ་པ། གོང་དུ་སྨོས་པའི་བྱང་ཆུབ་སེམས་དཔའ་རྣམས་ཆོས་ཅན། ཉན་རང་
རྣམས་ལས་ཁྱད་པར་དུ་འཕགས་པ་ཡིན་ཏེ། འཁོར་བསྒྱུར་གྱི་སྲས་དེ་ཕས་རྒྱལ་ཚབ་ཏུ་
དབང་བསྐུར་བ་དང་། དཀོར་དང་བྱ་བ་ལ་དབང་བ་དང་། བྱ་བ་བརྟགས་པ་དང་། ཚར་
གཅོད་རྗེས་འཛིན་ལ་སོགས་ལ་མཁས་པ་དང་མཚུངས་པར། ས་བཅུ་པར་འོད་ཟེར་ཆེན་
པོས་དབང་བསྐུར་བ་དང་། ལུང་རྟོགས་ཀྱི་ཆོས་ལ་སྤྱོད་པ་ལ་དབང་དང་ལྡན་པ་དང་།
སངས་རྒྱས་ཀྱི་འཁོར་དུ་འདྲི་ཞིང་ལྡོན་པ་སོགས་གདུལ་བའི་ཐབས་ལ་མཁས་པ་དང་། བསླབ་
པ་བཅའ་བའི་སྒོ་ནས་ཚུལ་འཆལ་ཚར་གཅོད་པ་དང་། ཚུལ་གནས་རྣམས་གཟེངས་བསྟོད་
ཅིང་ཕན་འདོགས་བྱེད་པ་ལ་བརྩོན་པའི་ཕྱིར་ཞེས་འཆད་པའི་བློཀ་གཅིག་ནི། སངས་རྒྱས་
ཀུན་གྱིས་འོད་ཟེར་ཆེན་པོས་དབང་བསྐུར་བྱིན། །དེ་ནི་ཆོས་ལ་དབང་བ་ཀུན་དང་ཡང་
དག་ལྡན། སངས་རྒྱས་འཁོར་གྱི་དཀྱིལ་འཁོར་སྟོན་པའི་རྣམ་པ་ཤེས། །བསླབ་པ་བཅའ་
བས་ཚར་གཅོད་ཕན་འདོགས་བྱེད་ལ་བརྩོན། །ཞེས་བྱུང་།
གཉིས་པ། དེ་འདྲའི་བྱང་ཆུབ་སེམས་དཔའ་རྣམས་ཀྱིས་དཀོན་མཆོག་གསུམ་ཁས་
ལེན་པའི་ཁྱད་པར་བློན་པོ་ཆེན་པོ་ལྟ་བུའི་བྱ་བ་དང་རྒྱུ་བཞིའི་སྒོ་ནས་ཆོས་མཐུན་པར་བསྟན་
པའི་བློཀ་གཅིག་ནི། བློན་པོ་ཆེན་པོ་ལྟ་བུར་ཕ་རོལ་ཕྱིན་ལ་འཇུག་པའི་ཕྱིར། །བྱང་ཆུབ་
1
ཆེན་པོའི་ཕྱོགས་མཐུན་བདལ་ལ་རྟག་ཏུ་སྤྱན་བྱེད་ཕྱིར། །གསང་བའི་གནས་ནི་ནམ་གསུམ་
རྟག་ཏུ་ཡང་དག་འཛིན་པའི་ཕྱིར། །སེམས་ཅན་མེད་དོན་རྟག་ཏུ་རྒྱུན་མི་འཆད་པར་རབ་
བྱེད་ཕྱིར། །ཞེས་བྱུང་། དེ་ཡང་བློ་གྲོས་ཆེན་པོ་ནི་ཐུགས་བརྟན་པ་དང་། མཛོད་ཀྱི་
སྤྱན་པ་དང་། བགོ་བའམ་བགོ་བཤའ་ལ་དབང་བ་བཞི་དང་ལྡན་པ་ལྟར། བྱང་ཆུབ་སེམས་
དཔའ་རྣམས་ནི་ཕ་རོལ་ཏུ་ཕྱིན་པ་རྣམས་ལ་འཇུག་པ་ལ་ཐུགས་བརྟན་པའི་ཕྱིར་དང་། མདོ་
སྡེ་དང་དེ་དག་ལས་བྱང་ཆུབ་ཆེན་པོའི་ཕྱོགས་དང་མཐུན་པ་བདལ་བ་རྣམས་ལ་མ་བརྗེད་

22 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་ཆོས་ཅན་རྟག་ཏུ་སྤྱན་བྱེད་པ་ཡིན་པའི་ཕྱིར་དང་། རྟག་ཏུ་སྐུ་དང་གསུང་དང་ཐུགས་
ཀྱི་གསང་བ་རྣམ་པ་གསུམ་ཡང་དག་པ་འཛིན་པའི་ཕྱིར་དང་། སེམས་ཅན་ཚད་མེད་པའི་
དོན་རྟག་ཏུ་རྒྱུན་མི་འཆད་པར་རབ་ཏུ་བྱེད་པའི་ཕྱིར། ཞེས་པའོ། །
གསུམ་པ། རྟོགས་པའི་ཁྱད་པར་ཡོན་ཏན་བརྒྱད་དང་ལྡན་པའི་སྒོ་ནས་བསྟན་པའི་
བློ ཀ་གཅིག་ནི། བསོད་ནམས་ཕུང་ཆེན་སྲིད་གསུམ་བླ་མ་སྲིད་པའི་བདེ་བ་དང་། །སྡུག་
བསྔལ་ཕུང་པོ་ཆེན་པོ་རབ་ཞི་བློ་མཆོག་བདེ་བ་དང་། །ཆོས་མང་ཕུང་པོ་མཆོག་རབ་རྟག་
པའི་སྐུ་སྟེ་དགེ་བའི་ཚོགས། །བག་ཆགས་བཟློག་ཅིང་སྲིད་དང་ཞི་ལས་རྣམ་པར་གྲོལ་བ་
ཐོབ། །ཅེས་བྱུང་། དེ་ཡང་ཐེག་ཆེན་ལ་མོས་ནས་སྐྱབས་སུ་སོང་བའི་དུས་སུ་བསོད་ནམས་
ཀྱི་ཕུང་པོ་ཆེན་པོ་འཐོབ། སེམས་བསྐྱེད་དུས་སྲིད་པ་གསུམ་གྱི་བླ་མའམ་ཕྱག་བྱ་བའི་འོས་
སུ་འགྱུར། མོས་སྤྱོད་ཀྱི་སྐབས་ལས་ཀྱིས་སྲིད་པར་སྐྱེ་བ་འཛིན་པའི་དུས་ན་ལྷ་མིའི་བདེ་
བ་ཕུན་ཚོགས་འཐོབ། འཕགས་ལམ་ཐོབ་དུས་ཆོས་དབྱིངས་ཀུན་འགྲོའི་དོན་དུ་རྟོགས་
པས་སྡུག་བསྔལ་གྱི་ཕུང་པོ་ཆེན་པོ་རབ་ཏུ་ཞི་བ་འཐོབ། ས་བརྒྱད་པ་ནས་འབད་རྩོལ་རགས་
པ་ཞི་བའི་རྣམ་པར་མི་རྟོག་པའི་བློ་མཆོག་ཏུ་བདེ་བ་འཐོབ། འབྲས་བུའི་ཚེ་ཆོས་མང་ཕུང་
པོ་སྟེ། སྡེ་སྣོད་ཀྱི་འབྱུང་གནས་སུ་གྱུར་པའི་ཆོས་ཀྱི་སྐུའི་མཆོག་དང་རབ་དང་མི་འགྱུར་
བ་རྟག་པ་བརྟན་པ་དཔག་ཏུ་མེད་པས་བརྒྱན་པ་དགེ་ཚོགས་ཀྱི་ལག་རྗེས་འཐོབ། དེའི་ཚེ་
སྒྲིབ་གཉིས་བག་ཆགས་དང་བཅས་པ་བཟློག་ཅིང་། སྲིད་ཞིའི་མཐའ་ལས་རྣམ་པར་གྲོལ་
བ་འཐོབ་པ་དང་བརྒྱད་དུ་ཤེས་པར་བྱའོ། །
བཞི་པ། བློ་ལྡན་བྱང་འཕགས་རྣམས་ཉན་རང་གི་ཚོགས་རྣམས་དགེ་བ་རྒྱ་ཆེན་
པོ་དང་། དོན་ཆེན་པོ་དང་། མཐའ་ཡས་པ་དང་། རྟག་ཏུ་རྒྱུན་མི་འཆད་ཅིང་ཟད་མི་
ཤེས་པ་བཞིའི་སྒོ་ནས་ཟིལ་གྱིས་གནོན་ཚུལ་མདོར་བསྟན་པའི་ཚིག་རྐང་གཉིས་ནི། བློ་ལྡན་
ཉན་ཐོས་ཚོགས་བཅས་དགེ་བ་རྒྱ་ཆེན་དོན་ཆེན་དང༌། །མཐའ་ཡས་རྟག་རྒྱུན་མི་འཆད་

མདོ་སྡེ་རྒྱན་གྱི་འགྲེལ་པ། ༼ཅ༽ 28
ཟད་མི་ཤེས་པས་ཟིལ་གྱིས་གནོན། །ཞེས་བྱུང་། དེ་དག་རྒྱས་པར་བསྟན་པའི་ཚིག་རྐང་
གཉིས་ནི། དགེ་བ་དེ་ཡང་འཇིག་རྟེན་འཇིག་རྟེན་མ་ཡིན་ཡོངས་སྨིན་བྱེད། །དབང་འབྱོར་
རྙེད་པ་དེ་ནི་ཕུང་པོ་ཞི་བས་ཟད་མི་ཤེས། །ཞེས་བྱུང༌། དེ་ཡང་འཇིག་རྟེན་སོ་སྐྱེའི་དུས་
སུ་བྱང་ཆུབ་ཀྱི་སེམས་རྒྱ་ཆེན་པོས་སེམས་ཅན་རྣམས་སྨིན་པར་བྱེད། འཇིག་རྟེན་པ་མ་
ཡིན་པ་མ་དག་ས་བདུན་གྱི་སྐབས་སུ་གདུལ་བྱ་རྣམས་སྨིན་གྲོལ་གྱི་དོན་རྒྱ་ཆེན་པོ་ལ་སྦྱོར་
བར་བྱེད། དག་པ་ས་གསུམ་གྱི་སྐབས་སུ་དབང་འབྱོར་བ་རྙེད་པ་ཡིན་པས་རང་གཞན་
གྱི་ཡོན་ཏན་རྒྱ་ཆེན་འཕེལ་བར་བྱེད། འབྲས་བུ་མཐར་ཐུག་པའི་སྐབས་སུ་ཟག་བཅས་
ཀྱི་ཕུང་པོ་ཞི་བས་ཟད་མི་ཤེས་པར་དོན་གཉིས་རྒྱུན་མི་འཆད་པ་དང་ལྷུན་གྱིས་གྲུབ། ཅེས་
པའོ། །
གསུམ་པ། བཤད་པའི་དོན་གཏན་ལ་དབབ་པ་ལ། དངོས་དང་། ཕན་ཡོན་གྱི་
ཁྱད་པར་གཉིས། དང་པོ། ཐེག་ཆེན་གྱི་སྐྱབས་འགྲོ་འདི་ནི་ངོ་བོ་དང་། རྒྱུ་དང་། འབྲས་
བུ་དང་། ལས་དང་། ལྡན་པ་དང་། འཇུག་པའི་ཁྱད་པར་དྲུག་གི་སྒོ་ནས་བསྟན་པའི་
ཟློཀ་གཅིག་ནི། འདི་ནི་དེ་དངོས་འདོད་པས་ཁས་ལེན་དེ་ཡང་སྙིང་བརྩེ་ལས་རིག་བྱ། །དེ་
ལས་རྣམ་པ་ཀུན་མཁྱེན་ཕན་དང་བདེ་བྱེད་དཀའ་ལ་སྐྱོ་བ་མེད། །ངེས་པར་འབྱུང་ལ་ཐེག་
པ་ཀུན་གྱིས་རྟོན་པའི་ཡོན་ཏན་རྟག་ཏུ་ལྡན། །བརྡའ་དང་ཆོས་ཉིད་ཐོབ་པ་བློ་ལྡན་རྣམས་
ཀྱི་སྐྱབས་འགྲོ་འདི་མཆོག་ཡིན། །ཞེས་བྱུང་། དེ་ཡང་ངོ་བོ་སངས་རྒྱས་ཀྱི་དངོས་པོ་འདོད་
པས་སྐྱབས་སུ་ཁས་ལེན་པའི་སེམས་བྱུང་གཙོ་འཁོར་ཅི་རིགས་དང་། དེ་ཡང་རྒྱུ་སེམས་
ཅན་སྡུག་བསྔལ་ལས་སྐྱོབ་འདོད་ཀྱི་སྙིང་བརྩེ་ལས་བྱུང་བ་རིག་པར་བྱ་བ་དང་། དེ་ལས་
འབྲས་བུ་ས་ལམ་མཐར་ཕྱིན་པའི་རྣམ་པ་ཐམས་ཅད་མཁྱེན་པའི་ཀུན་མཁྱེན་ཡེ་ཤེས་འཐོབ་
པ་དང་། བྱེད་ལས་སེམས་ཅན་ཐམས་ཅད་གནས་སྐབས་དང་མཐར་ཐུག་ཕན་བདེ་ལ་
འགོད་ཅིང་དཀའ་སྤྱད་ལ་མི་སྐྱོ་བ་དང་། ཐེག་པ་གསུམ་གྱི་སྤང་བྱ་ལས་ངེས་པར་འབྱུང་

24
 ༼ཅ༽ མདོ་སྡེ་རྒྱན་གྱི་འགྲེལ་པ།
ཞིང་ཐེག་པ་ཀུན་གྱིས་རྟོན་པ་སྟེ་རྗེས་སུ་འབྲང་བའི་ཡོན་ཏན་དང་དུས་རྟག་ཏུ་ལྡན་པ་དང་།
འཇུག་པའམ་རབ་ཏུ་དབྱེ་བའི་ཁྱད་པར་ནི་དགེ་བའི་བཤེས་གཉེན་ཚུལ་བཞིན་བསྟེན་པ་ལས་
རིགས་པ་བརྡའ་ལས་བྱུང་བ་རྣམས་དང༌། ཆོས་ཉིད་མངོན་སུམ་དུ་རྟོགས་པའི་ཡོན་ཏན་
སོགས་མི་སློབ་པའི་ཟུང་འཇུག་གི་བར་གྱི་ལམ་འབྲས་ཀུན་ཐོབ་པ་ལ་བློ་ལྡན་རྣམས་ཀྱི་སྐྱབས་
འགྲོ་འདི་མཆོག་ཡིན། ཞེས་པའོ། །
གཉིས་པ་ཕན་ཡོན་གྱི་ཁྱད་པར་ནི། འདིར་སྐྱབས་སུ་འགྲོ་བའམ་སོང་བ་དོན་ཆེན་
པོ་ཡིན་ཏེ། རང་དོན་ཕུན་ཚོགས་སྤངས་རྟོགས་མཐར་ཕྱིན་པའི་ཡོན་ཏན་གྱི་ཚོགས་དང་།
གཞན་དོན་བསམ་པ་ཕུན་སུམ་ཚོགས་པ་དམིགས་ཡུལ་འགྲོ་བ་མ་ལུས་པ་སྡུག་བསྔལ་མ་
ལུས་པ་དང་བྲལ་འདོད་ཀྱི་སྙིང་རྗེའི་བསམ་པས་ཁྱབ་པ་དང་། སྦྱོར་བ་ཕུན་སུམ་ཚོགས་
པ་ཉན་རང་དང་མཚུངས་པ་མེད་པའམ་ཁྱད་པར་དུ་འཕགས་པ་ཐེག་ཆེན་པོའི་ཆོས་ཀྱང་
ཕྱོགས་དུས་ཀུན་ཏུ་རྒྱས་པར་བྱེད་ཅེས་བསྟན་པའི་ཟློཀ་གཅིག་ནི། སྐྱབས་སུ་འགྲོ་བ་འདིར་
སོང་དོན་ཆེན་ཏེ། །དེ་ནི་དཔག་མེད་ཡོན་ཏན་ཚོགས་འཕེལ་འགྱུར། །འགྲོ་བ་འདི་ལ་
སྙིང་རྗེའི་བསམ་པས་ཁྱབ། །མཚུངས་མེད་འཕགས་ཆེན་ཆོས་ཀྱང་རྒྱས་པར་བྱེད། །ཅེས་
བྱུང་། ཀྱང་སྒྲས་ནི་ཡོན་ཏན་འཕེལ་བ་རྟོག་གེ་དང་གྲངས་ཀྱིས་དཔག་ཏུ་མེད་པར་བསྡུས་
པར་དབྱིག་འགྲེལ་ལས་གསུངས། དེས་ན་སྐྱབས་འགྲོ་ལ་བརྟེན་ནས་ཡོན་ཏན་མཐའ་མེད་
དུ་འཕེལ་བ་གཞུང་འདིའི་དགོངས་པའོ། །ཐེག་པ་ཆེན་པོ་མདོ་སྡེ་རྒྱན་གྱི་སྐྱབས་འགྲོའི་ལེའུ་
གསུམ་པ་ལ་ཟློཀ་བཅུ་གཉིས་ཡོད་པ་རྣམས་རྫོགས་སོ།། །།
གཉིས་པ། རིགས་དངོས་བཤད་པ་ལ། རིགས་ཀྱི་རྣམ་བཞག་དང་། རིགས་
ཆད་པའི་ཉེས་དམིགས་དང་། རིགས་སད་པའི་ཕན་ཡོན་དང་གསུམ། དང་པོ་ལ། མདོར་
བསྟན་པ་དང་། རྒྱས་པར་བཤད་པ་ལ་གཉིས། དང་པོ་རིགས་ཁྱད་ཆོས་བརྒྱད་ཀྱི་སྒོ་ནས་
མདོར་བསྟན་པའི་བློཀ་གཅིག་ནི། ཡོད་དང་མཆོག་དང་མཚན་ཉིད་དང་། །རྟགས་དང་

མདོ་སྡེ་རྒྱུན་གྱི་འགྲེལ་པ། ༼ཅ༽ 25
རིགས་རབ་དབྱེ་བ་དང་། །ཉེས་དམིགས་དང་ནི་ཕན་ཡོན་དང་། །དཔེ་རྣམས་གཉིས་༨ ཏེ་
རྣམ་པ་བཞི། །ཞེས་བྱུང་།
གཉིས་པ། རྒྱས་པར་བཤད་པ་ལ་བརྒྱད་ལས་དང་པོ། སེམས་ཅན་རྣམས་ལ་
ཐེག་པ་གསུམ་གྱི་རིགས་ཡོད་པ་ཁྱད་པར་རྣམ་པ་བཞིའི་སྒོ་ནས་བསྟན་པའི་བློཀ་གཅིག་ནི།
ཁམས་རྣམས་དང་ནི་མོས་པ་དང་། །སྒྲུབ་པ་ཐ་དད་དབྱེ་བ་དང་། །འབྲས་བུ་ཐ་དད་
དམིགས་པའི་ཕྱིར། །རིགས་ཡོད་ཉིད་དུ་ངེས་པར་བརྗོད། །ཅེས་བྱུང་། གོ་སླའོ། །
གཉིས་པ། ཐེག་ཆེན་གྱི་རིགས་ཐེག་དམན་གྱི་རིགས་ལས་ཁྱད་ཆོས་བཞིའི་སྒོ་ནས་
མཆོག་ཏུ་བསྟན་པའི་བློཀ་གཅིག་ནི། དེ་དག་ཁྱད་པར་འཕགས་པ་དང་། །ཐམས་ཅད་
དང་ནི་དོན་ཆེན་དང་། །མི་ཟད་པ་ཡི་རྒྱུ་མཚན་ཕྱིར། །རིགས་མཆོག་ཉིད་ཅེས་བརྗོད་
པ་ཡིན། །ཞེས་བྱུང་། དེ་ཡང་ཐེག་ཆེན་གྱི་རིགས་ནི་ཟག་མེད་སྡེ་ཚན་ཉེར་གཅིག་སོགས་
སྒྲིབ་གཉིས་དང་བྲལ་བའི་དགེ་རྩ་གསལ་ཞིང་དག་ལ་ཁྱད་པར་དུ་འཕགས་པའི་རྒྱུ་བྱེད་པ་
དང་། ཡོན་ཏན་ཐམས་ཅད་རྫོགས་པར་འཐོབ་པའི་རྟེན་དང་། དོན་གཉིས་རྒྱ་ཆེན་སྒྲུབ་
པའི་ཐབས་མཆོག་དང་། ལྷག་མེད་ཀྱི་ཚེ་སྲིད་ཞིའི་མཐའ་དང་བྲལ་བའི་དགེ་རྩ་མི་ཟད་
པ་རྒྱུ་བཞི་དང་ལྡན་པར་བསྟན་ལ། ཐེག་དམན་གྱི་རིགས་དེ་ལྟར་མ་ཡིན་པའི་ཕྱིར།
གསུམ་པ། རིགས་མཚན་ཉིད་དམ་རང་བཞིན་བཞིའི་སྒོ་ནས་བསྟན་པའི་ཟློཀ་གཅིག་
ནི༑ རང་བཞིན་དང་ནི་རྒྱས་པ་དང་། །དེ་ནི་རྟེན་དང་བརྟེན་པ་དང་། ། ཡོད་མེད་ཉིད་
དང་ཡོན་ཏན་ནི། །སྒྲོལ་བའི་དོན་དུ་ཤེས་པར་བྱ། །ཞེས་བྱུང་། དེ་ཡང་ཐོས་སོགས་
ཀྱིས་གསོས་མ་བཏབ་པའི་རང་བཞིན་གནས་རིགས་དང་། གསོས་བཏབ་པའི་རྒྱས་འགྱུར་
གྱི་རིགས། རྟེན་རྒྱུ་དང་། བརྟེན་པ་འབྲས་བུ་གཉིས་ཀ་ལ་ཡོད་དམ་ཞེ་ན། རང་བཞིན་
གནས་རིགས་རྒྱུའི་ངོ་བོར་ཡོད་ལ་འབྲས་བུའི་ངོ་བོར་མེད། རྒྱས་འགྱུར་གྱི་རིགས་རྟེན་
བརྟེན་པ་གཉིས་ཀའི་ངོ་བོར་ཡོད་ཅེས་སྟོན་པར། ཡོད་མེད་ཉིད་དང་། ཞེས་བྱུང་། འོ་

a6
 ༼ཅ༽ མདོ་སྡེ་རྒྱན་གྱི་འགྲེལ་པ།
ན་དེ་གཉིས་འགལ་ལམ་ཞེ་ན། ལེགས་བཤད་གསེར་གྱི་ཕྲེང་བ་ལས། ལྡོག་པ་འགལ་བ་
ཡིན་གྱི་རྫས་འགལ་བ་ནི་མིན་ནོ། །དེས་ན་རྫས་ལ་བསམ་ན་ལམ་དུ་ཞུགས་ནས་གཉིས་
ཀ་ཡིན་ཏེ། ཞེས་དང་། ཉན་སའི་ལུང་ཤེས་བྱེད་དུ་དྲང་ངོ་། །རིགས་ནི་ཚོགས་ལམ་
ནས་སངས་རྒྱས་ཀྱི་སའི་བར་དུ་ཡོན་ཏན་གོང་ནས་གོང་དུ་སྒྲོལ་བའམ་མཐར་ཕྱིན་པར་
བྱེད་པའི་དོན་དུ་ཤེས་པར་བྱའོ། ། ཞེས་པའོ། །
བཞི་པ། ཐེག་ཆེན་གྱི་རིགས་ཀྱི་རྟགས་བཞི་བསྟན་པའི་ཟློ ཀ་གཅིག་ནི། སྦྱོར་བའི་
སྔོན་དུ་སྙིང་རྗེ་དང་། །མོས་པ་དང་ནི་བཟོད་པ་དང་། དགེ་བ་ཡང་དག་སྤྱོད་པ་ནི། །རིགས་
༤
ཀྱི་རྟགས་སུ་ངེས་པར་བཤད། །ཅེས་བྱུང་། དེ་ཡང་གཞན་ལ་སྙིང་རྗེ་བའི་རང་བཞིན་
ཅན་དང་། ཐེག་པ་ཆེན་པོའི་ཆོས་ལ་མོས་པ་དང་། གཞན་དོན་གྱི་དཀའ་སྤྱད་ལ་བཟོད་
པ་དང་། ཕྱིན་དྲུག་གི་དགེ་བ་ལ་ཡང་དག་པར་སྤྱོད་པའི་ངང་ཚུལ་ཅན་དང་བཞི། འདི་
བཞི་ནི་ཐེག་ཆེན་གྱི་རིགས་ཀྱི་རྟགས་ཡིན་ལ། རིགས་ཙམ་གྱི་རྟགས་ནི། ཆགས་ཞེན་
ཆུང་བ་དང༌། འཁོར་བ་ལ་སྐྱོ་ཤས་ཆེ་བ་དང༌། ངོ་ཚ་ཁྲེལ་ཡོད་སྙིང་རྗེ་བག་ཡོད་སོགས་
ཀྱིས་སྡིག་པ་ལ་ཆེར་མི་རྔམས་པ་སྡིག་པ་བྱས་པ་ལ་འགྱོད་པ་སོགས་བྱེད་པ་དང་། བདེན་
བཞིའི་འཇུག་ལྡོག་སོགས་ཐོས་པ་དང་། སེམས་པ་ན་ལུས་ཀྱི་སྤུ་ལྡང་བ་དང་མཆི་མས་
མིག་བརླན་པ་སོགས་དང་། འཇིགས་སྐྱོབ་དང་། ལེགས་སྨོན་གྱི་ཚུལ་ཁྲིམས་ཙམ་བླངས་
ནས་རྒྱལ་སྲིད་སོགས་ཀྱི་ཆེད་དུ་འདོར་བ་སོགས་མིན་པར་ཚུལ་ཁྲིམས་ངེས་འབྱུང་གི་བསམ་
པས་ཟིན་པ་ཞིག་ཐར་པའི་ཆེད་དུ་ལེན་ཅིང་། ལུས་སྲོག་ལ་བབས་ཀྱང་བསླབ་པ་མི་བཏོང་
བ་དང་། དགེ་རྩ་གང་བྱས་འཁོར་བ་ལས་གྲོལ་ཆེད་དུ་བསྔོ་བ་སོགས་རིགས་ཀྱི་རྟགས་
ཡིན་ནོ། །
ལྔ་པ། ཐེག་ཆེན་གྱི་རིགས་ཀྱི་དབྱེ་བ་བཞི་བསྟན་པའི་བློ ཀ་གཅིག་ནི། རིགས་ནི་
ངེས་དང་མ་ངེས་དང་། །རྐྱེན་རྣམས་ཀྱིས་ནི་མི་འཕྲོག་དང༌། །འཕྲོག་པ་ཉིད་དེ་མདོར་

: 27
མདོ་སྡེ་རྒྱན་གྱི་འགྲེལ་པ། ༼ཅ༽
ན་རིགས། །དབྱེ་བ་འདི་ནི་རྣམ་པ་བཞི། །ཞེས་བྱུང་། འཕྲོག་མི་འཕྲོག་ནི་བཤེས་གཉེན་
སོགས་རྐྱེན་གཞན་གྱིས་འགྱུར་མི་འགྱུར་ཡིན་པས། ལྡོག་པ་ཐ་དད་པ་ཙམ་གྱིས་བཞི་དབྱེ་
བ་ཡིན་ནོ། །སྤྱིར་རིགས་ལ་ཉེར་གསུམ་དང་། དེ་ལ་གནས་པའི་གང་ཟག་ལའང་ཉེར་
གསུམ་ཡོད་པ་ཉན་ས་ལས་ཤེས་པར་བྱའོ། །
དྲུག་པ། རིགས་མི་སད་པའམ་སད་ཀྱང་ཁྱད་པར་དུ་འགྲོ་མི་སྟེར་པའི་ཉེར་དམིགས་
བཞི་བསྟན་པའི་བློཀ་གཅིག་ནི། ཉོན་མོངས་གོམས་དང་གྲོགས་ངན་དང་། ། ཕོངས་དང་
གཞན་གྱི་དབང་ཉིད་དང་། །མདོར་ན་རིགས་ཀྱི་ཉེས་དམིགས་ནི། །རྣམ་པ་བཞི་རུ་ཤེས་
པར་བྱ། །ཞེས་བྱུང་། དེ་ཡང་ཉོན་མོངས་གོམས་པ་ཆེ་བས་རང་སེམས་ཀྱི་དབང་དུ་སོང་།
སེམས་ཉོན་མོངས་ཀྱི་དབང་དུ་སོང་ནས་ལས་ངན་སྣ་ཚོགས་བསགས་པས་འབྲས་བུ་སྡུག་
བསྔལ་མི་འདོད་བཞིན་དུ་མྱོང་བ་དང་། གྲོགས་ངན་པའི་དབང་གིས་མི་བཟང་པོ་ངན་པར་
འགྱུར་བ་སླ། གྲོགས་བཟང་པོའི་དབང་གིས་མི་ངན་བཟང་པོར་འགྱུར་བ་དཀའ་བ་ཡིན་
འབྲིང་ཙམ་ལས་མི་ཡོང་གསུངས། ཆོས་སྒྲུབ་པའི་མཐུན་རྐྱེན་ཚོགས་བསགས་དང་བསོད་
ནམས་ཀྱིས་ཕོངས་པ། ལྟོ་གོས་ཀྱིས་ཕོངས་པ་གནས་སྐབས་ཙམ་ཡིན། ས་སྐྱ་པཎྜིཏས།
མཁས་པ་སློབ་པའི་དུས་ན་སྡུག །བདེ་བར་བསྡད་ལ་མཁས་མི་སྲིད། །ཅེས་གསུངས།
ཆོས་སྒྲུབ་པའི་མཐུན་རྐྱེན་བསོད་ནམས་བསགས་པ་དང་། འགལ་རྐྱེན་སྒྲིབ་པ་སྦྱོང་དགོས་
པ་ནི། མདོ་རྒྱ་ཆེར་རོལ་པ་ལས། བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་
ཅད་སེལ། །བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། - །བདུད་བཅོམ་
ནས་ནི་བྱང་ཆུབ་མྱུར་དུ་རེག་པར་འགྱུར། །མྱ་ངན་ལས་འདས་ཞི་བ་བསིལ་བའི་དངོས་
པོ་ཐོབ། །ཅེས་གསུངས། ་ ལོངས་སྤྱོད་ཀྱིས་ཕོངས་པའི་རྒྱུ་ནི་སྔོན་སྦྱིན་པ་མི་གཏོང་བ་
དང༌། ཆོས་ཀྱིས་ཕོངས་པའི་རྒྱུ་ནི། མངོན་རྟོགས་རྒྱན་ལས། ཆོས་ཀྱིས་ཕོངས་པའི་རྒྱུ་
དག་ནི། །བདུད་ཀྱིས་ཐིབས་ཀྱིས་ནོན་པ་དང་། །ཟབ་མོའི་ཆོས་ལ་མ་མོས་དང་། །ཕུང་

as
 ༼ཅ༽ མདོ་སྡེ་རྒྱན་གྱི་འགྲེལ་པ།
པོ་ལ་སོགས་མངོན་ཞེན་དང་། །སྡིག་པའི་གྲོགས་པོས་ཡོངས་ཟིན་པའོ། །ཞེས་གསུངས།
བདུན་པ། རིགས་སད་པའི་ཕན་ཡོན་བཞི་བསྟན་པའི་བློཀ་གཅིག་ནི། རིང་མོ་
ཞིག་ན་ངན་སོང་དུ། །འགྲོ་ཞིང་མྱུར་དུ་ཐར་པ་དང་། །དེ་ནའང་སྡུག་བསྔལ་ཆུང་ངུ་
མྱོང་། །སྐྱོ་བཅས་སེམས་ཅན་སྨིན་པར་བྱེད། །ཅེས་བྱུང་། ཐེག་ཆེན་གྱི་རིགས་སད་
པའི་གང་ཟག་མི་དགེ་བ་ཆེན་པོ་བྱས་ནའང་རིང་མོ་ཞིག་ན་ངན་སོང་དུ་ཡུད་ཙམ་འགྲོ་བ་
དང༌། འགྲོ་ནའང་མྱུར་དུ་ཐར་པ་དང་། ངན་སོང་སྡུག་བསྔལ་ཆུང་ངུ་མྱོང་བ་དང་། ངན་
སོང་གི་སེམས་ཅན་སྡུག་བསྔལ་གྱིས་མནར་ནས་སྐྱོ་བ་དང་བཅས་པ་རྣམས་ཀྱང་སྨིན་པར་
བྱེད་པའི་ཕྱིར།
བརྒྱད་པ། རིགས་དེ་ཉིད་དཔེ་རྣམ་པ་གཉིས་ཀྱི་ཁྱད་ཆོས་བཞི་བཞིས་མཚོན་ཏེ་
བསྟན་པའི་བློཀ་གཉིས་ནི། གསེར་གྱི་རིགས་བཞིན་ཤེས་པར་བྱ། །དགེ་བ་དཔག་ཏུ་མེད་
པའི་གནས། །ཡེ་ཤེས་དང་ནི་དྲི་མེད་ལྡན། མཐུ་རྣམས་ཀྱི་ཡང་གནས་ཡིན་ནོ། །ཞེས་
བྱུང་། དེ་ཡང་གསེར་གྱི་རིགས་ཆེན་པོ་ནི། གསེར་མང་པོའི་གནས་བྱེད་པ་དང་། འོད་
གསལ་བ་དང་། དྲི་མ་མེད་པ་དང་། ལས་སུ་རུང་བ་བཞིན་དུ། རིགས་དེ་ཡང་ས་ལམ་
གྱི་ཡོན་ཏན་མང་པོའི་རྟེན་ནམ་གནས་བྱེད་པ་དང་། ཡེ་ཤེས་ལྔའི་འོད་གསལ་བ་འབྱུང་
བ་དང༌། དྲི་མ་སྤང་པའི་མྱང་འདས་ཀྱི་གཞིར་འགྱུར་བ་མེད་པ་དང་། མངོན་ཤེས་སྒྱུ་
འཕྲུལ་སོགས་མཐུ་ཕུན་སུམ་ཚོགས་པའི་གནས་བྱེད་པའི་ཕྱིར། དཔེ་གཉིས་པ་ཡང་། རིན་
ཆེན་མཆོག་རིགས་བཞིན་ཤེས་བྱ། །བྱང་ཆུབ་ཆེན་པོའི་རྒྱུ་མཚན་ཕྱིར། ། ཡེ་ཤེས་ཆེ་དང་
ཏིང་འཛིན་འཕགས། །སེམས་ཅན་མང་པོའི་དོན་གནས་ཕྱིར། །ཞེས་བྱུང་། དེ་ཡང་
རིན་པོ་ཆེའི་རིགས་མཆོག་དེ། མུ་ཏིག་སོགས་ཀྱི་རིགས་དང༌། ཁ་དོག་ཕུན་སུམ་ཚོགས་
པ་དང༌། ཟད་མི་ཤེས་པས་ཚད་ཕུན་སུམ་ཚོགས་པའི་གནས་ཡིན་པ་ལྟར། རིགས་དེ་ཡང་
བྱང་ཆུབ་ཆེན་པོ་དང་། བདེན་པ་གཉིས་ཁོང་དུ་ཆུད་པའི་ཡེ་ཤེས་དང་། དཔའ་བར་འགྲོ་

མདོ་སྡེ་རྒྱན་གྱི་འགྲེལ་པ། ༼ཅ༽ 2
བ་སོགས་ཏིང་ངེ་འཛིན་ཁྱད་འཕགས་མཐའ་ཡས་པ་དང་། སེམས་ཅན་ཟད་མི་ཤེས་པའི་
དོན་གྱི་གནས་ཡིན་པའི་ཕྱིར།
གཉིས་པ། རིགས་ཆད་པའི་ཉེས་དམིགས་བཤད་པ་ལ། གནས་སྐབས་རིགས་
ཆད་དང་། གཏན་ནས་རིགས་ཆད་གཉིས། དང་པོ། གནས་སྐབས་རིགས་ཆད་བཞི་
བསྟན་པའི་ཚིག་རྐང་ཕྱེད་དང་བཞི་ནི། ལ་ལ་གཅིག་ཏུ་ཉེས་པར་སྤྱོད་ངེས་ཡོད། །ལ་
ལ་དཀར་པོའི་ཆོས་རྣམས་ཀུན་ཏུ་བཅོམ། །ལ་ལ་ཐར་པའི་ཆ་མཐུན་དགེ་བ་མེད། །དཀར་
པོ་དམན་པ་ཡོད་པ། ཞེས་བྱུང་། དེ་ཡང་གཅིག་ཏུ་ཉེས་སྤྱོད་མཚམས་མེད་ལྟ་བུས་ལོག་
པར་ངེས་པའང་ཡོད། ལ་ལས་ལོག་ལྟའི་དབང་གིས་དཀར་པོའི་ཆོས་རྣམས་ཀུན་ཏུ་བཅོམ་
པའང་ཡོད། ལ་ལ་བསོད་ནམས་ཕྲན་བུ་རེ་ཡོད་ནའང་ཐར་པ་ཆ་མཐུན་གྱི་དགེ་རྩ་ཅུང་
ཟད་མི་བསགས་པ་དང་། ལ་ལ་ཐར་པ་ཆ་མཐུན་གྱི་དགེ་རྩ་ཅུང་ཟད་ཡོད་ཀྱང་དེར་མི་
བརྩོན་པ་སྟེ་བཞི། དེ་དག་སྤྱིར་རིགས་ཡོད་ཀྱང་མཚམས་མེད་ལས་སྒྲིབ་དང་། ལོག་ལྟ་
སོགས་ཉོན་སྒྲིབ་རྣམས་མ་སྦྱང་བར་དུ་རིགས་མེད་པ་དང་འདྲ་བས་འཁོར་བ་ལས་གནས་
སྐབས་གྲོལ་མི་ཐུབ་ལ།
གཉིས་པ། གཏན་ནས་རིགས་ཆད་བསྟན་པའི་ཚིག་རྐང་ཕྱེད་ནི། རྒྱུ་དང་བྲལ།
ཞེས་བྱུང་། དེ་ཡང་ཐར་པ་འཐོབ་པའི་རྒྱུ་དགེ་རྩ་དང་བྲལ་བའི་གཏན་ནས་ཡོངས་སུ་མྱང་
ངན་ལས་མི་འདའ་བའི་ཆོས་ཅན་འདི་ཉིད་ལུང་གི་ཆོས་ལ་ཐོས་སོགས་ཀྱི་ཞུགས་ཀྱང་སྐྱོ་
སོགས་ངེས་འབྱུང་གཏན་མི་སྐྱེ་བ་རྣམས་སོ། །
གསུམ་པ། རིགས་སད་པའི་ཕན་ཡོན་ལ། རང་བཞིན་རྒྱ་ཆེ་བ་བྱེད་ལས་ཀྱི་ཡོན་
ཏན་དང་། འབྲས་བུའི་ཡོན་ཏན་གཉིས། དང་པོ། རང་བཞིན་རྒྱ་ཆེ་བ་བྱེད་ལས་ཀྱི་
ཡོན་ཏན་བསྟན་པའི་བློཀ་གཅིག་ནི། ཟབ་ཅིང་རྒྱ་ཆེ་བཤད་པ་གཞན་ལ་ཕན་ཕྱིར་བསྟན་
པའི་ཆོས་ཆེན་ལ། ། མི་ཤེས་བཞིན་དུ་མོས་པ་ཤིན་ཏུ་རྒྱ་ཆེན་འབྱུང་ཞིང་སྒྲུབ་ལ་བཟོད།།

30
 ༼ཅ༽ མདོ་སྡེ་རྒྱན་གྱི་འགྲེལ་པ།
དེ་དག་ཐ་མར་རྣམ་པ་གཉིས་མཆོག་ཕུན་སུམ་ཚོགས་འགྱུར་གང་ཡིན་དེ། །བྱང་ཆུབ་སེམས་
དཔའ་རང་བཞིན་ཡོན་ཏན་ལྡན་ཏེ་རྒྱས་པའི་རིགས་ལས་ཤེས། །ཞེས་བྱུང་། དེ་ཡང་
ཟབ་ཅིང་རྒྱ་ཆེ་བ་བཤད་པ་གཞན་ལ་ཕན་པར་བྱ་བའི་ཕྱིར་བསྟན་པ་ཐེག་པ་ཆེན་པོའི་ཆོས་
ཐེག་ཆེན་གྱི་སྡེ་སྣོད་འདིའི་དོན་ལ་ཚད་མའི་སྟོབས་ཀྱིས་ངེས་པ་མ་རྙེད་ནའང་ཐོས་པ་ལས་
བྱུང་བའི་མོས་པ་ཤིན་ཏུ་རྒྱ་ཆེན་པོ་འབྱུང་བའི་བསམ་པའི་ཁྱད་པར་དང་། དཀའ་སྤྱད་
ཆེན་པོའི་ངང་ནས་ཚོགས་གཉིས་རླབས་པོ་ཆེ་བསགས་པ་ལ་སྐྱོ་བ་བཟོད་པའི་སྦྱོར་བའི་ཁྱད་་
པར་ཏེ། བསམ་སྦྱོར་དེ་དག་ལ་བརྟེན་ནས་ཐ་མར་འཇིག་རྟེན་ཚངས་དབང་སོགས་དང་།
འཇིག་རྟེན་ལས་འདས་པ་ཉན་རང་རྣམ་པ་གཉིས་ཀྱི་ཕུན་ཚོགས་ལས་ཀྱང་མཆོག་ཏུ་གྱུར་
པ་བླ་ན་མེད་པའི་བྱང་ཆུབ་ཆེན་པོ་ཕུན་སུམ་ཚོགས་པ་འཐོབ་པར་འགྱུར་པ་གང་ཡིན་པ་
དེ་ནི། བྱང་ཆུབ་སེམས་དཔའི་རིགས་རང་བཞིན་གྱི་ཡོན་ཏན་དང་ལྡན་པ་དང་། རྒྱས་
པར་འགྱུར་བའི་ཆེ་བ་ཡིན་པར་རིགས་ཀྱི་བྱེད་ལས་སམ་མཐུ་ལས་ཤེས་པར་བྱའོ། །
 གཉིས་པ། འབྲས་བུའི་ཡོན་ཏན་བསྟན་པའི་ཟློཀ་གཅིག་ནི།་ ཡོན་ཏན་ཤིན་ཏུ་རྒྱ་
ཆེ་བྱང་ཆུབ་ཤིང་སྐྱེད་ཕྱིར། །བདེ་དང་སྡུག་བསྔལ་ཆེན་པོ་ཞི་བ་ཐོབ་པའི་ཕྱིར། །བདག་
དང་གཞན་ལ་ཕན་བདེ་བྱེད་པ་འབྲས་བུ་ཕྱིར། །རིགས་མཆོག་དེ་ནི་རྩ་བ་བཟང་པོ་ལྟ་བུ་
ཡིན། །ཞེས་བྱུང་། རིགས་མཆོག་ཐེག་པ་ཆེན་པོའི་རིགས་དེ་ནི་ཆོས་ཅན། རྩ་བ་བཟང་
པོ་ལྟ་བུ་ཡིན་ཏེ། སངས་རྒྱས་ཀྱི་སྐུའི་ཡོན་ཏན་མཚན་བཟང་སོ་གཉིས་དང་དཔེ་བྱད་བརྒྱད་
ཅུ༑ གསུང་གི་ཡོན་ཏན་ཡན་ལག་དྲུག་ཅུ། ཐུགས་ཀྱི་ཡོན་ཏན་ཟག་མེད་ཡེ་ཤེས་སྡེ་ཚན་
ཉེར་གཅིག་སོགས་ཡོན་ཏན་ཤིན་ཏུ་རྒྱ་ཆེ་བའི་བྱང་ཆུབ་ཆེན་པོའི་ཤིང་སྐྱེད།་ ངན་འགྲོའི་
སྡུག་བསྔལ་ཆེན་པོ་ཞི་བའི་ཡོལ་གོ་དང་། བདེ་འགྲོར་སྐྱེ་བའི་ལོ་མ་འཁྲུངས། བདག་དང་
གཞན་ལ་ཕན་བདེ་བྱེད་པའི་འབྲས་བུའི་མེ་ཏོག་རྒྱས་པའི་ཕྱིར་རོ། །ཐེག་པ་ཆེན་པོ་མདོ་
སྡེ་རྒྱན་ལས་བཞི་པ་རིགས་ཀྱི་ལེའུ་ལ་བློག་བཅུ་གསུམ་ཡོད་པ་རྣམས་རྫོགས་སོ། །

མདོ་སྡེ་རྒྱན་གྱི་འགྲེལ་པ། ༼ཅ༽ 31..
སྤྱིར་ན་རིགས་ཀྱི་རྣམ་བཞག་ཤིན་ཏུ་གལ་ཆེ་ཞིང་། གྲུབ་མཐའི་འདོད་ཚུལ་ཀྱང་
མི་འདྲ་བ་མང་པོ་ཡོད་པ་ལས་འདིར་མདོར་བསྡུས་ཙམ་ཞིག་འཆད་པར། དེ་ཡང་འཁོར་
བའི་རྩ་བ་འདོད་ཚུལ་མི་འདྲ་བའི་དབང་གིས་ཡིན་ཚུལ་ནི། ནང་པའི་གྲུབ་མཐའ་སྨྲ་བ་
བཞི་ཀས་རྩ་ཉོན་དྲུག་གི་ཐེ་ཚོམ་མ་གཏོགས་གཞན་ལྔ་ཀ་ལ་འཁོར་བའི་རྩ་བ་ཡིན་པ་ཡོད་
པར་འདོད་པ་འདྲ་ཡང་། དེ་དག་གི་ནང་ནས་གཙོ་མི་གཙོ་ལ་ཁྱད་པར་འདོད་དེ། འདིའི་
དབང་གིས་ཐར་ལམ་སྒྲུབ་པའི་རྟེན་རིགས་འཇོག་ཚུལ་ཡང་མི་འདྲ་བ། དཔེར་ན།
བྱེ་བྲག་སྨྲ་བས་འདོད་ཆགས་འཁོར་མའི་གཙོ་བོར་འདོད་པ། མཛོད་རྩ་བ་ལས།
སྲིད་པའི་རྩ་བ་ཕྲག་རྒྱས་དྲུག །འདོད་ཆགས་དེ་བཞིན། ཞེས་དང་། དེའི་རྒྱུ་མཚན་གྱིས་
རིགས་ཀྱི་ངོ་བོ་འདོད་ཆུང་ཆོག་ཤེས་ལ་འདོད་པ་ནི། དེ་ཉིད་ལས། མ་ཆགས་འཕགས་
རིགས། དེའི་ལུགས་ལ་མཐོང་སྤངས་སུ་གྱུར་བའི་ཉོན་མོངས་ལ་འཁོར་རྩ་ཡོད་མེད་དཔྱད།
མདོ་སྡེ་པས་འཁོར་རྩ་ལ་བདག་འཛིན་ཞིག་འཇོག་དགོས་པའི་ཕྱོགས་ཤིག་ཤེས་ཀྱང་།
བདག་འཛིན་རགས་པ་ཙམ་ལས་ངོས་མ་ཟིན་པས། འཁོར་རྩའི་གཉེན་པོའི་གཙོ་བོ་བདག་
མེད་བསྒོམ་དགོས་པར་བསམ་ཀྱང་། དེ་མངོན་སུམ་དུ་འཆར་ཚུལ་བློར་མི་བདེ་བས། ཆོས་
བཟོད་ཀྱིས་མི་རྟག་པ་སྣང་ཡུལ་དུ་བྱས་པའི་ཤུགས་ལ་བདག་མེད་རྟོགས་པར་འདོད་ལ། དེའི་
རྒྱུ་མཚན་གྱི་རིགས་ཀྱི་ངོ་བོ་ཟག་མེད་སེམས་ཀྱི་ས་བོན་འདུས་བྱས་ཡིན་པ་ཞིག་ལ་འདོད།
སེམས་ཙམ་པས་དེའི་སྟེང་དུ་ཐེག་ཆེན་ལུགས་ཀྱི་སྤང་བྱ་ཁྱད་པར་བ་ཞིག་ཡོད་
དགོས་ཤིང་། དེའང་ཐམས་ཅད་མཁྱེན་པ་ཐོབ་པ་ལ་གེགས་ཀྱི་གཙོ་བོ་ཤེས་སྒྲིབ་ཅེས་ཐམས་
ཅད་ཀྱི་སྟེང་དུ་ལོག་པར་ཞུགས་ནས་སྒྲོ་འདོགས་མཁན་ཞིག་ཡོད་དགོས་པར་བསམས་ནས།
ཆོས་ཀྱི་བདག་འཛིན་རགས་པ་བསྣན་དེ་གང་ཟག་གི་བདག་འཛིན་དང་དེ་གཉིས་ཀ་ལ་འཁོར་
བའི་རྩ་བ་ལྷན་སྐྱེས་རེ་ཡོད་པར་འདོད་ཅིང་། ལུང་གི་རྗེས་འབྲང་གི་སེམས་ཙམ་པའི་ལུགས་
ལ་འདུས་བྱས་ཐམས་ཅད་ཀུན་གཞིའི་སྟེང་གི་བག་ཆགས་སྨིན་པ་ལས་འབྱུང་དགོས་པས།

32
 ༼ཅ༽ མདོ་སྡེ་རྒྱན་གྱི་འགྲེལ་པ།
རིགས་ཀྱང་དེའི་སྟེང་གི་ཟག་མེད་ཡེ་ཤེས་སྐྱེ་རུང་གི་ནུས་པ་ཞིག་ལ་འདོད་ལ། རིགས་
པའི་རྗེས་འབྲང་གི་སེམས་ཙམ་པས་འདུས་བྱས་ཐམས་ཅད་ཡིད་ཀྱི་རྣམ་ཤེས་ཀྱི་སྟེང་གི་
བག་ཆགས་སྨིན་པ་ལ་འབྱུང་བར་འདོད་པས། དེའི་ལུགས་ལ་རིགས་ནི་ཡིད་ཀྱི་རྣམ་ཤེས་
ཀྱི་སྟེང་གི་ཟག་མེད་སེམས་ཀྱི་ས་བོན་ནམ་ནུས་པ་ཞིག་ཡིན་ནོ། །
རང་རྒྱུད་པས་བདེན་འཛིན་དུ་གྱུར་པའི་འཁོར་བའི་རྩ་བའང་ཡོད་པའི་ཕྱོགས་རྟོགས་
ཀྱང་བདེན་འཛིན་ཕྲ་མོ་ཀུན་ཇི་ལྟ་བ་བཞིན་ངོས་མ་ཟིན་ཞིང་། རྣལ་འབྱོར་སྤྱོད་པའི་དབུ་
མ་རང་རྒྱུད་པས་ཐེག་པ་གསུམ་གྱི་ཤེས་རབ་ཀྱི་རྟོགས་རིགས་མི་འདྲ་བར་འདོད་པ་དང་།
མདོ་སྡེ་སྤྱོད་པའི་དབུ་མ་རང་རྒྱུད་པས་ཉན་རང་གཉིས་ཀྱི་ཤེས་རབ་ཀྱི་རྟོགས་རིགས་འདྲ་
བར་འདོད་ནའང་། ཐེག་པ་ཆེ་ཆུང་གི་ཤེས་རབ་ཀྱི་རྟོགས་རིགས་མི་འདྲ་བར་འདོད་པས།
འདིའི་དབང་གིས་གྲུབ་མཐའ་འོག་མས་འདོད་པའི་བདག་འཛིན་འགའ་རེ་འཁོར་བའི་རྩ་
བར་འདོད་ལ།
ཐལ་འགྱུར་བའི་ལུགས་ལ་གྲུབ་མཐའ་འོག་མ་རྣམས་ཀྱིས་འདོད་པའི་བདག་འཛིན་
ཕྲ་རགས་གང་ཡིན་ཡང་འཁོར་བའི་རྩ་བ་མི་བྱེད་པ་དབུ་མ་འཇུག་པ་ལྟར་རོ། །ཐལ་འགྱུར་
པས་ཐམས་ཅད་མཁྱེན་པ་ཐོབ་པ་ལ་གེགས་བྱེད་ཀྱི་ཤེས་སྒྲིབ་ཟུར་དུ་འདོད་ནའང་། ཐེག་
པ་གསུམ་པོ་གང་གི་དབང་དུ་བྱས་ཀྱང་། བྱང་ཆུབ་ཐོབ་པ་ལ་གེགས་ཀྱི་གཙོ་བོ་འཁོར་
བའི་རྩ་བ་བདག་འཛིན་ཕྲ་མོས་བྱེད་པ་དང་། དེ་གཅོད་བྱེད་བདེན་མེད་རྟོགས་པའི་ལམ་
བསྒོམས་དགོས་པར་འདོད་པ་སྤྱོད་འཇུག་ཆེན་མོར་གསུངས་པ་ལྟར་ཡིན་པས། ཞི་སྒོ་དེ་
གཅིག་པུ་ཡིན་ཞེས་འདོད་ལ། ཐལ་རང་གཉིས་སེམས་ཅན་ཀྱི་སེམས་ཀྱི་དོན་དམ་པའི་
གནས་ལུགས་མཐར་ཐུག་རིགས་སུ་འཇོག་པར་འདོད་པ་འདྲ་ན་ཡང་། རང་རྒྱུད་པས་
མཐོང་སྒོམ་གྱི་སྤང་བྱའི་དྲི་མས་དག་པའི་ཆ་རིམ་པར་འགོག་བདེན་དུ་འགྲོ་ཚུལ་དང་། དེ་
འདྲའི་འགོག་བདེན་དེ་ཉིད་སྟོང་ཉིད་ཡིན་པ་དང་། དེ་དག་མཐོང་སྒོམ་གྱི་ལམ་རྣམས་ཀྱིས་

མདོ་སྡེ་རྒྱན་གྱི་འགྲེལ་པ། ༼ཅ༽ 33
ང་སྟེང་དུ་མཐོང་ཚུལ་སོགས་ཐལ་འགྱུར་པ་ལྟ་བུའི་འཇོག་ཚུལ་བདེ་མོ་ཞིག་མི་ཐུབ་པ་
རྟོགས་རིགས་སོ་སོར་བཞག་པའི་དབང་གིས་ཡིན་ལ། རང་བཞིན་མེད་པར་མངོན་སུམ་
དུ་རྟོགས་པ་ཐེག་དམན་ལ་མེད་པར་འདོད་པས་ཀྱང་ཡིན་ནོ། །དེས་ན། མངོན་པར་རྟོགས་
པའི་རྒྱན་ལས། ཆོས་ཀྱི་དབྱིངས་ལ་དབྱེར་མི་ཕྱིར། །ཞེས་པའི་སྐབས་ཀྱི་རྩོད་པའི་ལན་
ཡང་། ཐེག་པ་གསུམ་ཀས་སེམས་ཀྱི་ཆོས་ཉིད་བསྒོམས་པར་འདྲ་ཡང་། ཟིན་བྱེད་ཐབས་
ཀྱི་ཆ་སོགས་མི་འདྲ་བས་སྟོབས་ཆེ་ཆུང་སོགས་དང༌། མཆོག་དམན་བྱུང་བ་ཡིན་ཞེས་
ལན་འདེབས་རྒྱུ་བཞག་ནས་ནམ་མཁའ་གཟུགས་ཅན་ཀུན་ལ་གོ་འབྱེད་ལྟར། སེམས་ཀྱི་
ཆོས་ཉིད་དེས་ཐེག་པ་གསུམ་ཀའི་ལམ་ལ་གོ་འབྱེད་པས་རྟེན་བྱེད་པར་ཡང་ལམ་རང་རང་
གི་ངོ་བོ་མི་འདྲ་བ་ཡིན་ཞེས་ལན་འདེབས་ལ། ལན་དེ་ཐལ་འགྱུར་བའི་གཞལ་ན་རྒྱུ་མཚན་
གྱིས་བྱེད་པའི་རིགས་སུ་འགྱུར་ཚུལ་མེད་པར། རྟེན་བྱེད་ཚུལ་དེ་ཙམ་ཞིག་ཡིན་ཚེ། ཉོན་
མོངས་རྣམས་ཀྱང་སྐྱེ་བ་ལ་གོ་འབྱེད་པས། དེ་ཡང་རྟེན་དུ་ཐལ་བ་སོགས་ཀྱི་སྐྱོན་འཇུག་
གོ ༑དེའི་ཕྱིར་ན་འཕགས་པ་གྲོལ་སྡེས་ཉི་ཁྲིའི་སྣང་བ་རང་རྒྱུད་པའི་གཞུང་དུ་བྱས་ནས་
མཛད་ཀྱང་། རིགས་ཀྱི་རྩོད་ལན་གྱི་ཐད་ཐལ་འགྱུར་པ་དང་བསྟུན་པ་ཡིན་ལ། བཞི་
བརྒྱ་པ་ལས། ཆོས་ཀྱི་དབྱིངས་ལ་དབྱེར་མེད་ཕྱིར། །ཁྱེད་ལ་ཐེག་པའི་རྣམ་དབྱེ་མེད།།
ཅེས་པའང་ཆོས་དབྱིངས་རོ་གཅིག་པའི་རྟགས་ཀྱིས་མཐར་ཐུག་ཐེག་པ་གཅིག་ཏུ་བསྒྲུབས་
པ་ཡིན་ན། འཁོར་འདས་ཀྱང་སོ་སོ་བ་བ་མེད་པར་འགྱུར་པས་དེའི་དོན་གང་ལ་དམིགས་
ནས་བསྒོམས་པ་དེའི་ངོ་བོ་དྲི་མ་ཟད་པའི་ཆོས་དབྱིངས་སུ་དབྱེར་མེད་པའི་དོན་དུ་བྱེད་དགོས་
ལ༑ དེ་ལྟར་མངོན་རྟོགས་རྒྱན་ལས་གསུངས་པ་དང་མི་འདྲ་བ་མེད་དོ། །ཐལ་འགྱུར་
པའི་ལུགས་ལ་འཛིན་སྟངས་མི་འདྲ་བའི་འཁོར་རྩ་གཉིས་མེད་པས། རྣམ་ཐར་སྒོ་གསུམ་
ཡོད་ཀྱང་ཞི་སྒོ་གཉིས་མེད་པ་མི་འགལ་ལ། རང་རྒྱུད་པ་མན་ཆད་ཀྱི་ལུགས་ལ་ཞིབ་ཆ་
དགོས།།

34
 ༼ཅ༽ མདོ་སྡེ་རྒྱན་གྱི་འགྲེལ་པ།
གཉིས་པ། ཐེག་པ་ཆེན་པོའི་རིགས་སད་པ་ལས་སེམས་བསྐྱེད་འབྱུང་བས་སྤྱོད་
པའི་གཞི་སེམས་བསྐྱེད་བཤད་པ་ལ། སེམས་བསྐྱེད་ཀྱི་མཚན་ཉིད་དང་། རབ་དབྱེ་དང་།
སེམས་མ་བསྐྱེད་པའི་ཉེས་དམིགས་དང་། སེམས་བསྐྱེད་པའི་ཕན་ཡོན་དང་། སེམས་
བསྐྱེད་མི་ཉམས་པའི་རྒྱུ་དང་ལྔ། དང་པོ། སེམས་བསྐྱེད་ཀྱི་མཚན་ཉིད་བསྟན་པའི་ཟློཀ་
གཅིག་ནི། སྤྲོ་བ་ཆེ་དང་རྩོམ་པ་ཆེ། །དོན་ཆེ་བ་དང་འབྱུང་བ་ཆེ། །བྱང་ཆུབ་སེམས་
པའི་སེམས་པ་སྟེ། །དོན་གཉིས་ལྡན་པའི་སེམས་འབྱུང་བ། །ཞེས་བྱུང་། དེ་ཡང་སྤྲོ་བ་
ཆེན་པོ་ནི། གོ་ཆའི་བརྩོན་འགྲུས་ཀྱིས་ཟབ་མོའི་ཆོས་ཡུན་རིང་པོ་དཀའ་བ་སྤྱད་པ་ལ་སྤྲོ་
བ་དང་། རྩོམ་པ་ཆེན་པོ་ནི། གོ་ཆ་ཇི་ལྟ་བ་བཞིན་དུ་སྦྱོར་བའི་བརྩོན་འགྲུས་ཀྱིས་དང་།
དོན་ཆེན་པོ་ནི། བདག་དང་གཞན་ལ་ཕན་པའི་ཕྱིར་དང༌། འབྱུང་བ་ཆེན་པོ་ནི། བླ་ན་
མེད་པའི་བྱང་ཆུབ་ཡང་དག་པ་འགྲུབ་པའི་ཕྱིར་དང་། དོན་གཉིས་དང་ལྡན་པ་ནི། བྱང་
ཆུབ་ཆེན་པོ་དང་སེམས་ཅན་གྱི་དོན་བྱ་བ་ལ་དམིགས་པའི་ཕྱིར་རོ། །དེས་ན་ཡོན་ཏན་
གསུམ་དང་དོན་གཉིས་ལ་དམིགས་པ་དང་ལྡན་པའི་སེམས་པ་ནི་སེམས་བསྐྱེད་པ་ཞེས་བྱའོ།།
རྒྱན་གྱི་འགྲེལ་བཤད་ལས། སེམས་འབྱུང་བ་ཞེས་བྱ་བ་ལ་འབྱུང་བ་དང་བསྐྱེད་པའི་དོན་
ཐ་དད་པ་མ་ཡིན་ནོ། །ཞེས་གསུངས། མངོན་རྟོགས་རྒྱན་ལས། སེམས་སྐྱེད་པ་ནི་གཞན་
དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་པས་སེམས་བསྐྱེད་ཀྱི་མཚན་
ཉིད་བསྟན། རྒྱུ་མིང་འབྲས་བུ་ལ་བཏགས་པ་དང་། གྲོགས་མིང་གྲོགས་ཅན་ལ་བཏགས་
ནས་གསུངས་པ་མང་པོ་ཡོད་པས་ཚིག་ཙམ་ལ་འཁྲུལ་བར་མི་བྱའོ། །རང་གི་རྒྱུར་གྱུར་
པའི་གཞན་དོན་དོན་གཉེར་གྱི་འདུན་པ་ལས་བྱུང་ཞིང་། རང་གྲོགས་བྱང་ཆུབ་ལ་དམིགས་
པའི་འདོད་པ་དང་མཚུངས་ལྡན་གྱི་ཐེག་ཆེན་ལམ་གྱི་གཞུང་ཤིང་དུ་བསྟན་པའི་ཆ་ནས་བཞག་
པའི་ཡིད་ཀྱི་རྣམ་རིག་ཁྱད་པར་ཅན་དེ། ཐེག་ཆེན་སེམས་བསྐྱེད་ཀྱི་མཚན་ཉིད། དེའི་
ཁྱད་པར་ཅན་གྱི་དོན་ཡང་ཐེག་ཆེན་ལམ་གྱི་གཞུང་ཤིང་དང་ས་བོན་དང་སྡོམ་སོགས་སུ་

མདོ་སྡེ་རྒྱན་གྱི་འགྲེལ་པ། ༼ཅ༽ 35
བཤད་པའི་ཁྱད་པར་ལ་བྱའི། ཐབས་ཁྱད་པར་ཅན་ལ་བྱས་ན་སློབ་ལམ་ལ་རུང་ཡང་།
སངས་རྒྱས་ཀྱི་སར་མི་རུང་ངོ༌། །ཐེག་ཆེན་སེམས་བསྐྱེད་སྤྱོད་པ་དང་ལྡན་པའི་གཞི་ཡིན་
ཚུལ་ནི། བྱང་ས་ལས། བྱང་ཆུབ་སེམས་དཔའ་ནི། དང་པོ་སེམས་བསྐྱེད་པ་ལ་རྟེན་
ཅིང་གནས་ནས་སྦྱིན་པ་ཡང་སྦྱོར་བར་བྱེད། ཚུལ་ཁྲིམས་དང་། བཟོད་པ་དང་། བརྩོན་
འགྲུས་དང་། བསམ་གཏན་དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྦྱོར་བར་བྱེད་དོ། །དེ་
ལྟར་ཕ་རོལ་ཏུ་ཕྱིན་པ་དྲུག་པོ་བསོད་ནམས་ཀྱི་ཚོགས་དང་། ཡེ་ཤེས་ཀྱི་ཚོགས་དང་། བྱང་
ཆུབ་ཀྱི་ཕྱོགས་ཀྱི་ཚོགས་ཐམས་ཅད་ལ་སྦྱོར་བ་བྱེད་ཕྱིར་ཏེ། དེ་ལྟ་བས་ན་དང་པོ་སེམས་
བསྐྱེད་པ་ནི་བྱང་ཆུབ་སེམས་པའི་སྤྱོད་པ་ལ་སྦྱོར་བ་དེ་ནི་གཞི་ཞེས་བྱའོ། །ཞེས་གསུངས་
པའི་ཕྱིར། གཞུང་ཤིང་དང་ས་བོན་དང་སྡོམ་ལྟ་བུའོ། །
གཉིས་པ། སེམས་བསྐྱེད་ཀྱི་རབ་དབྱེ་ལ། ས་མཚམས་ཀྱི་སྒོ་ནས་བཞིར་དབྱེ་
བ་དང་། སྒྲས་བརྗོད་རིགས་ཀྱི་སྒོ་ནས་དོན་དམ་སེམས་བསྐྱེད་དང་ཀུན་རྫོབ་སེམས་བསྐྱེད་
དང་། གྲོགས་ཀྱི་སྒོ་ནས་ཉེར་གཉིས་དབྱེ་བ་གསུམ། དང་པོ་ལ། དངོས་དང་། རྒྱས་
པར་གཏན་ལ་དབབ་པ་གཉིས། དང་པོ། སེམས་བསྐྱེད་ས་མཚམས་ཀྱི་སྒོ་ནས་བཞིར་
ཕྱེ་སྟེ་བསྟན་པའི་བློཀ་གཅིག་ནི། སེམས་བསྐྱེད་དེ་ནི་ས་རྣམས་དང་། །མོས་དང་ལྷག་
བསམ་དག་པ་དང༌། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ།།
ཞེས་བྱུང༌། དེ་ཡང་སེམས་བསྐྱེད་ལ་ནི་རྣམ་པ་བཞི་སྟེ། ཚིག་སྦྱོར་གཉིས་ཀྱི་སྐབས་སུ་
ཟབ་རྒྱས་གང་ལ་ཡང་མོས་པའམ་དོད་པས་འཇུག་ཅིང་ཆོས་ཉིད་ལ་དོན་སྤྱིའི་སྣང་བ་དང་
བཅས་མོས་སྤྱོད་ཀྱི་སེམས་བསྐྱེད་དང་། མ་དག་ས་བདུན་གྱི་སྐབས་ཆོས་ཉིད་མངོན་སུམ་
དུ་རྟོགས་ཤིང་གཟུང་འཛིན་གཉིས་སྣང་དག་པས་ལྷག་བསམ་དག་པའི་སེམས་བསྐྱེད་དང་།
དག་པ་ས་གསུམ་ན་མི་རྟོག་ཡེ་ཤེས་ལ་དབང་འབྱོར་ཞིང་སྦྱིན་སོགས་ལྷུན་གྱིས་གྲུབ་པས་
རྣམ་པར་སྨིན་པའི་སེམས་བསྐྱེད་དང་། སངས་རྒྱས་པ་ན་སྒྲིབ་པ་སྤངས་པས་སྒྲིབ་པ་སྤངས་

36
 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་སེམས་བསྐྱེད་སངས་རྒྱས་ཀྱི་སར་འཇོག་པའོ། །
གཉིས་པ། རྒྱས་པར་གཏན་ལ་དབབ་པ་ལ། སེམས་བསྐྱེད་ཀྱི་རྣམ་གཞག་རྣམ་
པ་བཅུའི་སྒོ་ནས་གཏན་ལ་དབབ་པ་དང་། སེམས་བསྐྱེད་ཚུལ་གྱི་ཁྱད་པར་གཉིས། དང་
པོ༑ ། སེམས་བསྐྱེད་རྣམ་གཞག་རྣམ་པ་བཅུའི་སྒོ་ནས་བསྟན་པའི་བློཀ་བཞི་ནི། དེ་ཡི་རྩ་
བ་སྙིང་རྗེར་འདོད། །རྟག་ཏུ་སེམས་ཅན་ཕན་པར་སེམས། །ཆོས་ལ་མོས་དང་དེ་བཞིན་
དེའི། ། ཡེ་ཤེས་ཚོལ་བ་དམིགས་པའོ། །གོང་དུ་འདུན་པོ་འགྲོ་བ་སྟེ། ། སྡོམ་པ་རྒྱ་ཆེན་དེ་
ཡི་རྟེན། །ལམ་འགོག་པ་ནི་མི་མཐུན་ཕྱོགས། །སློང་ཞིང་དང་དུ་ལེན་པའོ། །བསོད་ནམས་
ཡེ་ཤེས་རང་བཞིན་གྱི། །དགེ་བ་འཕེལ་བ་དེའི་ཕན་ཡོན། །ཕ་རོལ་ཕྱིན་ལ་རྟག་སྦྱོར་བ།།
དེ་ནི་ངེས་པར་འབྱུང་བར་འདོད། །འདི་ནི་མཐར་ཐུག་ས་ཡིན་ཏེ། ། སོ་སོ་རང་གི་དེར་
སྦྱོར་བས། །བྱང་ཆུབ་སེམས་དཔའི་སེམས་བསྐྱེད་པ། །རྣམ་པར་ངེས་པར་ཤེས་པར་
བྱ༑ ༑ཞེས་བྱུང་། དེ་ཡང་སེམས་བསྐྱེད་པ་དེ་རྒྱུ་སྙིང་རྗེ་ཆེན་པོ་ལས་བྱུང་བ་དང་། སེམས་
ཅན་ཐམས་ཅད་ལ་ཕན་པའི་བསམ་པ་དང་། ཐེག་ཆེན་གྱི་ཆོས་ལ་མོས་པ་དང་། རྣམ་
པར་མི་རྟོག་པའི་ཡེ་ཤེས་ཐོས་བསམ་སྒོམ་གསུམ་གྱིས་ཚོལ་བར་དམིགས་པ་དང་། ས་
གོང་ནས་གོང་དུ་འདུན་པའི་སྟོབས་ཀྱིས་བགྲོད་པ་དང་། ཉེས་སྤྱོད་སྡོམ་པ་དང་དགེ་བ་
ཆོས་སྡུད་དང་སེམས་ཅན་དོན་བྱེད་ཀྱི་ཚུལ་ཁྲིམས་གསུམ་གྱིས་བསྡུས་པའི་བྱང་སྡོམ་རྒྱ་
ཆེན་ལ་བརྟེན་པ་དང་། ཚུལ་ཁྲིམས་དེ་རྣམས་ཀྱི་མི་མཐུན་ཕྱོགས་དང་དུ་བླངས་ནས་འགོག་
པ་དང་། ཚོགས་གཉིས་ཀྱི་དགེ་བ་འཕེལ་བ་དང་། ཕར་ཕྱིན་རྣམས་ཀྱི་སྤང་བྱ་བག་ཆགས་
དང་བཅས་པ་ལས་ངེས་པར་འབྱུང་བ་དང་། ས་བཅུ་རང་རང་གི་སྐབས་སུ་སོ་སོའི་ཡོངས་
སྦྱོང་གི་སྒོ་ནས་ཕར་ཕྱིན་བཅུ་ལྷག་པར་ཐོབ་པ་སོགས་ཡོན་ཏན་སྡེ་ཚན་བཅུ་གཉིས་པོ་དེ་
དང་སྦྱོར་བ་མཐར་ཐུག་པའམ་རྫོགས་པར་བྱེད་པ་སྟེ་དེ་དག་གི་སྒོ་ནས་རྣམ་པར་ངེས་པར་
ཤེས་པར་བྱའོ། ། ས་བཅུ་སོ་སོའི་ཡོངས་སྦྱོང་མངོན་རྟོགས་རྒྱན་ལས་ཤེས་པར་བྱ་ལ། ས་

མདོ་སྡེ་རྒྱན་གྱི་འགྲེལ་པ། ༼ཅ༽ 37
བཅུའི་ཡོན་ཏན་འཕེལ་ཚུལ་དབུ་མ་འཇུག་པ་ལས་ཤེས་པར་བྱའོ། །ས་བཅུའི་མདོར་ཡང་
གསལ་པོ་ཡོད།
གཉིས་པ། སེམས་བསྐྱེད་ཚུལ་བསྟན་པའི་བློཀ་གཅིག་ནི། གྲོགས་སྟོབས་རྒྱུ་སྟོབས་
རྩ་བའི་སྟོབས། །ཐོས་སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་བ།།
གཞན་གྱིས་བསྟན་པའི་སེམས་བསྐྱེད་བཤད། །ཅེས་བྱུང་། དེ་ཡང་གྲོགས་དགེ་བའི་བཤེས་
གཉེན་གྱི་སྟོབས་དང་། རྒྱུ་ཐེག་ཆེན་གྱི་རིགས་སད་པའི་སྟོབས་དང་། ཚེ་སྔ་མ་རྣམས་
སུ་རིགས་རྒྱས་བྱེད་དགེ་བ་གོམས་སྟོབས་དང་། ཚེ་སྔ་མའམ་ཚེ་འདིར་ཐོས་པའི་སྟོབས་
དང་། ཚེ་འདིར་ཐོས་བསམ་གྱི་བློ་སྦྱང་བ་སོགས་དགེ་བ་གོམས་པའི་སྟོབས་ལ་བརྟེན་ནས་
སེམས་བསྐྱེད་པ་ལྔ་ཡོད་པ་ལས་སྔ་མ་བཞི་མི་བརྟན་པ་དང་། ཕྱི་མ་བརྟན་པར་འབྱུང་བའམ་
སྐྱེ་བ་ཡིན། དེ་ལྔ་ལ་གཞན་དགེ་བའི་བཤེས་གཉེན་གྱིས་བསྟན་པའམ་རིག་བྱེད་ཀྱི་བརྡ་
ལས་སེམས་བསྐྱེད་པའང་ཡོད་པར་བཤད་ཅེས་པའོ། །གཞན་ཡང་སེམས་བསྐྱེད་ཚུལ་དུ་
མ་ཡོད་དེ། སངས་རྒྱས་ཀྱི་རྫུ་འཕྲུལ་མཐོང་བ་དང་། ཐེག་ཆེན་གྱི་ཆེ་བ་སྟོན་པའི་སྡེ་སྣོད་
ཐོས་པ་དང་། སངས་རྒྱས་ཀྱི་བསྟན་པ་ཉམས་པ་མ་བཟོད་པ་དང་། དུས་སྙིགས་མར་
སོང་བ་མ་བཟོད་པ་སྟེ་རྐྱེན་བཞི་དང༌། རང་གི་ངོས་ནས་རིགས་ཀྱི་ནུས་པ་སྨིན་པ་དང་།
གཞན་གྱི་ངོས་ནས་དགེ་བའི་བཤེས་གཉེན་གྱིས་ཟིན་པ་དང་། འགྲོ་བ་སྡུག་བསྔལ་གྱིས་
མནར་བ་ལ་བརྩེ་བ་དང༌། དེ་དག་སྒྲོལ་བའི་ཆེད་དཀའ་སྤྱད་ལ་མི་སྐྲག་པའི་སྙིང་སྟོབས་
ཏེ་རྒྱུ་བཞི་དང་། གཞན་ལ་ཆེར་མི་ལྟོས་བ་རང་གི་སྟོབས་དང་། ཆེད་དུ་ལྟོས་དགོས་པ་
གྲོགས་ཀྱི་སྟོབས་དང་། སྔོན་ནས་གོམས་པ་རྒྱུའི་སྟོབས་དང་། ཚེ་འདིར་འབད་པ་སྦྱོར་
བའི་སྟོབས་ཏེ་བཞི་པོ་ཅི་རིགས་ཀྱི་སྒོ་ནས་སེམས་བསྐྱེད་པ་ཡོད་པར་བྱང་ས་སོགས་ལས་
གསུངས། རྒྱུ་བཞིའི་ནང་གི་དགེ་བའི་བཤེས་གཉེན་དང་། སྙིང་རྗེའི་རྒྱུ་གཉིས་ལ་ཁྱད་
པར་བཞི་བཞི་ཚང་དགོས་པའང་བྱང་ས་ལས་གསུངས།

མདོ་སྡེ་རྒྱན་གྱི་འགྲེལ་པ།
38 ༼ཅ༽
གཉིས་པ། དོན་དམ་སེམས་བསྐྱེད་བཤད་པ་ལ། ངོ་བོ་དང་། སའི་ཁྱད་པར་
དང་། དོན་དྲུག་གིས་གཏན་ལ་དབབ་པ་གསུམ། དང་པོ། དོན་དམ་སེམས་བསྐྱེད་ཀྱི་
མཚན་ཉིད་བསྟན་པའི་བློཀ་གཅིག་ནི། རྫོགས་པའི་སངས་རྒྱས་རབ་བསྙེན་བྱས། །བསོད་
ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་དམ་
པར་འདོད། །ཅེས་བྱུང་། དེ་ཡང་གོ་ཐོབ་བྱས་ན། ལུང་དམ་པ་མང་དུ་ཐོས་པ་དང།
རྒྱུ་དམ་པ་ཚོགས་གཉིས་བསགས་པ་དང་། ཁོང་དུ་ཆུད་པ་དམ་པ་སྟོང་ཉིད་མངོན་སུམ་
དུ་རྟོགས་པ་གསུམ་ཚང་བའི་ཡིད་ཀྱི་རྣམ་རིག་ཁྱད་པར་ཅན་དེ། དོན་དམ་སེམས་བསྐྱེད་
ཀྱི་མཚན་ཉིད་དུ་བཤད་དོ། །
གཉིས་པ། དོན་དམ་སེམས་བསྐྱེད་ཐོབ་པ་ནས་ས་དང་པོ་ཐོབ་དགོས་པའི་རྒྱུ་མཚན་
བཞི་བསྟན་པའི་ཟློཀ་གཅིག་ནི། ཆོས་དང་སེམས་ཅན་རྣམས་དང་ནི། །དེ་ཡི་བྱ་བ་སངས་
རྒྱས་ཉིད། །མཆོག་ལ་སེམས་མཉམ་རྙེད་པའི་ཕྱིར། །དེ་ཡི་རབ་དགའ་ཁྱད་པར་འཕགས།།
ཞེས་བྱུང་། ཤེས་བྱ་ཆོས་ཅན། དོན་དམ་སེམས་བསྐྱེད་ཐོབ་པ་ནས་ས་དང་པོ་རབ་ཏུ་
དགའ་བ་ཐོབ་པ་ཡིན་ཏེ། སྟོང་ཉིད་མངོན་སུམ་དུ་རྟོགས་པས་ཆོས་ལ་སེམས་མཉམ་པ་
དང་། བདག་གཞན་མཉམ་པ་ཉིད་དུ་མངོན་སུམ་དུ་རྟོགས་པས་སེམས་ཅན་ལ་སེམས་མཉམ་
པ་དང་། སེམས་ཅན་ཀུན་གྱི་དོན་བྱེད་པར་འདོད་པས་བྱ་བ་མཉམ་པ་དང་། སངས་རྒྱས་
དང་སེམས་ཅན་གྱི་ཆོས་ཉིད་ཆོས་དབྱིངས་སུ་དབྱེར་མེད་པར་རྟོགས་པས་མཆོག་སངས་
རྒྱས་དང་སེམས་ཅན་གྱི་ཆོས་དབྱིངས་མཉམ་པ་ཉིད་རྙེད་པ་དང་བཞིའི་སྒོ་ནས་འཇིག་རྟེན་
མཐོ་རིས་ཀྱི་མངོན་མཐོའི་བདེ་བ་དང་། དམན་པའི་ཞི་བདེ་ངེས་ལེགས་རྣམས་ལས་ཆེས་
ལྷག་པའི་རབ་དགའ་ཁྱད་པར་དུ་འཕགས་པ་ཐོབ་ཅེས་པའོ། །
གསུམ་པ། དོན་དམ་སེམས་བསྐྱེད་དོན་དྲུག་གི་སྒོ་ནས་གཏན་ལ་དབབ་པ་ལ། མིང་
གི་སྒོ་ནས་མདོར་བསྟན་པ་དང་། སོ་སོར་རྒྱས་པར་བཤད་པ་གཉིས། དང་པོ། དོན་

34
མདོ་སྡེ་རྒྱན་གྱི་འགྲེལ་པ། ༼ཅ༽
དམ་སེམས་བསྐྱེད་ཀྱི་ཁྱད་པར་དྲུག་མིང་གི་སྒོ་ནས་མདོར་བསྟན་པའི་ཟློཀ་གཅིག་ནི། སྐྱེ་
བ་རྒྱ་ཆེན་དེ་ལ་སྤྲོ། །བསམ་པ་ཡང་ནི་དག་པ་དང་། །ལྷག་མ་དག་ལ་མཁས་པ་དང་། །ངེས་
པར་འབྱུང་བར་ཤེས་པར་བྱ། །ཞེས་བྱུང༌། དེ་ཡང་གང་ལས་སྐྱེས་པ་དང་། ཐབས་རྒྱ་
ཆེ་བ་དང་། གཞན་དོན་ལ་སྤྲོ་བ་དང་། བསམ་པ་དག་པ་དང་། ས་ལྷག་མ་རྣམས་ལ་
མཁས་པ་དང༌། སྤང་བྱ་ལས་ངེས་པར་འབྱུང་ཞིང་གོང་དུ་བགྲོད་པའི་ཁྱད་པར་དང་དྲུག་
གིས་ཤེས་པར་བྱའོ། །
གཉིས་པ། སོ་སོར་རྒྱས་པར་བཤད་པ་ལ་དྲུག་ལས། དང་པོ། དོན་དམ་སེམས་
བསྐྱེད་དེ་ཉིད་གང་ལས་སྐྱེས་པའི་ཁྱད་པར་བཞི་བསྟན་པའི་བློཀ་གཅིག་ནི། ཆོས་ལ་མོས་
པ་ས་བོན་དང་། ། ཕ་རོལ་ཕྱིན་མཆོག་མ་ལས་སྐྱེས། །བསམ་གཏན་ལས་བྱུང་བདེ་བ་
མངལ། །སྙིང་རྗེ་སྐྱེད་པའི་མ་མའོ། །ཞེས་བྱུང་། འདིས་གང་དེ་གཉིས་གང་ལས་སྐྱེད་
པའི་ཁྱད་པར་བསྟན་ཏེ། ཕའི་ས་བོན་ལྟ་བུའི་ཐེག་ཆེན་ཆོས་ལ་དད་ཅིང་མོས་ནས་སེམས་
བསྐྱེད་པ་དང་། མ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་དང་། མངལ་ལྟ་བུའི་ཞི་ལྷག་
ཟུང་དུ་འབྲེལ་བའི་བསམ་གཏན་གྱི་བདེ་བ་ལས་སྐྱེས་ཤིང་། མ་མ་ལྟ་བུའི་སྙིང་རྗེ་བསྐྱེད་
པ་སྟེ་སྤེལ་བའི་ཁྱད་པར་དང་ལྡན་པ་བསྟན་པའོ། །
གཉིས་པ། ཐབས་རྒྱ་ཆེ་བའི་ཁྱད་པར་དང་ལྡན་པར་བསྟན་པའི་ཚིག་རྐང་གཉིས་
ནི༑ སྨོན་ལམ་ཆེན་པོ་བཅུ་སྒྲུབ་ཕྱིར། ། རྒྱ་ཆེ་བར་ནི་ཤེས་པར་བྱ། །ཞེས་བྱུང་། སྨོན་
ལམ་ཆེན་པོ་བཅུ་ནི། སངས་རྒྱས་ཆོས་དང་ཆོས་འཛིན་དང་། །མཛད་བསྟེན་སྤྱོད་སྒྲུབ་
ཡོངས་སྨིན་དང་། །རྟེན་དང་ཞིང་དག་བསམ་སྦྱོར་གཅིག ། སྦྱོར་བ་འབྲས་ཡོད་བྱང་ཆུབ་
ཆེ༑ ༑ ཞེས་སྡོམས་སུ་བྱས་པ་ལྟར་རྒྱས་པར་མདོ་སྡེ་ས་བཅུ་པ་དང་བསླབ་བཏུས་དང་བྱང་
སའི་སྨོན་ལམ་མཆོད་པའི་སྐབས་ལས་ཤེས་པར་བྱའོ། །
གསུམ་པ། སྤྲོ་བའི་ཁྱད་པར་དང་ལྡན་པར་བསྟན་པའི་ཚིག་རྐང་གཉིས་ནི། དཀའ་

40
 ༼ཅ༽ མདོ་སྡེ་རྒྱན་གྱི་འགྲེལ་པ།
བ་ཡུན་རིང་མི་སྐྱོའི་ཕྱིར། །སྤྲོ་བར་ཁོང་དུ་ཆུད་པར་བྱ། །ཞེས་བྱུང་། གཞན་དོན་དུ་
དཀའ་བ་ཡུན་རིང་སྤྱད་ཀྱང་མི་སྐྱོ་བ་མ་ཟད་དགའ་བཞིན་སྤྲོ་བཞིན་དུ་བྱས་པ་ནི་གནས་
ལུགས་ཀྱི་དོན་ཁོང་དུ་ཆུད་པར་བྱ་བས་སོ། །
བཞི་པ། བསམ་པའི་ཁྱད་པར་རྣམ་པར་དག་པ་དང་ལྡན་པར་བསྟན་པའི་ཚིག་
རྐང་གསུམ་ནི། བྱང་ཆུབ་ཉེ་བར་རྟོགས་པ་དང་། །དེ་ཡི་ཐབས་ཤེས་རྙེད་པའི་ཕྱིར། །བསམ་
པ་དག་པར་ཤེས་པར་བྱ། །ཞེས་བྱུང་། དེ་ཡང་རང་ཉིད་བྱང་ཆུབ་ཆེན་པོ་ལ་ཉེ་བར་
རྟོགས་པ་དང་། རང་གཞན་གྱི་བྱང་ཆུབ་དེ་སྒྲུབ་པའི་ཐབས་ཤེས་རྙེད་པའི་ཕྱིར་བསམ་
པ་རྣམ་པར་དག་པ་ཤེས་པར་བྱ་བ་ཡིན་ནོ། །མངོན་པར་རྟོགས་པའི་རྒྱན་ལས་གསུངས་
པའི་སྦྱོར་བ་ཉི་ཤུའི་ནང་གི་བྱང་ཆུབ་ལ་ཉེ་བའི་སྦྱོར་བའང་ས་དང་པོ་འདི་ནས་ཐོབ་པ་ཤེས་
པར་བྱའོ། །
ལྔ་པ། ས་ལྷག་མ་རྣམས་ལ་མཁས་པའི་ཁྱད་པར་དང་ལྡན་པར་བསྟན་པའི་ཚིག་
རྐང་གཅིག་ནི། ས་གཞན་ཚུལ་ལ་མཁས་པ་ཉིད། །ཅེས་བྱུང་། ཕྱིས་འབྱུང་གི་ས་གཞན་
གྱི་རང་བཞིན་དང་། ཡོན་ཏན་དང་། དེ་དག་ཇི་ལྟར་འཐོབ་པར་བྱ་བའི་ཐབས་ལ་མཁས་
པར་བསྟན་པའོ། །
དྲུག་པ། ངེས་འབྱུང་གི་ཁྱད་པར་བསྟན་པའི་བློཀ་གཅིག་ནི། ཇི་ལྟར་རྣམ་གཞག་
ཡིད་བྱེད་པས། །དེ་རྟོག་ཉིད་དུ་ཤེས་ཕྱིར་དང་། །དེ་ཉིད་ལ་ཡང་མི་རྟོག་ཕྱིར། །ངེས་
པར་འབྱུང་བར་ཤེས་པར་བྱ། ། ཞེས་བྱུང་། དེ་ཡང་དོན་སེམས་བསྐྱེད་ནམ་ཐོབ་པ་ནས་
སྦྱིན་པའི་ཕར་ཕྱིན་ལྷག་པ་དང་། སངས་རྒྱས་བརྒྱ་མཐོང་བ་སོགས་ཡོན་ཏན་རྒྱ་ཕྲག་བཅུ་
གཉིས་ཐོབ་པ་དབུ་མ་ལ་འཇུག་པ་ལས་གསུངས་པ་ལྟར་དང་། ཡོན་ཏན་རྣམས་ཀྱི་རྒྱུ་དང་
ངོ་བོ་དང་འབྲས་བུ་སོགས་ཀྱི་རྣམ་པ་ཇི་ལྟ་བ་ཡིད་ལ་བྱེད་པ་དང་། རྣམ་བཞག་དེ་ཡང་
རྟོགས་པ་ཉིད་དེ་སྐབས་འདིར་གཟུང་འཛིན་རྫས་གཞན་དུ་མ་གྲུབ་ཀྱང་སེམས་ཀྱི་བདག་

མདོ་སྡེ་རྒྱན་གྱི་འགྲེལ་པ། ༼ཅ༽ 41
ཉིད་ཙམ་དུ་ཤེས་པའི་ཕྱིར་དང་། སེམས་ཀྱི་བདག་ཉིད་ཙམ་ཡིན་པ་དེ་ཉིད་ལ་ཡང་གཟུང་
འཛིན་རྫས་གཞན་དུ་མི་རྟོགས་པའི་ཕྱིར། འོག་མ་འོག་མ་རྣམས་ལ་ཆགས་པ་མེད་པར་
ངེས་པ་འབྱུང་བའམ། གོང་མ་གོང་མ་རྣམས་རིམ་གྱིས་འཐོབ་པར་ཤེས་པར་བྱའོ། །
གསུམ་པ། སེམས་བསྐྱེད་ལ་དཔེའམ་གྲོགས་ཀྱི་སྒོ་ནས་ཉེར་གཉིས་བསྟན་པའི་
བློཀ་དྲུག་ནི། བསྐྱེད་པ་ས་དང་མཚུངས་པ་སྟེ། །གཞན་ནི་བཟང་པོའི་གསེར་དང་འདྲ།།
ཟླ་བར་ཡར་གྱི་ཚེས་པ་བཞིན། །གཞན་ནི་མེ་དང་འདྲར་ཤེས་བྱ། གཞན་ནི་གཏེར་ཆེན་
བཞིན་ཤེས་བྱ། །གཞན་ནི་རིན་ཆེན་འབྱུང་གནས་བཞིན། །རྒྱ་མཚོ་འདྲ་བར་ཤེས་བྱ་
གཞན། །རྡོ་རྗེ་དང་འདྲ་རི་རབ་འདྲ། ། སྨན་གྱི་རྒྱལ་པོ་འདྲ་བ་སྟེ། །གཞན་ནི་མཛའ་
ཆེན་འདྲིར་ཤེས་བྱ། ། ཡིད་བཞིན་ནོར་བུ་འདྲ་བ་དང་། །གཞན་ནི་ཉི་མ་འདྲར་ཤེས་བྱ།།
གཞན་ནི་དྲི་ཟའི་དབྱངས་སྙན་བཞིན། །གཞན་ནི་རྒྱལ་པོ་འདྲར་ཤེས་བྱ། །དེ་བཞིན་གཞན་
ནི་མཛོད་ལྟ་བུ། ལམ་པོ་ཆེ་དང་འདྲར་ཤེས་བྱ། །ཐེག་པ་འདྲ་བར་ཤེས་བྱ་སྟེ། །སེམས་
བསྐྱེད་བཀོད་མ་འདྲ་བ་ཡིན། །ཀུན་དགའི་སྒྲ་དང་འདྲ་བ་སྟེ། །ཀླུང་ཆེན་རྒྱུན་དང་འདྲ་
བའོ། ། རྒྱལ་སྲས་རྣམས་ཀྱི་སེམས་བསྐྱེད་ནི། ། སྤྲིན་དང་འདྲ་བར་བསྟན་པ་སྟེ། །དེ་
ཕྱིར་དེ་ལྟར་ཡོན་ཏན་ཕྱུག །སེམས་ནི་དགའ་བས་ཡང་དག་བསྐྱེད། །ཅེས་དཔེ་ས་སོགས་
ཉེར་གཉིས་དང་། དེ་དག་གིས་མཚོན་པའི་དོན་སེམས་བསྐྱེད་ཉེར་གཉིས་དང༌། གྲོགས་
འདུན་སོགས་ཉེར་གཉིས་དང་། དཔེ་དོན་ཆོས་མཐུན་སྦྱོར་ཚུལ་ཉེར་གཉིས་དང་། ཉེར་
གཉིས་ཚན་པ་བཞི་གསུངས་ལ། གྲོགས་འདུན་སོགས་ཉེར་གཉིས་པོ་སོ་སོར་ཕྱེ་ནས་བློ་
གྲོས་མི་ཟད་པའི་མདོ་ནས་གསུངས་པའི་མི་ཟད་པ་བརྒྱད་ཅུ་དང་སྦྱོར་ཚུལ་ཉི་ཁྲི་དག་ལྡན་
ལས་ཤེས་པར་བྱ། དེ་དག་གི་ས་མཚམས། དང་པོ་གསུམ་ཐེག་ཆེན་གྱི་ཚོགས་ལམ་ཆུང་
འབྲིང་ཆེ་གསུམ་ནས་ཐོབ། དེ་ནས་གཅིག་སྦྱོར་ལམ་ནས་ཐོབ། དེ་ནས་བཅུ་ས་བཅུ་ལ་
རིམ་པའི་ཐོབ། དེ་ནས་ལྔ་ས་བཅུའི་ཁྱད་པར་གྱི་ལམ་ནས་ཐོབ། སེམས་བསྐྱེད་པ་ཐ་མ་

42
 ༼ཙ༽ མདོ་སྡེ་རྒྱན་གྱི་འགྲེལ་པ།
གསུམ་སྦྱོར་དངོས་འཇུག་གསུམ་གྱིས་སངས་རྒྱས་སས་བསྡུས་པ་སློབ་དཔོན་སེང་གེ་བཟང་
པོའི་དགོངས་པའོ། །མ་མཐའི་ས་མཚམས་མི་འདྲ་ཡང་ཡ་མཐའི་ས་མཚམས་འདྲ་ལ།
དངོས་བསྟན་གཞིར་བཞག་དེ་ཡང་མི་འདྲའོ། །སེམས་བསྐྱེད་ན་སེམས་བསྐྱེད་ཐོབ་པས་
མ་ཁྱབ་པས་ན། སེམས་བསྐྱེད་ཉེར་གཉིས་པོ་བསྐྱེད་པའི་བྱང་ཆུབ་སེམས་དཔའ་ཡོད་པ་
ལ་འགལ་བ་ཅུང་ཟད་ཀྱང་མེད་དོ། །ཡང་རྒྱས་སྲས་རྣམས་ཀྱིས་འཐོབ་པར་བྱ་བའི་སེམས་
བསྐྱེད་སངས་ཀྱི་ས་ན་ཡོད་ཅེས་ཀྱང་དགོངས་པ་བརྟགས་པར་བྱ་བ་རུང་ངོ༌། །མངོན་
རྟོགས་རྒྱན་ལས་སེམས་བསྐྱེད་ཉེར་གཉིས་གསུངས་པ་དང་ཟློས་སམ་ཞེ་ན། སེམས་བསྐྱེད་
ལ་ཁྱད་པར་མེད་ཅིང་། ཟིན་བྱེད་ལ་ཁྱད་པར་ཡོད་དམ་སྙམ་དཔྱད་པར་བྱའོ། །
གསུམ་པ། བྱང་ཆུབ་མཆོག་ཏུ་སེམས་མ་བསྐྱེད་པའི་ཉེས་དམིགས་བཞི་བསྟན་
པའི་བློཀ་གཅིག་ནི། ཆེར་འོས་སེམས་བསྐྱེད་སྤངས་པའི་སྐྱེ་བོ་དག. །གཞན་དོན་སེམས་
དང་དེ་ཡི་ཐབས་རྙེད་དང་། །དགོངས་ཆེན་དོན་དང་དེ་ཉིད་མཆོག་མཐོང་བའི། །བདེ་
བ་དེ་སྤང་ཞི་བར་འགྲོ་བར་འགྱུར། །ཞེས་བྱུང་། སྐྱེ་བུ་ཆེན་པོར་འོས་པ་ལ་ངེས་པར་
དགོས་པའི་བསམ་པ་བྱང་ཆུབ་མཆོག་ཏུ་སེམས་བསྐྱེད་པ་སྤངས་པའི་སྐྱེ་བོ་དག་ནི། བསམ་
པ་ཚད་མེད་བཞིའི་སྒོ་ནས་སྦྱོར་བ་བསྡུ་བའི་དངོས་པོ་བཞིའི་སྒོ་ནས་གཞན་དོན་བྱེད་པའི་
ཐབས་རྙེད་པའི་བདེ་བ་དང་། སང་སངས་རྒྱས་ཀྱི་དགོངས་དོན་རྙེད་པའི་ཐབས་ལུང་གི་ཡོན་
ཏན་ཐོབ་པའི་བདེ་བ་དང་། དེ་ཁོ་ན་ཉིད་ཀྱི་དོན་མཆོག་མཐོང་བའི་རྟོགས་པའི་ཡོན་ཏན་
གྱི་བདེ་བ་རྣམས་གནས་སྐབས་སྤངས་ཤིང་། ལམ་དུ་ཞུགགས་ནའང་གཞན་དོན་རྒྱ་ཆེན་
ཆད་པའི་ཞི་བའི་སར་འགྲོ་བར་འགྱུར་བའི་ཕྱིར།
བཞི་པ། བྱང་ཆུབ་མཆོག་ཏུ་སེམས་བསྐྱེད་པའི་ཕན་ཡོན་བསྟན་པའི་ཟློཀ་གཉིས་
ནི༑ བློ་ལྡན་སེམས་མཆོག་སྐྱེས་མ་ཐག་ཏུ་ཡང་། །མཐའ་ཡས་ཉེས་པ་བྱེད་ལས་སེམས་
རབ་བསྡམས། །གཉིས་འཕེལ་བྱེད་པས་རྟག་ཏུ་དགེ་བ་དང་། །བརྩེ་ལྡན་བདེ་དང་སྡུག་

43
མདོ་སྡེ་རྒྱན་གྱི་འགྲེལ་པ། ༼ཅ༽
བསྔལ་དག་གིས་དགའ། །གང་ཚེ་གཞན་གྱི་དོན་ཕྱིར་ལུས་དང་ནི། །སྲོག་ལ་མི་ལྟ་རབ་
ངལ་ཁས་ལེན་པ། །དེ་ལྟ་བུ་དེ་གཞན་གྱི་གནོད་པ་ཡིས། །ཇི་ལྟར་ངན་པར་བྱེད་པའི་ལས་
ལ་འཇུག །ཅེས་བྱུང་། དེ་ཡང་བློ་ལྡན་དག་བྱང་ཆུབ་སེམས་མཆོག་དེ་སྐྱེས་མ་ཐག་ཏུ་
པར་
སེམས་ཅན་མཐའ་ཡས་པའི་རྟེན་ཅན་གྱིས་ཉེས་པ་བྱེད་པ་ལས་སེམས་རབ་ཏུ་བསྡམས་པ་
འགྱུར་ཏེ། དེ་ཕྱིར་འདི་ངན་འགྲོས་འཇིགས་པར་མི་འགྱུར་རོ། །དེ་ནི་དགེ་བའི་ལས་དང་
སྙིང་བརྩེ་བ་གཉིས་འཕེལ་བར་བྱེད་པས་རྟག་ཏུ་དགེ་བ་དང་ལྡན་པ་དང་། སྙིང་བརྩེ་བ་
དང་ལྡན་པར་ཡང་འགྱུར་ཏེ། དེས་ན་དེ་དགེ་བ་དང་ལྡན་པའི་ཕྱིར། བདེ་བས་ཀྱང་དགའ་
ལ་སྙིང་བརྩེ་བ་དང་ལྡན་པའི་ཕྱིར། གཞན་དོན་བྱེད་པའི་རྒྱུ་མཚན་གྱིས་སྡུག་བསྡུལ་གྱིས་
ཀྱང་དགའོ། །དེའི་ཕྱིར་འདི་བྱ་བ་མང་པོས་ཡོངས་སུ་སྐྱོ་བར་མི་འགྱུར་རོ། །འོ་ན། བྱང་
ཆུབ་སེམས་དཔའ་དེས་བསམ་བཞིན་དུ་གཞན་གནོད་མི་བྱེད་མོད་གནོད་ལན་འཇལ་བ་སྲིད་
པས་ཉེས་པ་ལས་སེམས་རབ་ཏུ་བསྡམས་པ་མི་འཐད་དོ་སྙམ་ན། དེ་ལྟ་བུ་དེ། གཞན་
གྱིས་གནོད་པའི་ལན་དུ་ངན་པར་བྱེད་པ་སྟེ། རང་གཞན་མ་རུང་བར་བྱེད་པའི་ལས་ལ་
ཇི་ལྟར་འཇུག་སྟེ། གང་གི་ཚེ་གཞན་དོན་དུ་ལུས་དང་སྲོག་ལ་ཡང་མི་ལྟ་བར་རབ་ཏུ་ངལ་
བ་དུ་མ་བྱས་པར་ཁས་ལེན་ཅིང་སྒྲུབ་པར་བྱེད་པས་རང་ལས་གཞན་གཅེས་པར་འཛིན་
པའི་ཕྱིར། གཞན་ཡང་བྱང་ཆུབ་མཆོག་ཏུ་སེམས་བསྐྱེད་པའི་ཕན་ཡོན་སྤྱོད་འཇུག་ལས་
དཔེ་ལྔའི་སྒོ་ནས་གསུངས་པ་སོགས་མདོ་བསྟན་བཅོས་རྣམས་ལས་གསུངས་པ་ཤིན་ཏུ་མང་
ངོ་༑ ༑
ལྔ་པ་སེམས་བསྐྱེད་མི་ཉམས་པའི་རྒྱུ་ལ། སྐྱེ་འཆི་སོགས་ཀྱིས་མི་འཇིགས་པར་
ཚོགས་གཉིས་ལ་བརྩོན་པ་དང་། གཞན་དོན་བྱེད་པའི་དཀའ་ངལ་ལ་མི་འཇིགས་པ་དང༌།
གཞན་དོན་བརྩོན་པའི་སྟོབས་བསྐྱེད་པ་དང་གསུམ། དང་པོ། སྐྱེ་འཆི་སོགས་ཀྱིས་མི་
འཇིགས་པར་ཚོགས་གཉིས་ལ་བརྩོན་ཚུལ་བསྟན་པའི་བློཀ་གཉིས་ནི། དེ་ཡིས་ཆོས་ཀུན་

44
 ༼ཅ༽ མདོ་སྡེ་རྒྱན་གྱི་འགྲེལ་པ།
སྒྱུ་མ་ལྟ་བུ་དང༌། །སྐྱེ་བ་སྐྱེད་མོས་ཚལ་འགྲོ་ལྟར་རྟོགས་ནས། །འབྱོར་བའི་དུས་དང་
རྒུད་པའི་དུས་ནའང་འདི། །ཉོན་མོངས་སྡུག་བསྔལ་དག་གིས་འཇིགས་པ་མེད། །རང་
གི་ཡོན་ཏན་སེམས་ཅན་ཕན་འདོགས་དགའ། །བསམ་བཞིན་སྐྱེ་བ་རྫུ་འཕྲུལ་རྣམ་པར་འཕྲུལ།།
རྒྱན་དང་སྟོན་མོ་ས་མཆོག་རྩེ་དགའ་བ། །སྙིང་རྗེའི་བདག་ཉིད་མིན་པ་རྣམས་ལ་མེད། །ཅེས་
བྱུང་། དེ་ཡང་བྱང་ཆུབ་སེམས་དཔའ་དེས་ཆོས་ཐམས་ཅད་སྒྱུ་མ་ལྟ་བུ་མཐོང་བའི་ཕྱིར།
འབྱོར་བའི་དུས་ན་ཉོན་མོངས་རྣམས་ཀྱིས་མི་འཇིགས་ལ། །སྐྱེ་བ་སྐྱེད་མོས་ཚལ་དུ་འགྲོ་
བ་ལྟ་བུར་མཐོང་བའི་ཕྱིར་དང་། རྒུད་པའི་དུས་ནང་སྡུག་བསྔལ་གྱིས་མི་འཇིགས་ན། དེའི་
བྱང་ཆུབ་ཀྱི་སེམས་འཇིགས་པ་གང་གིས་ཀྱང་ལྡོག་པར་མི་འགྱུར་རོ། །གཞན་ཡང་རྒྱལ་
སྲས་བྱང་ཆུབ་སེམས་དཔའ་རང་གི་ཡོན་ཏན་གྱི་རྒྱན་དང་། གཞན་ལ་ཕན་འདོགས་པས་
དགའ་བའི་སྟོན་མོ་དང་། བསམ་བཞིན་དུ་སྐྱེ་བའི་སྐྱེད་མོས་ཚལ་གྱིས་དང་། རྫུ་འཕྲུལ་
གྱིས་རྣམ་པར་འཕྲུལ་བའི་རྩེད་མོས་དགའ་བའི་ས་མཆོག་རྣམས་ནི་བྱང་ཆུབ་སེམས་དཔའ་
རྣམས་གཞན་དོན་བྱེད་པ་ལ་དཀའ་ངལ་ལ་མི་འཇིགས་པར་བསྟན་པའི་ཐོཀ་གཅིག་ནི། གཞན་
དོན་བརྩོན་ལྡན་སྙིང་རྗེའི་བདག་ཉིད་འདི། ། གང་ཚེ་མནར་མེད་པ་ལའང་དགར་འཛིན་
པ༑ ༑དེ་འདྲ་བ་དག་སྲིད་ན་གཞན་རྟེན་ཕྱིར། །སྡུག་བསྔལ་འབྱུང་བ་རྣམས་ཀྱི་ག་ལ་
འཇིགས། །ཞེས་བྱུང་། དེ་ཡང་གཞན་གྱི་དོན་ལ་བརྩོན་པ་དང་ལྡན་ཞིང་སྙིང་རྗེའི་བདག་
ཉིད་ཅན་གྱི་བྱང་ཆུབ་སེམས་དཔའ་འདི་ནི། སྲིད་པ་ནི་གཞན་གྱི་རྟེན་ཅན་ཏེ་གཞན་གྱི་ཕྱིར་
སྡུག་བསྔལ་འབྱུང་བ་རྣམས་ཀྱིས་ག་ལ་འཇིགས་ཏེ། གང་གི་ཚེའ མ་གང་གི་ཕྱིར་ན་གཞན་
དོན་དུ་མནར་མེད་དུ་སྐྱེ་བ་ལའང་དགའ་བོར་འཛིན་པའི་ཡོན་ཏན་དང་ལྡན་པའི་ཕྱིར་རོ།།
གསུམ་པ། གཞན་དོན་ལ་བརྩོན་པའི་སྟོབས་བྱེད་པ་ལ། སེམས་ཅན་ཡལ་བར་
འདོར་མི་རུང་བ་དང༌། དེས་ན་བརྩོན་པ་བསྐྱེད་རིགས་པར་གདམས་པ་གཉིས། དང་
པོ༑ ་ སེམས་ཅན་ཡལ་བར་འདོར་མི་རུང་བར་བསྟན་པའི་ཟློཀ་གཅིག་ནི། སློབ་དཔོན་

མདོ་སྡེ་རྒྱན་གྱི་འགྲེལ་པ། ༼ཅ༽ 45
བརྩེ་ཆེན་རྟག་ཏུ་བརྟེན་པའི་བདག ། ཕ་རོལ་སྡུག་བསྔལ་དག་གིས་སེམས་གདུངས་པ། །གཞན་
གྱི་བྱ་བ་ཉེ་བར་གནས་པ་ལ། །གཞན་གྱིས་བསྐུལ་བ་ཤིན་ཏུ་ངོ་ཡང་ཚ། །ཞེས་བྱུང་། དེ་
ཡང་སློབ་དཔོན་སྙིང་བརྩེ་ཆེན་པོ་རྟག་ཏུ་བརྟེན་པའི་བདག་ཉིད་ཅན་རྒྱལ་སྲས་བྱང་ཆུབ་
སེམས་དཔའ་དེ་ཉིད་ཕ་རོལ་གྱི་སྡུག་བསྔལ་དག་གིས་ལུས་སེམས་གདུང་བ་གང་ཡིན་པ་
དེ་ལ་གལ་ཏེ་གཞན་གྱི་བྱ་བ་ཉེ་བར་གནས་པ་ལ། དགེ་བའི་བཤེས་གཉེན་གཞན་དག་གིས་
བསྐུལ་བར་བྱ་དགོས་ན་ཤིན་ཏུ་ངོ་ཡང་ཚ་ལ་ཤིན་ཏུ་ངོ་མཚར་བ་ཡང་ངོ༌། །
གཉིས་པ། སེམས་ཅན་གྱི་དོན་ལ་བརྩོན་པ་བསྐྱེད་རིགས་པར་གདམས་པའི་བློཀ་
གཅིག་ནི། མགོ་ལ་སེམས་ཅན་ཁུར་ཆེན་ཁྱེར་བ་ཡི། །སེམས་ཅན་མཆོག་ནི་ངལ་གྱིས་
འགྲོ་མི་མཛེས། །བདག་གཞན་སྣ་ཚོགས་འཆིང་བས་རབ་བཅིངས་པས། །བརྩོན་པ་བརྒྱ་
འགྱུར་དུ་ནི་བྱ་བའི་རིགས། །ཞེས་བྱུང་། དེ་ཡང་བྱང་ཆུབ་སེམས་དཔའ་མགོ་ལ་སེམས་
ཅན་ཐམས་ཅད་ཀྱི་དོན་བྱེད་པའི་དམ་བཅའི་ཁུར་ཆེན་པོ་ཐོགས་ནས་ཕ་རོལ་གནོན་པ་ངལ་
བ་ནི་མི་མཛེས་ཀྱི། རྒྱལ་སྲས་མཆོག་དེས་ཐེག་དམན་པའི་བརྩོན་འགྲུས་པས་བརྩོན་འགྲུས་
བརྒྱ་འགྱུར་དུ་བྱ་བར་རིགས་པའི་ཕྱིར། ་ ཚིགས་སུ་བཅད་པ་དེས་ལེ་ལོ་སྨད་པ་ཡིན་ནོ།།
ཐེག་པ་ཆེན་པོ་མདོ་སྡེའི་རྒྱན་ལས་ལྔ་པ་སེམས་བསྐྱེད་ཀྱི་ལེའུ་ལ་བློ ཀ་ཉི་ཤུ་རྩ་བདུན་ཡོད་
པ་རྣམས་རྫོགས་སོ། །སེམས་བསྐྱེད་ལ་བརྟེན་ནས་སྒྲུབ་པ་ཉམས་སུ་ལེན་པ་འབྱུང་བས།
གསུམ་པ། འབྲས་བུ་མཐར་ཐུག་གི་གཞི་སྒྲུབ་པ་ཉམས་སུ་ལེན་ཚུལ་བཤད་པ་ལ།
གང་ལ་བསླབ་པའི་ཡུལ་དང༌། ཇི་ལྟར་སློབ་པའི་ཚུལ་དང་། གང་གིས་སློབ་པའི་རྟེན་
དང་གསུམ། དང་པོ་གང་ལ་བསླབ་པའི་ཡུལ་ནི། བྱང་སའི་སྡོམ་ནི། རང་གཞན་དོན་
དང་དེ་ཉིད་དོན། །མཐུ་དང་རང་གི་སངས་རྒྱས་ཀྱི། །ཆོས་དང་སེམས་ཅན་ཡོངས་སྨིན་
དང༌། །བདུན་པ་བྱང་ཆུབ་མཆོག་ཡིན་ནོ། །ཞེས་གསུངས་ལྟར་དོན་ཚན་བདུན་ཡོད་
ཀྱང་། མདོར་བསྡུས་ན། རང་གཞན་གྱི་དོན་སྒྲུབ་པའི་ཐབས་སྒྲུབ་པའི་ལེའུ་དང་། དེའི་

45
 ༼ཅ༽ མདོ་སྡེ་རྒྱན་གྱི་འགྲེལ་པ།
རྒྱུ་དེ་ཁོ་ན་ཉིད་དང་མཐུའི་ལེའུ། དེ་ལ་བརྟེན་ནས་རང་གཞན་སྨིན་ཚུལ་ཡོངས་སྨིན་གྱི་
ལེའུ། དེ་ལས་འབྲས་བུ་མཐར་ཐུག་འཐོབ་ཚུལ་བྱང་ཆུབ་ཀྱི་ལེའུ་བཤད་པ་དང་བཞི།
དང་པོ། རང་གཞན་གྱི་དོན་སྒྲུབ་པའི་ཐབས་སྒྲུབ་པའི་ལེའུ་བཤད་པ་ལ། སྒྲུབ་
པ་མཚན་ཉིད་ཀྱི་སྒོ་ནས་མདོར་བསྟན་པ་དང་། དེ་ཉིད་རྒྱས་པར་བཤད་པ་དང་། ཆེ་
བའམ་ཕན་ཡོན་གྱིས་མཇུག་བསྡུས་ཏེ་བསྔགས་པ་དང་གསུམ། དང་པོ། ཐེག་ཆེན་སྒྲུབ་
པ་མཚན་ཉིད་ཀྱི་སྒོ་ནས་མདོར་བསྟན་པའི་ཟློཀ་གཅིག་ནི། གནས་རྩོམ་འབྲས་བུ་འབྱུང་
བ་ཆེ་བདག་ཉིད། །རྒྱལ་སྲས་རྣམས་ཀྱི་སྒྲུབ་པ་ཡིན་པར་འདོད། །རྟག་ཏུ་ལེན་པ་ཆེ་དང་
བཟོད་པ་ཆེ། །དོན་ཆེན་ཡང་དག་སྒྲུབ་པའི་བྱ་བ་བྱེད། །ཅེས་བྱུང་། དེ་ལ་གནས་པ་
ཆེན་པོ་ནི་ཐོག་མར་དགེ་བ་ཐེག་པ་ཆེན་པོའི་སེམས་བསྐྱེད་ལ་གནས་པ་དང་། རྩོམ་པའམ་
སྦྱོར་བ་ཆེ་བ་བར་དུ་དགེ་བ་རང་གཞན་གཉིས་ཀའི་དོན་སྒྲུབ་པར་བརྩོན་པ་དང་། འབྲས་
བུ་འབྱུང་བ་ཆེ་བ་ཐ་མར་དགེ་བ་རྫོགས་པའི་བྱང་ཆུབ་འབྲས་བུར་འཛིན་པའི་བདག་ཉིད་
ཡིན་པའི་ཕྱིར་རོ། །དེ་ཉིད་ཀྱི་ཕྱིར་གོ་རིམ་བཞིན་དུ་སེམས་ཅན་ཐམས་ཅད་སྒྲོལ་བའི་
ཁུར་ལེན་པའི་དམ་བཅའ་དུས་རྟག་ཏུ་ཆེ་བ་དང་། དེ་གཉིས་སྒྲུབ་པའི་དཀའ་སྤྱད་དང་སྡུག་
བསྔལ་དང་དུ་ལེན་པའི་བཟོད་པ་ཆེ་བ་དང་། དོན་གཉིས་ཕུན་ཚོགས་ཡང་དག་པར་སྒྲུབ་
པའི་བྱ་བ་བྱེད་པའི་རང་བཞིན་ཅན་ཡིན་པའི་ཕྱིར། གནས་པ་རྩོམ་པ་འབྱུང་བ་གསུམ་
ཐོག་ཐ་བར་གསུམ་གྱི་དགེ་བའི་སྒྲུབ་བྱེད་ལ་ཡང་སྦྱར་རུང་ངོ༌། །སྤྱིར་ཐེག་ཆེན་གྱི་སྒྲུབ་
པ་དང་། བྱང་ཆུབ་སེམས་དཔའི་ལམ་དང་། རྣམ་རྫོགས་སྦྱོར་བ་རྣམས་དོན་གཅིག་ཡིན་
ལོ༑ ཐེག་ཆེན་གྱི་སྒྲུབ་པ་ལ། གོ་སྒྲུབ་སོགས་བཞི་དང་། འདི་དག་ལ་རྒྱས་པར་ཕྱེ་ན་
བདུན་ཅུ་དོན་གཅིག་ཡོད། རྣམ་རྫོགས་སྦྱོར་བ་ལ་མཁྱེན་གསུམ་གྱི་རྣམ་པ་བརྒྱ་དང་དོན་
གསུམ་སྒོམ་པའི་རྣམ་རྫོགས་སྦྱོར་བ་བརྒྱ་དང་དོན་གསུམ་ཡོད། ཐེག་ཆེན་གྱི་མཚན་ཉིད་
ལ་བྱེད་མཚན་སོགས་བཞི་དང་། རྒྱས་པར་ཕྱེ་ན་དགུ་བཅུ་གོ་གཅིག་ཡོད། ཐེག་ཆེན་

47
མདོ་སྡེ་རྒྱན་གྱི་འགྲེལ་པ། ༼ཅ༽
གྱི་ལམ་ཉམས་སུ་ལེན་པ་ལ་དེ་དག་ཉམས་སུ་ལེན་དགོས་ཏེ། དེ་དག་ནི་བྱང་ཆུབ་སེམས་
དཔའ་རྣམས་ཀྱི་ཉམས་ལེན་གྱི་གཙོ་བོ་ཡིན་ནོ། །དེ་དག་རྒྱས་པར་མངོན་རྟོགས་རྒྱན་ལས་
ཤེས་པར་བྱའོ། །དེ་དག་གི་གྲངས། ངོ་བོ། དམིགས་པ། རྣམ་པ་རྣམས་ལ་སྒྲ་སྤྱིའི་གོ་བ་
རགས་ཙམ་ཡང་མ་ཆགས་ན་ཉམས་སུ་ལེན་པ་མི་ཡོང་བས་ཐོས་བསམ་ལ་འབད་དགོས་
སོ༑ ༑
གཉིས་པ་དེ་གཉིས་རྒྱས་པར་བཤད་པ་ལ། གཞན་དོན་གྱི་རྒྱུ་ཐབས་ཤེས་ཀྱི་བདག་
གཞན་གྱི་དོན་ལ་ཁྱད་པར་མེད་པར་འཇུག་དགོས་པ་དང་། གཞན་དོན་ལྷག་པར་གཅེས་
ཤིང་སྒྲུབ་པ་དང་། ཐེག་ཆེན་གྱིས་གཞན་དོན་སྒྲུབ་པ་ཁྱད་པར་དུ་འཕགས་པར་སྒྲུབ་པ་
དང་། གཞན་དོན་སྒྲུབ་པ་ལ་ཐབས་མཁས་པའི་ཁྱད་པར་བཤད་པ་དང་བཞི། དང་པོ།
གཞན་དོན་གྱི་རྒྱུ་ཐབས་ཤེས་ཀྱིས་བདག་གཞན་གྱི་དོན་ལ་ཁྱད་པར་མེད་པར་འཇུག་དགོས་
པར་བསྟན་པའི་བློཀ་གཅིག་ནི། གཞན་དང་བདག་ཏུ་མཉམ་པའི་སེམས་ཉིད་དམ། །བདག་
པས་གཞན་ཆེས་སྡུག་པ་རྙེད་ནས་ནི། །དེ་ལྟར་བདག་པས་གཞན་དོན་མཆོག་འདུ་ཤེས།།
རང་གི་དོན་གང་གཞན་གྱི་དོན་གང་ཡིན། །ཞེས་བྱུང་། དེ་ཡང་བྱང་སེམས་ཆེན་པོ་རྣམས་
བདག་དང་གཞན་གྱི་དོན་གང་ཡིན་འདྲ་བ་ཡིན་ཏེ། ཤེས་རབ་ཀྱི་སྒོ་ནས་མོས་སྤྱོད་ཀྱི་སྐབས་
སུ་མོས་པ་ཡིད་བྱེད་དང་། ས་ཐོབ་པའི་དུས་ཆོས་དབྱིངས་ཀུན་འགྲོའི་དོན་དུ་རྟོགས་པ་
སོགས་ཀྱི་སྒོ་ནས་བདག་གཞན་མཉམ་པའི་སེམས་རྙེད་པ་དང་། བདག་གཞན་མཉམ་པའི་
སེམས་རྙེད་པ་དང་། ཐབས་སེམས་བསྐྱེད་ཀྱི་སྒོ་ནས་བདག་པས་གཞན་ཆེ་སྡུག་པ་སྟེ། གཅེས་
པ་རྙེད་པའམ་ཤེས་ནས་བདག་གི་དོན་ལས་གཞན་གྱི་དོན་མཆོག་ཡིན་པར་འདུ་ཤེས་པའོ།།
བདག་གཞན་མཉམ་པའི་སེམས་རྙེད་པ་ལ་སྟོང་པ་ཉིད་ལ་དམིགས་པའི་ལྷག་མཐོང་ཐོབ་
དགོས་བསམ་སྙམ། འཇམ་མགོན་བླ་མས་ཐེག་ཆེན་གྱི་སྦྱོར་ལམ་མ་ཐོབ་པར་དེ་མི་ཐོབ་
པར་གསུངས་པའི་ཕྱིར་དང་། མངོན་རྟོགས་རྒྱན་ལས། དྲོ་བ་རྣམས་ཀྱི་དམིགས་པ་འདིར།།

48
 ཅ༽ མདོ་སྡེ་རྒྱན་གྱི་འགྲེལ་པ།
སེམས་ཅན་ཐམས་ཅད་ཡིན་པར་བསྔགས། །དེ་དག་ཉིད་ལ་སེམས་མཉམ་སོགས། །རྣམ་
པ་དག་ནི་བཅུར་བཤད་དོ། །ཞེས་གསུངས་པའི་ཕྱིར། བློ་དེ་སྦྱོང་བ་ལ་གེགས་གཉིས་སེལ་
དགོས་ན་དེ་ཡང་སྟོང་ཉིད་མ་རྟོགས་པ་ལ་མི་སྲིད་དམ་སྙམ། ་ གསང་བའི་དམ་པ་ཡིན་ཚུལ་
ཡང་སྒོ་དུ་མ་ནས་ཤེས་པར་བྱའོ། །
གཉིས་པ། གཞན་དོན་ལྷག་པར་གཅེས་ཤིང་སྒྲུབ་པ་ལ། དངོས་ཀྱི་དོན་དང་།
གཞན་དོན་སྒྲུབ་པའི་དབྱེ་བ་དང་། གཞན་དོན་ཕུན་སུམ་ཚོགས་པའི་ཡན་ལག་དང་གསུམ།
དང་པོ། གཞན་དོན་ལྷག་པར་གཅེས་ཤིང་སྒྲུབ་དགོས་པ་དང་དངོས་ཀྱི་དོན་བསྟན་པའི་
བློཀ་གཅིག་ནི། ཇི་ལྟར་སྙིང་རྗེའི་བདག་ཉིད་གཞན་གྱི་དོན་གྱི་ཕྱིར། །བདག་ལ་སྡུག་བསྔལ་
མི་ཟད་གདུང་བ་རབ་བྱེད་པ། །དེ་ལྟར་འཇིག་རྟེན་གདུང་བའི་ལས་ཀྱི་གཞིན་དགྲ་ལའང་།།
ཤིན་ཏུ་བརྩེ་བ་མེད་པར་རབ་ཏུ་འཇུག་མ་ཡིན། །ཞེས་བྱུང་། དེ་ཡང་སྙིང་རྗེའི་བདག་
ཉིད་ཅན་གྱི་བྱང་ཆུབ་སེམས་པ་རྣམས་ནི། གཞན་དོན་ལ་གཅེས་ཤིང་བརྩོན་པ་གཙོ་བོར་
བྱེད་པ་ཡིན་ཏེ། ཇི་ལྟར་གཞན་གྱི་དོན་དུ་བདག་ལ་སྡུག་བསྔལ་མི་བཟད་པས་གདུང་བར་
བྱེད་པ་དེ་ལྟར་འཇིག་རྟེན་གདུང་བ་སྟེ་སྡུག་བསྔལ་བར་བྱེད་པའི་ལས་ཀྱིས་གཞན་དགྲ་བོར་
གྱུར་པ་ལ་ཡང་ཤིན་ཏུ་བརྩེ་བ་མེད་པར་རབ་ཏུ་འཇུག་པ་མ་ཡིན་པའི་ཕྱིར། ཕན་ལན་ཕན་
པས་འཇལ་བར་མ་ཟད་གནོད་ལན་ཡང་ཕན་པས་འཇལ་བ་སྐྱེ་བུ་དམ་པའི་ཁྱད་ཆོས་ཡིན་
པའི་ཕྱིར།
གཉིས་པ། ་ གཞན་དོན་སྒྲུབ་པའི་དབྱེ་བ་བཅུ་གསུམ་བསྟན་པའི་བློ ཀ་གཉིས་ནི། ཐ་
ཆད་འབྲིང་དང་མཆོག་ཆོས་ཉིད་གནས་ལ། །ལེགས་པར་སྟོན་དང་མགུ་བྱེད་འཇུག་པ་
དང་། །དོན་ལ་རྣམ་ངེས་དགེ་བ་ཡོངས་སྨིན་བྱེད། །དེ་བཞིན་གདམས་ངག་དང་གནས་
དང་བློ་རྣམ་གྲོལ། །ཡོན་ཏན་ཁྱད་པར་ཅན་འགྲུབ་དེ་བཞིན་དུ། །རིགས་སུ་སྐྱེ་དང་ལུང་
བསྟན་དབང་བསྐུར་དང་། །དེ་བཞིན་གཤེགས་མཁྱེན་བླ་མེད་གོ་འཕང་སྟེ། །བཅུ་གསུམ་

མདོ་སྡེ་རྒྱན་གྱི་འགྲེལ་པ། ༼ཅ༽ 
4
བདག་ཉིད་འདི་ནི་གཞན་གྱི་དོན། །ཞེས་བྱུང་། དེ་ཡང་ཐེག་ཆེན་འཕགས་པ་རྣམས་ནི།
གདུལ་བྱ་རིགས་ཅན་གསུམ་གྱི་དོན་མི་འདྲ་བ་བཅུ་གསུམ་ལེགས་པར་སྟོན་པ་ཡིན་ཏེ། སྣོད་
རུང་མིན་པ་རྣམས་ལ་རྫུ་འཕྲུལ་གྱི་ཆོ་འཕྲུལ་གྱིས་ཡིད་དད་ཅིང་མགུ་བར་བྱེད། སྣོད་རུང་
རྣམས་བསླབ་ཁྲིམས་སོགས་བསྟན་པ་ལ་འཇུག་པར་བྱེད། མ་རྟོགས་ལོག་རྟོག་ཐེ་ཚོམ་
ཅན་རྣམས་ལ་ཆོས་བསྟན་ཏེ་རྣམ་པར་ངེས་པར་བྱེད། དོན་ངེས་པ་རྣམས་ཐར་པ་ཆ་མཐུན་
གྱི་དགེ་རྩ་ཡོངས་སུ་སྨིན་པར་བྱེད། མན་ངག་མེད་པ་རྣམས་གདམས་ངག་ལ་འགོད་པར་
བྱེད། གདམས་ངག་ཐོབ་པ་རྣམས་ཞི་གནས་ལ་འགོད་པར་བྱེད། ཞི་གནས་ཐོབ་པ་རྣམས་
ལྷག་མཐོང་ལ་འགོད་པར་བྱེད། ལྷག་མཐོང་གི་བློ་རྣམ་པར་གྲོལ་བ་ཐོབ་པ་རྣམས་མངོན་
ཤེས་སོགས་ཡོན་ཏན་ཁྱད་པར་ཅན་འགྲུབ་པར་བྱེད་པ་སྟེ། རིགས་ཅན་གསུམ་གྱི་ཐུན་
མོང་གི་དོན་སྒྲུབ་ཚུལ་དགུ་དང་། ཐེག་ཆེན་གྱི་ཚོགས་ལམ་ནས་ཀུན་རྫོབ་སེམས་བསྐྱེད་
དང་། ས་དང་པོར་དོན་དམ་སེམས་བསྐྱེད་ཀྱི་སྒོ་ནས་དེ་བཞིན་གཤེགས་པའི་རིགས་སུ་
སྐྱེ་བར་བྱེད། ས་བརྒྱད་པར་ཕྱིར་མི་ལྡོག་པར་ལུང་སྟོན་པར་བྱེད། ས་བཅུ་པར་འོད་
ཟེར་ཆེན་པོའི་དབང་བསྐུར་བའི་སྒོ་ནས་རྒྱལ་ཚབ་ཐོབ་པར་བྱེད། སངས་རྒྱས་ཀྱི་སར་
དེ་བཞིན་གཤེགས་པའི་མཁྱེན་པ་བླ་ན་མེད་པའི་གོ་འཕང་ལ་འགོད་པར་བྱེད་པ་སྟེ་བཅུ་གསུམ་
མོ༑ ༑མངོན་རྟོགས་རྒྱན་ལས། འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་
རྟེན་དོན་སྒྲུབ་མཛད་གང་། །ཞེས་གསུངས་པ་དང་གནད་གཅིག་གོ །སྐབས་གཉིས་པར་
ལམ་ཤེས་ཀྱི་ཡན་ལག་ལྔ་གསུངས་པ་ཡང་དེར་འབྲེལ་ལོ། ། ཁྱད་པར་བཅུ་པོ་དབུ་མ་ལ་
འཇུག་པར་ཤིན་ཏུ་གསལ་བར་གསུངས།
གསུམ་པ། གཞན་དོན་ཕུན་སུམ་ཚོགས་པའི་ཡན་ལག་བསྟན་པའི་ཟློཀ་གཅིག་ནི།
སྐྱེ་བོ་དང་མཐུན་ཕྱིན་ཅི་མ་ལོག་འཆད། །མི་འགྱིང་པ་དང་བདག་གི་མེད་ལ་མཁས། །བཟོད་
དུལ་ཤིན་ཏུ་རང་སོང་མི་ཟད་པ། །རྒྱལ་སྲས་རྣམས་ཀྱི་སྒྲུབ་པ་མཆོག་ཡིན་ནོ། །ཞེས་

50 ༼ཅ༽ མདོ་སྡེ་རྒྱན་གྱི་འགྲེལ་པ།
བྱུང་། འདིས་ནི་གཞན་གྱི་དོན་སྒྲུབ་པ་འདི་ཕུན་སུམ་ཚོགས་པ་ཡིན་པ་དེ་སྟོན་ཏོ། །འདི་
ཇི་ལྟར་ཕུན་སུམ་ཚོགས་པ་ཡིན་ཞེ་ན། གལ་ཏེ་རིགས་ལ་གནས་པའི་སྐྱེ་བོ་རྣམས་དང་མཐུན་
ཞིང་། ཁྱད་པར་དུ་འདོད་ཆགས་དང་ཞེ་སྡང་དང་གཏི་མུག་སོགས་ཀྱི་གཉེན་པོ་མི་སྡུག་
པ་དང་བྱམས་པ་དང་ཁམས་ཀྱི་རབ་དབྱེ་སོགས་ཕྱིན་ཅི་མ་ལོག་པར་འཆད་པ་ནི་ལེགས་
སྟོན་གྱི་ཕུན་སུམ་ཚོགས་པ་དང་། ཆོ་འཕྲུལ་ལ་སོགས་པས་ཕ་རོལ་པའི་ང་རྒྱལ་གྱི་འགྱིང་
པ་ཞི་བ་དང་། གཞན་དད་པར་བྱས་ཀྱང་རང་ཡང་རློམ་སེམས་མེད་པ་ནི། མགུ་བྱེད་
ཀྱི་སྒྲུབ་པ་ཕུན་སུམ་ཚོགས་པ་དང་། བདག་མེད་སྟོན་པས་གྲོལ་བར་བྱེད་པའམ། བདག་
གིར་མི་བྱེད་པ་ནི། འཇུག་པའི་སྒྲུབ་པ་ཕུན་སུམ་ཚོགས་པ་དང་། ཆོས་རྣམས་ཀྱི་རང་
དང་སྤྱིའི་མཚན་ཉིད་ལ་མཁས་པས་ཕ་རོལ་གྱི་མ་རྟོགས་ལོ་རྟོག་ཐེ་ཚོམ་གཅོད་པ་ནི། དོན་
རྣམ་པར་ངེས་པའི་ཕུན་སུམ་ཚོགས་པ་དང་། གཞན་དོན་སྒྲུབ་པ་སོགས་ཀྱི་དཀའ་སྤྱད་
བཟོད་པ་ནི། ཡོངས་སྨིན་གྱི་སྒྲུབ་པ་ཕུན་སུམ་ཚོགས་པ་དང་། ལུས་ངག་ཡིད་གསུམ་
བསྡམས་ཤིང་དུལ་བ་ནི། གདམས་ངག་འདོམས་པ་དང་། སེམས་གནས་པ་དང་། རྣམ་
པར་གྲོལ་བ་དང་། ཡོན་ཏན་ཁྱད་པར་ཅན་གྲུབ་པའི་སྒྲུབ་པ་ཕུན་སུམ་ཚོགས་པ་དང་། སོ་
སྐྱེའི་ས་ལས་ཤིན་ཏུ་རིང་དུ་སོང་བ་ནི། ས་སོ་སོར་རིགས་སུ་སྐྱེ་བའམ་ས་བཅུའི་ཡོན་ཏན་
འཕེལ་ཚུལ་དང་། ལུང་བསྟན་པ་དང་། དབང་བསྐུར་བ་ཕུན་སུམ་ཚོགས་པའི་སྒྲུབ་པ་
དང་། མི་ཟད་པ་ནི། དམིགས་ཡུལ་སེམས་ཅན་དང་། བསམ་པ་སེམས་བསྐྱེད་དང་།
ཐབས་ཚོགས་གཉིས་བསྒྲུབས་པས་དགེ་རྩ་མི་ཟད་པའོ། །ཡོན་ཏན་འདི་དག་དང་ལྡན་པས་
ཐེག་པ་ཆེན་པོའི་སྒྲུབ་པ་ནི་གཞན་དོན་བྱེད་པ་ལ་མཆོག་ཏུ་གྱུར་པ་ཡིན་ནོ། །དེའི་ཕྱིར་
སེམས་ཅན་རྣམས་བླ་ན་མེད་པའི་གོ་འཕང་ལ་འགོད་པར་བྱེད་པའོ། །
གསུམ་པ། ཐེག་ཆེན་གྱི་གཞན་དོན་སྒྲུབ་པ་གཞན་ལས་ཁྱད་པར་དུ་འཕགས་པར་
སྒྲུབ་པར་བསྟན་པའི་བློཀ་གཉིས་ནི། འདོད་ལྡན་སྐྱེ་བོ་འཇིགས་པ་ཆེ་ལ་འཇུག །སྲིད་དགའ་

མདོ་སྡེ་རྒྱན་གྱི་འགྲེལ་པ། ༼ཅ༽ 51
ཕྱིན་ཅི་ལོག་བདེ་གཡོ་བ་ལ། །ཞི་དགའ་རང་གི་ལེན་པ་རབ་ཞི་ལ། །སྙིང་རྗེའི་བདག་
ཉིད་ལེན་ཀུན་ཞི་ལ་རྟག ། སྐྱེ་བོ་རྨོངས་པ་རང་གི་བདེ་དོན་བརྩོན། །རྟག་ཏུ་དེ་མ་ཐོབ་
པར་སྡུག་བསྔལ་འགྱུར། །བརྟན་པ་རྟག་ཏུ་གཞན་དོན་བརྩོན་ལྡན་པ། །གཉིས་ཀའི་དོན་
བྱས་མྱ་ངན་འདའ་བར་འགྱུར། །ཞེས་བྱུང་། དེ་ཡང་འདོད་ཁམས་ཀྱི་སོ་སོ་སྐྱེ་བོ་ཕལ་
པ་རྣམས་འདོད་ཡོན་ལ་སྲེད་པ་དང་ལྡན་པས་འཇིགས་པ་ཆེན་པོའི་རྒྱུ་ལས་སྣ་ཚོགས་ལ་
འཇུག །སྲིད་པ་ལ་དགའ་བ་ཁམས་གོང་མའི་སོ་སྐྱེ་རྣམས་ནི་སྡུག་བསྔལ་གྱི་ངོ་བོ་ལ་བདེ་
བ་ཕྱིན་ཅི་ལོག་ཏུ་རློམ་སྟེ་ཏིང་ངེ་འཛིན་གྱི་བདེ་བ་གཡོ་བ་སྟེ་འདོར་བའི་རང་བཞིན་འཇུག།
ཞི་བ་ལ་དགའ་བ་ཉན་རང་རྣམས་ཉེ་བར་ལེན་པའི་ཕུང་པོ་རབ་ཏུ་ཞི་བའི་ཉེར་ཞི་ཙམ་ལ་
འཇུག །སྙིང་རྗེ་ཆེན་པོའི་གཞན་དབང་ཅན་བྱང་ཆུབ་སེམས་དཔའ་རྣམས་ནི། རང་གཞན་
གྱི་ཉེ་བར་ལེན་པ་བག་ཆགས་དང་བཅས་པ་ཀུན་རབ་ཏུ་ཞི་བ་ལ་དུས་རྟག་ཏུ་འཁོར་བའི་
མཐའི་བར་བརྩོན་པ་སྟེ་བཞི་དང་། དེ་དག་མཆོག་དམན་གྱི་ཁྱད་པར་ཆེན་པོ་ཡོད་དེ། སྐྱེ་
བོ་གཞན་དོན་ལ་རྨོངས་པ་རང་བདེ་བ་འཐོབ་པའི་དོན་དུ་བརྩོན་པ་རྟག་ཏུ་བྱས་ཀྱང་འདི་
ཕྱི་གཉིས་ཀར་བདེ་བ་མ་ཐོབ་པར་སྡུག་བསྔལ་བར་འགྱུར་ལ། གཞན་དོན་བྱེད་པ་ལ་སེམས་
བརྟན་པ་བྱང་ཆུབ་སེམས་དཔའ་རྣམས་ནི། དུས་རྟག་ཏུ་གཞན་དོན་ལ་བརྩོན་པས་རང་
གཞན་གཉིས་ཀའི་དོན་མཐར་ཕྱིན་པའི་མི་གནས་པའི་མྱ་ངན་ལས་འདས་པ་མངོན་དུ་བྱེད་
པར་འགྱུར་བའི་ཕྱིར་རོ། །
བཞི་པ། གཞན་དོན་སྒྲུབ་པ་ལ་ཐབས་མཁས་པའི་ཁྱད་པར་བཤད་པ་ལ། མཐུན་
རྐྱེན་སྤྱོད་ཡུལ་ཡོངས་སུ་བསྒྱུར་བའི་ཐབས་མཁས་དང་། འགལ་རྐྱེན་ལོག་སྒྲུབ་ལ་བཟོད་
པའི་ཐབས་མཁས་གཉིས། དང་པོ། མཐུན་རྐྱེན་སྤྱོད་ཡུལ་ཡོངས་སུ་བསྒྱུར་བའི་ཐབས་
མཁས་བསྟན་པའི་བློཀ་གཅིག་ནི། རྒྱལ་སྲས་སྤྱོད་ཚེ་ཇི་ལྟ་ཇི་ལྟ་བུར། །དབང་པོའི་སྤྱོད་
ཡུལ་སྣ་ཚོགས་འཇུག་འགྱུར་པ། །དེ་ལྟ་དེ་ལྟར་རིགས་ཤིང་མཐུན་ཚིག་གིས། །སེམས་

52 ༼ཙ༽ མདོ་སྡེ་རྒྱན་གྱི་འགྲེལ་པ།
ཅན་ཕན་ཕྱིར་དེ་མངོན་འདུ་བྱེད་དོ། །ཞེས་བྱུང༌། རྒྱལ་སྲས་བྱང་ཆུབ་སེམས་དཔའ་
རྣམས་སྤྱོད་པ་ལ་འཇུག་པའི་ཚེ་ཇི་ལྟ་ཇི་ལྟར་རྟེན་དབང་པོའི་ཁམས་དྲུག་དང་། ་ .བརྟེན་
པ་རྣམ་ཤེས་ཀྱི་ཁམས་དྲུག་པོ་རྣམས་ཀྱི་ཡུལ་གཟུགས་སོགས་ཀྱི་ཁམས་དྲུག་པོ་རྣམས་ལ་
འཇུག་ཚེ་རང་ཉིད་ཕྱིན་ཅི་ལོག་གི་ཉེས་པས་མི་གོས་པར་འཇུག་ལ། གཞན་དག་ཀྱང་ཉེས་
སྤྱོད་ལས་ལྡོག་པར་འགྱུར་བ་དེ་ལྟ་དེ་ལྟར་དེ་དང་དེ་ལ་རིགས་པ་སྟེ་འོས་ཤིང་མཐུན་པའི་
སྨོན་ལམ་གྱི་ཚིག་གིས་སེམས་ཅན་ལ་ཕན་པའི་ཕྱིར་བྱ་བ་དེ་མངོན་པར་འདུ་བྱེད་པ་ཡིན་
ཏེ༑ དཔེར་ན། གཟུགས་མཐོང་བ་ན་སངས་རྒྱས་ཀྱི་སྐུ་མཐོང་བ་དང་། སྒྲ་ཐོས་པ་ན་
ཆོས་ཀྱི་སྒྲ་ཐོས་པ་དང་། སྒོ་འབྱེད་པ་ན་ཐར་པའི་སྒོ་འབྱེད་པ་དང་། སྒོ་གཅོད་པ་ན་ངན་
སོང་གི་སྒོ་གཅོད་པ་སོགས་ཀྱི་སྨོན་ལམ། སྤྱོད་ཡུལ་ཡོངས་སུ་དག་པའི་མདོ་ལས་གསུངས་
པ་ལྟ་བུའོ། །
གཉིས་པ། འགལ་རྐྱེན་ལོག་སྒྲུབ་ལ་བཟོད་པའི་ཐབས་མཁས་བསྟན་པའི་ཟློཀ་གཅིག་
ནི༑ རྟག་ཏུ་ཉེས་པས་རང་དབང་མེད་པར་བྱས་སེམས་ཀྱི། །སྐྱེ་བོ་ལ་ནི་བློ་ལྡན་ཉེས་པར་
མི་འཛིན་ཏེ། །མི་འདོད་བཞིན་དུ་ལོག་པར་བསྒྲུབ་པར་འགྱུར་རོ་ཞེས། ། སྐྱེ་བོ་དག་ལ་
སྙིང་རྗེ་རྣམ་པར་འཕེལ་ཕྱིར་རོ། །ཞེས་བྱུང་། དེ་ཡང་རྟག་ཏུ་ཉོན་མོངས་པའི་ཉེས་པས་
རང་དབང་མེད་པར་བྱས་པའི་སེམས་དང་ལྡན་པའི་སྐྱེ་བོ་རྣམས་ལ་བྱང་ཆུབ་སེམས་དཔས་
ཉེས་པར་མིན་འཛིན་ཏེ། དེ་ཅིའི་ཕྱིར་ཞེ་ན། འདི་དག་ནི་མི་འདོད་བཞིན་དུ་ལོག་པར་
སྒྲུབ་པ་དག་ཏུ་འགྱུར་རོ་ཞེས་བྱ་བར་རིགས་ནས་སྙིང་རྗེ་འཕེལ་བར་འགྱུར་བའི་ཕྱིར་རོ།།
བྱམས་སྨོན་ལས། སེམས་ཀྱི་དབང་དུ་གྱུར་པས་ན། །བདག་གིས་སྡིག་པ་ཅི་བགྱིས་པ།།
ཞེས་དང་། སེམས་ཀྱི་དྲི་མར་གྱུར་པ་ལ། །སངས་རྒྱས་རྣམས་ནི་སྨོད་མི་མཛད། །ཅེས་
པ་དང་གནད་གཅིག་གོ །
གསུམ་པ། ཆེ་བའམ་ཕན་ཡོན་གྱིས་མཇུག་བསྡུས་ཏེ་བསྔགས་པ་བསྟན་པའི་བློཀ་

མདོ་སྡེ་རྒྱན་གྱི་འགྲེལ་པ། ༼ཅ༽ 58
གཅིག་ནི། སྒྲུབ་པ་འདིས་ནི་སྲིད་དང་འགྲོ་བ་ཀུན། །ཟིལ་གྱིས་མནན་འགྲོ་ཞི་བ་མཆོག་
དང་ལྡན། །ཡོན་ཏན་སྣ་ཚོགས་ཚོགས་ཀྱིས་རྣམ་པར་འཕེལ། །བྱམས་པའི་བསམ་པས་
རྟག་ཏུ་འགྲོ་བ་སྡུད། །ཅེས་བྱུང་། དེ་ཡང་སྔར་བཤད་པའི་ཆེན་པོ་གསུམ་དང་ལྡན་པའི་
སྒྲུབ་པ་ཆོས་ཅན། ཆེ་བ་བཞི་ལྡན་ཡིན་ཏེ། སྲིད་པ་གསུམ་དང་འགྲོ་བ་རིགས་དྲུག་ཐམས་
ཅད་ཟིལ་གྱིས་གནོན་པའི་ཆེ་བ་དང་། ཞི་བ་མཆོག་མི་གནས་པའི་མྱ་ངན་ལས་འདས་པ་
དང་ལྡན་པའི་ཆེ་བ་དང་། སེམས་ཅན་ཡོངས་སུ་མི་གཏོང་བའི་ཡོན་ཏན་འཕེལ་བའི་ཆེ་
བ་དང་། བྱམས་པའི་བསམ་པས་འགྲོ་བ་དུས་རྟག་ཏུ་སྡུད་པའི་ཆེ་བ་དང་ལྡན་པའི་ཕྱིར་
རོ༑ ༑ཐེག་པ་ཆེན་པོ་མདོ་སྡེའི་རྒྱན་གྱི་ལེའུ་དྲུག་པ་སྒྲུབ་པའི་ལེའུ་ལ་བློཀ་བཅུ་གཅིག་ཡོད་
པ་རྣམས་རྫོགས། སྒྲུབ་པའི་ལེའུ་འདིས་རྒྱལ་སྲས་ཀྱི་སྤྱོད་པ་སྤྱི་ལ་བསླབ་ཚུལ་བསྟན་པ་
ཡིན་ལ། དེ་ཁོ་ན་ཉིད་ཀྱི་ལེའུས་ལྷག་མཐོང་ལ་བརྟེན་ནས་མཉམ་གཞག་ཏུ་དེ་ཁོ་ན་ཉིད་
སྒོམ་ཚུལ་བསྟན། མཐུའི་ལེའུས་ཞི་གནས་ལ་བརྟེན་ནས་རྗེས་ཐོབ་ཏུ་རྒྱ་ཆེ་བའི་སྤྱོད་པ་
ལ་སློབ་ཚུལ་བསྟན་པས་ལེའུ་དེ་གཉིས་ཀྱིས་ཁྱད་པར་དུ་ཕར་ཕྱིན་ཐ་མ་གཉིས་ཀྱི་བསླབ་
ཚུལ་གཙོ་བོར་བསྟན་པ་ལས་དང་པོ། དེ་ཁོ་ན་ཉིད་ཀྱི་ལེའུ་བཤད་པ་ལ། མདོར་བསྟན་
པ་དང་། རྒྱས་པར་བཤད་པ་དང་། དེ་ཁོ་ན་ཉིད་རྟོགས་པའི་ཆེ་བ་བཤད་པ་དང་གསུམ།
དང་པོ། སེམས་ཅན་གྱི་སེམས་ཀྱི་ཆོས་ཉིད་དམ་དེ་ཁོ་ན་ཉིད། དོན་དམ་པའི་
མཚན་ཉིད་ལྔ་དང་ལྡན་པར་མདོར་བསྟན་པའི་ཟློཀ་གཅིག་ནི། ཡོད་མིན་མེད་མིན་དེ་བཞིན་
མིན་གཞན་མིན། །སྐྱེ་དང་འཇིག་མེད་འབྲི་བར་མི་འགྱུར་ཏེ། །འཕེལ་བ་མེད་ཅིང་རྣམ་
པར་དག་པའང་མེད། །རྣམ་པར་དག་འགྱུར་དེ་ནི་དོན་དམ་མཚན། །ཞེས་བྱུང་། དེ་
ཡོང་ཀུན་བཏགས་ཀྱི་ངོ་བོར་ཡོད་པ་མ་ཡིན་ཞིང་གཏན་ནས་མེད་པ་མ་ཡིན་པ་དང་།
གདགས་གཞི་དང་གཅིག་མ་ཡིན་ཞིང་དེ་དང་ངོ་བོ་ཐ་དད་པའི་གཞན་མ་ཡིན་པ་དང་། སྐྱེ་
འཇིག་མེད་པ་དང་། འབྲི་འཕེལ་མེད་པ་དང་། རང་བཞིན་ལ་དྲི་མ་མ་ཞུགས་ཀྱང་གློ་

54
 ༼ཅ༽ མདོ་སྡེ་རྒྱན་གྱི་འགྲེལ་པ།
བུར་གྱི་དྲི་མ་དང་ལྡན་པའི་ཁྱད་པར་ལྔའོ། །ཡང་ན་ཆོས་ཉིད་ཀུན་བརྟགས་དང་གཞན་
གྱི་དབང་གི་མཚན་ཉིད་ཀྱིས་ནི་ཡོད་པ་མ་ཡིན། ཡོངས་སུ་གྲུབ་པའི་མཚན་ཉིད་ཀྱིས་ནི་
མེད་པ་མ་ཡིན་ཅེས་ཁྱད་པར་དང་པོ་ལ་སྦྱར་ནའང་རུང་ངོ༌། །
གཉིས་པ། རྒྱས་པར་བཤད་པ་ལ། གང་ཟག་གི་བདག་མེད་ལ་འཇུག་ཚུལ་དང་།
ཆོས་ཀྱི་བདག་མེད་ལ་འཇུག་ཚུལ་གཉིས། དང་པོ་ལ། འཇིག་ལྟའི་ཞེན་ཡུལ་གྱི་བདག་
དགག་པ་དང་། བདག་འཛིན་འཁྲུལ་བར་བསྟན་པ་དང་། དེ་སྤངས་པས་ཐར་པ་འཐོབ་
ཚུལ་གསུམ། དང་པོ། འཇིག་ལྟའི་ཞེན་ཡུལ་གྱི་བདག་དགག་པའི་བློཀ་གཅིག་ནི། བདག་
ཏུ་ལྟ་བ་བདག་ཉིད་བདག་མཚན་མིན། །ངན་པར་གནས་མིན་མཚན་ཉིད་མི་འདྲ་ཕྱིར།།
གཉིས་ལས་གཞན་མེད་དེ་ནི་ནོར་བ་སྐྱེས། །དེ་ཕྱིར་ཐར་པ་ནོར་ཙམ་ཟད་པ་ཡིན། །ཞེས་
བྱུང་། དེ་ཡང་ཤེས་བྱ་ཆོས་ཅན། གང་ཟག་གི་བདག་ཡོད་པ་མ་ཡིན་ཏེ། ཡུལ་ཅན་
འཇིག་ལྟ་དེ་ཡང་དེ་མ་ཡིན། ཡུལ་ཕུང་པོ་ལྔ་ཡང་དེ་མ་ཡིན། དེ་གཉིས་ལས་གཞན་ན་
ཡང་བདག་མེད་པའི་ཕྱིར། དང་པོ་གྲུབ་སྟེ། བདག་གལ་ཏེ་ཡོད་ན་རྫས་ཡོད་ཀྱི་རིལ་པོ་
སོགས་ཁྱད་པར་གསུམ་ལྡན་གྱི་རགས་པའམ། ཟ་པོ་རྟག་དངོས་བྱེད་པོ་མིན་པ་སོགས་
ཁྱད་པར་ལྔ་ལྡན་ཡིན་པ་ཞིག་ཡོད་དགོས་ལ། བདག་ཏུ་ལྟ་བ་ནི་བརྟགས་པ་མཐའ་བཟུང་
གི་བདག་དེ་དག་གི་མཚན་ཉིད་ཅན་མིན་པའི་ཕྱིར། གཉིས་པ་གྲུབ་སྟེ། སྡུག་བདེན་གྱི་
རང་བཞིན་དུ་གྱུར་པའི་ངན་པར་གནས་པ་ཕུང་པོ་ལྔ་ནི། མི་རྟག་པ་དང་ལས་ཉོན་གྱི་གཞན་
དབང་ཅན་ཡིན་པས། བདག་གི་མཚན་ཉིད་དང་ཆ་གང་ནས་ཀྱང་མི་འདྲ་བའི་ཕྱིར་བདག་
མིན་ནོ། །གསུམ་པ་གྲུབ་སྟེ། དེ་གཉིས་ལས་ལོགས་སུ་བདག་ཡོད་ན་མངོན་རྗེས་གང་
རུང་གིས་དམིགས་དགོས་པ་ལས་མ་དམིགས་པའི་ཕྱིར་རོ། །བདག་མེད་ན་སྐྱེ་བོ་རྣམས་
ཅིའི་ཕྱིར་བདག་ཡོད་པར་འཛིན་སྙམ་ན། བདག་ཡོད་པར་འཛིན་པ་ནི་ནོར་བ་སྟེ། མ་
རིག་པའི་དབང་གིས་ཕུང་པོ་བདག་ཏུ་འཁྲུལ་བ་ལས་སྐྱེས་པ་ལོག་པའི་ཤེས་པ་ཡིན་པའི་ཕྱིར།

མདོ་སྡེ་རྒྱན་གྱི་འགྲེལ་པ། ༼ཅ༽ 
55
ཐག་ཁྲ་སྦྲུལ་དུ་ནོར་པ་ལས་འཇིགས་སྐྲག་སྐྱེས་པ་བཞིན། དེའི་ཕྱིར་ཐར་པ་ནི་ནོར་བ་ཟད་
ཙམ་ལ་བཞག་པ་ཡིན་ནོ། །ཙམ་སྒྲས་གྲོལ་བའི་བདག་རང་དབང་བ་གཅོད་དོ། །
གཉིས་པ་བདག་འཛིན་འཁྲུལ་བར་བསྟན་པའི་བློཀ་གཉིས་ནི། ཇི་ལྟར་འཁྲུལ་བ་
ཙམ་བརྟེན་སྐྱེ་བོ་ཡིས། །སྡུག་བསྔལ་རང་བཞིན་རྒྱུན་ཆགས་རྟོགས་མི་འགྱུར །རིག་མིན་
རིག་ཉིད་སྡུག་བསྔལ་སྡུག་བསྔལ་མེད། །ཆོས་ཀྱི་རང་བཞིན་དེ་ཡི་རང་བཞིན་མིན། །བརྟེན་
ནས་དངོས་རབ་སྐྱེ་བ་མངོན་འཇུག་ན། །སྐྱེ་བོ་ཇི་ལྟར་གཞན་གྱིས་བྱས་ལ་བརྟེན། །གང་
ཕྱིར་ཡོད་པ་མི་མཐོང་མེད་མཐོང་བ། །འདི་འདྲའི་མུན་ནག་རྣམ་པ་དེ་གང་ཞིག །ཅེས་
བྱུང་། དེ་ཡང་ཇི་ལྟར་ཏེ་ཅིའི་ཕྱིར་རྒྱུན་ཆགས་སུ་སྡུག་བསྔལ་གྱི་རང་བཞིན་ཅན་གྱི་སོ་
སོ་སྐྱེ་བོ་རྣམས་ནི། བདག་མེད་པར་རྟོགས་པར་མི་འགྱུར་རམ་སྟེ་མི་ནུས་ཏེ། བདག་
མེད་པའི་དོན་ལ་ཕྱིན་ཅི་ལོག་པ་བདག་ཏུ་ལྟ་བའི་འཁྲུལ་པ་ཙམ་ལ་རྟག་ཏུ་བརྟེན་པའི་ཕྱིར།
འོ་ན། དེས་སྡུག་བསྔལ་ཡང་རྟོགས་པར་མི་འགྱུར་རམ་སྙམ་ན། སྡུག་བསྔལ་ནི་མི་རྟོག་
ཡེ་ཤེས་ཀྱི་ངེས་པར་རིག་དགོས་པ་མིན་གྱི། ཉམས་སུ་མྱོང་བས་རིག་པ་ཉིད་ཡིན་པས་
མ་རྟོགས་པའི་སྐྱོན་མེད་ཅེས་དང་། ཡང་ན་འཁྲུལ་པ་ཙམ་ལ་བརྟེན་པའི་སོ་སོ་སྐྱེ་བོས་
སྡུག་བསྔལ་གྱི་རང་བཞིན་ནམ་གནས་ལུགས་མཐར་ཐུག་རྟོགས་པར་མི་ནུས་ཏེ། འདི་ནི་
ཟག་མེད་ཀྱི་ཤེས་པའི་རྙེད་དོན་ཡིན་པའི་ཕྱིར། གོ་ཐོབ་ཀྱི་དབང་དུ་བྱས་ན་མངོན་སུམ་
དུ་མ་རྟོགས་པ་གཞུང་གི་དགོངས་པའོ། །སྡུག་བསྔལ་གྱི་རྒྱུ་ལས་ཉོན་མ་སྤངས་པས་སྡུག་
བསྔལ་བར་གྱུར་པ་ཡིན་ལ། བདག་མེད་ཀྱི་དོན་ལ་ཐོས་བསམ་སྒོམ་གསུམ་བྱས་པ་ཉིད་
ཀྱི་རྒྱུ་དེ་གཉིས་སྤངས་པ་ན་སྡུག་བསྔལ་བ་མེད་དོ། །དེའི་ཕྱིར་ཕུང་པོ་རྣམས་ནི་ཀུན་རྫོབ་
ཏུ་ཆོས་ཀྱི་རང་བཞིན་གྱི། དོན་དམ་པར་ཆོས་ཀྱི་རང་བཞིན་མིན་ནོ། །ཡང་ན་ཆོས་ལ་
བདག་མེད་པས་བདག་ནི་ཆོས་དེ་ཡི་རང་བཞིན་མིན་ཞེས་པའོ། །བྱེད་པ་པོའི་བདག་མེད་
ན་འབྲས་བུ་སྣ་ཚོགས་ཇི་ལྟར་སྐྱེས་སྙམ་ན། ས་བོན་ལ་བརྟེན་ནས་མྱུ་གུ་ལ་སོགས་པ་སྐྱེས་

56 ༼ཅ༽ མདོ་སྡེ་རྒྱན་གྱི་འགྲེལ་པ།
བ་མངོན་སུམ་དུ་འཇུག་པ་མཐོང་ན། སྐྱེ་བོ་རྨོངས་པ་རྣམས་དབང་ཕྱུག་ལ་སོགས་གཞན་
གྱིས་བྱས་པའི་ལྟ་བ་ངན་པ་ལ་ཇི་ལྟར་ན་བརྟེན་ཏེ་བརྟེན་མི་རིགས་སོ། །བདག་འཛིན་གྱི་
མུན་པ་ནི་འཇིག་རྟེན་གྱི་མུན་པ་དང་མི་འདྲ་བ་ཡིན་ཏེ། གང་གི་ཕྱིར་ན། རྒྱུ་རྐྱེན་རྟེན་
འབྲེལ་མི་མཐོང་བར་མེད་པ་བདག་མཐོང་བའི་ཕྱིར། འདི་འདྲའི་མུན་ནག་དེའི་འཛིན་
སྟངས་ཀྱི་རྣམ་པ་དེ་བརྟགས་པ་མཐའ་བཟུང་གི་བདག་གང་ཞིག ། འདི་ཚད་མས་གནོད་
པའི་ཕྱིར།
གསུམ་པ། བདག་འཛིན་སྤངས་པས་ཐར་པ་འཐོབ་ཚུལ་བསྟན་པའི་བློཀ་གཅིག་
ནི༑ འདི་ལ་དོན་དམ་ཚུལ་གྱི་ཞི་བ་དང་། །སྐྱེ་བ་དེ་གཉིས་ཁྱད་པར་ཅི་ཡང་མེད། །འོན་
ཀྱང་དགེ་བའི་ལས་རྣམས་བྱེད་པ་དག །སྐྱེ་བ་ཟད་པས་ཞི་བ་འཐོབ་པར་བཤད། །ཅེས་
བྱུང་། དེ་ཡང་དོན་དམ་པའི་ཚུལ་བདག་མེད་པར་མཉམ་པ་ཉིད་ཀྱིས་འཁོར་བ་དང་མྱ་
ངན་ལས་འདས་པ་དག་ལ་ཁྱད་པར་ཅི་ཡང་མེད་དོ། །འོན་ཀྱང་གང་དག་ཐར་པའི་ལམ་
གོམས་པ་དགེ་བའི་ལས་བྱེད་པ་དག་གིས་ལས་ཉོན་གྱིས་འཕངས་པའི་སྐྱེ་བ་ཟད་པས་ཐར་
པ་འཐོབ་པར་འགྱུར་བ་ཉིད་དོ། །དེ་ཡན་ཆད་ཀྱིས་འགྱུར་མེད་ཡོངས་གྲུབ་བཤད་ནས།
གཉིས་པ། ཕྱིན་ཅི་མ་ལོག་པའི་ཡོངས་གྲུབ་ཀྱིས་ཆོས་ཀྱི་བདག་མེད་ལ་འཇུག་ཚུལ་
བསྟན་པའི་ཟློཀ་བཞི་ནི། བྱང་ཆུབ་སེམས་དཔས་བསོད་ནམས་ཡེ་ཤེས་ཀྱི། །མཐའ་ཡས་
ཕ་རོལ་ཚོགས་རྣམས་ལེགས་བསགས་ནས། །ཆོས་ལ་སེམས་པ་ཤིན་ཏུ་རྣམ་ངེས་ཕྱིར།།
དོན་གྱི་རྣམ་པ་བརྗོད་པའི་རྒྱུ་ཅན་རྟོགས། །དེ་ཡིས་བརྗོད་པ་ཙམ་དུ་དོན་རིག་ནས། །དེར་
སྣང་སེམས་ཙམ་ལ་ནི་ཡང་དག་གནས། །དེ་ནས་ཆོས་དབྱིངས་གཉིས་ཀྱི་མཚན་ཉིད་དང་།།
བྲལ་བ་མངོན་སུམ་ཉིད་དུ་རྟོགས་པར་འགྱུར། །སེམས་ལས་གཞན་མེད་པ་ནི་བློས་རིག་
ནས། །དེ་ནས་སེམས་ཀྱང་མེད་པ་ཉིད་དུ་རྟོགས། ། བློ་དང་ལྡན་པས་གཉིས་པོ་མེད་རིག་
ནས། །དེ་མི་ལྡན་པའི་ཆོས་ཀྱི་དབྱིངས་ལ་གནས། ། བློ་དང་ལྡན་པས་མི་རྟོག་ཡེ་ཤེས་

མདོ་སྡེ་རྒྱན་གྱི་འགྲེལ་པ། ༼ཅ༽ 57
སྟོབས། །རྟག་ཏུ་ཀུན་ནས་མཉམ་པར་སོང་བ་ཡིས། །དེ་ལ་བརྟེན་པའི་ཉེས་ཚོགས་ཚང་
ཚིང་དག །དུག་སྨན་ཆེན་པོས་དུག་བཞིན་སེལ་བར་བྱེད། །ཅེས་བྱུང་། དེ་ཡང་ཕྱིན་ཅི་
མ་ལོག་པའི་ཡོངས་གྲུབ་ཀྱིས་ཆོས་ཀྱི་བདག་མེད་ལ་འཇུག་ཚུལ་ནི། སྤྱིར་བྱང་ཆུབ་སེམས་
དཔའ་རྣམས་མོས་སྤྱོད་ཀྱི་སྐབས་སུ་བསོད་ནམས་དང་ཡེ་ཤེས་ཀྱིས་བསྡུས་པ་ཕ་རོལ་ཏུ་
ཕྱིན་པ་དྲུག་གི་བདག་ཉིད་བསྐལ་ཆེན་གྲངས་མེད་དང་པོའི་ཚོགས་མཐའ་ཡས་པ་ལེགས་
པར་བསགས། ཚོགས་ལམ་གྱི་སྐབས་སུ་ལུང་གི་ཆོས་གསུང་རབ་ཡན་ལག་བཅུ་གཉིས་
སོགས་སྡེ་སྣོད་གསུམ་གྱིས་བསྡུས་པ་བཀའ་པོད་ལྔ་དང་རྒྱུད་སྡེ་བཞིའི་གཞུང་རྣམས་ལ་ཐོས་
བསམ་སྒོམ་པ་ཤིན་ཏུ་འདྲིས་པར་བྱས་པའི་སྟོབས་ཀྱིས་བདེན་པ་བཞི་ལ་སོགས་པའི་ཆོས་
མང་པོ་ལ་སྒྲོ་འདོགས་ཆོད་པའི་ངེས་པ་རྙེད་པ་དང༌། སེམས་བསྐྱེད་དང་པོ་གསུམ་ཐོབ་
པ་དང་། ཚོགས་ལམ་ཆེན་པོ་ནས་སྟོང་ཉིད་རྟོགས་པའི་ཞི་གནས་ཐོབ་པ་ཡིན་པས་ཆོས་
ལ་སེམས་པ་ཤིན་ཏུ་རྣམ་པར་ངེས་པའི་ཕྱིར་དང་། དེ་ནས་སྦྱོར་ལམ་དྲོད་ཀྱི་སྐབས་སུ་
གཟུགས་སོགས་དོན་ལྔ་སོགས་གཟུང་བའི་དོན་གྱི་རྣམ་པ་འདི་དག་ཡིད་ཀྱི་བརྗོད་པ་སྟེ་མངོན་
བརྗོད་ཀྱི་བག་ཆགས་སྨིན་པ་ལས་རྟོགས་པས་ཕྱི་དོན་དུ་སྣང་བའི་འཁྲུལ་བའི་རྒྱུ་ཅན་དུ་ལྷག་
མཐོང་གིས་རྟོགས་པ་དང་། རྩེ་མོའི་སྐབས་སུ་དོན་ཏེ་གཟུང་བའི་ཆོས་རྣམས་བརྗོད་པ་
སྟེ་རྟོག་པའི་སྣང་བ་ཙམ་རིག །བཟོད་མཆོག་གི་སྐབས་སུ་དེར་སྣང་བའི་ཆོས་ཀུན་སེམས་
ཀྱི་བདག་ཉིད་དམ་སེམས་ཀྱི་སྣང་ཆ་ཙམ་ཡིན་པ་ལ་ནི་ཡང་དག་པར་གནས། དེ་ནས་གཟུང་
འཛིན་གཉིས་རྫས་ཐ་དད་ཀྱི་མཚན་ཉིད་དང་བྲལ་བ་ཉིད་དུ་མངོན་སུམ་དུ་རྟོགས་པ་ན་མཐོང་
ལམ་དུ་འཕོས་པར་འགྱུར། སྦྱོར་ལམ་དྲོད་ཐོབ་པ་ན་སྣང་བ་ཐོབ་པའི་ཏིང་ངེ་འཛིན་ཐོབ་
པས་འཇུག་པ་གཟུང་རྟོག་དགུ་ཉམས་སྨད། རྩེ་མོ་ནས་སྣང་བ་མཆེད་པའི་ཏིང་ངེ་འཛིན་
ཐོབ་པས་ལྡོག་པ་གཟུང་རྟོག་དགུ་དང་། བཟོད་པ་ནས་འཛིན་པ་ཕྱོགས་གཅིག་པའི་ཏིང་
ངེ་འཛིན་ཐོབ་པས་རྫས་འཛིན་རྟོག་པ་དགུ་དང་། སྦྱོར་ལམ་ཆོས་མཆོག་ཆེན་པོ་ནས་དེ་

58
 ༼ཅ༽ མདོ་སྡེ་རྒྱན་གྱི་འགྲེལ་པ།
མ་ཐག་པའི་ཏིང་ངེ་འཛིན་ཐོབ་པས་བཏགས་འཛིན་རྟོག་པ་དགུ་ཉམས་སྨད་པའམ་སྤང་བྱར་
ལྡན་པ་རྣམས་ནི་རྒྱས་པར་མངོན་རྟོགས་རྒྱན་ལས་ཀྱང་གསུངས་སོ། །རྣམ་རྫོགས་སྦྱོར་
བ་དང༌། མཐར་གྱི་སྦྱོར་བ་གཉིས་ཐེག་ཆེན་གྱི་ཚོགས་ལམ་ནས་ཐོབ། རྩེ་མོའི་སྦྱོར་བ་
ཐེག་ཆེན་གྱི་སྦྱོར་ལམ་ནས་ཐོབ་པ་ཡིན་པས། བྱང་ཆུབ་སེམས་ལ་ཉམས་ལེན་བྱས་ན་
དེ་དག་ལའང་ངེས་པར་ཉམས་ལེན་བྱ་དགོས་པ་ཡིན་ནོ། །བློ་ལྡན་བྱང་ཆུབ་སེམས་དཔའ་
རྣམས་སྦྱོར་ལམ་དྲོད་སོགས་བཞིའི་སྐབས་རྣམས་སུ་གཟུང་འཛིན་རྫས་གཞན་དུ་མེད་པ་
དོན་སྤྱིའི་ཚུལ་གྱིས་རྟོགས་ནས། ནམ་མཐོང་སྤང་རྟོག་པ་བཞིའི་དངོས་གཉེན་བར་ཆད་
མེད་ལམ་ཐོབ་པ་ན་གཟུང་འཛིན་རྫས་གཞན་གྱིས་སྟོང་པ་མངོན་སུམ་དུ་རྟོགས། མེ་ལྟ་
བུའི་སེམས་བསྐྱེད་ཐོབ། ཆོས་ཀྱི་དབྱིངས་ལ་མཉམ་པར་བཞག །ས་དང་པོའི་ཡེ་ཤེས་
ཐོབ་པ་རྣམས་དུས་མཉམ་ལ། དེ་ནས་རྗེས་ཐོབ་ཡེ་ཤེས་ཐོབ་རྗེས་ཐོབ་ཀྱི་བྱ་བའང་རྒྱ་ཆེན་
པོ་བྱེད། དེ་ནས་སྟོང་པ་ཉིད་མངོན་སུམ་དུ་རྟོགས་པའི་བློ་ལྡན་བྱང་ཆུབ་སེམས་དཔའ་དེ་
་ ཉིད་ས་གཉིས་པའི་བར་ཆད་མེད་ལམ་ཐོབ་པ་ནས་མི་རྟོགས་ཡེ་ཤེས་དེ་ཉིད་ཀྱི་སྟོབས་ཀྱིས་
རྟག་པར་ཏེ་ས་གཉིས་པ་ཡན་ཆད་དུ་ཀུན་ནས་ཏེ་ཆོས་ཐམས་ཅད་ཕྱི་དོན་གྱིས་སྟོང་པ་ཉིད་
ལ་མཉམ་བཞག་སོང་བ་ཡི་སྟོབས་ཀྱིས། དེ་ལ་རྟེན་པའི་ཉེས་ཚོགས་ཚང་ཚིང་རྟོག་པ་ལྷན་
སྐྱེ་དགུ་མཚན་བཞིའམ་ཁམས་གསུམ་གྱི་སས་བསྡུས་པའི་སྒོམ་སྤང་རྟོག་པ་བརྒྱ་དང་བརྒྱད་
པོ་རྣམས། ས་བཅུའི་བར་ཆད་མེད་ལམ་རྣམས་ཀྱིས་རིམ་པར་སྤོང་། ས་དགུའི་རྣམ་གྲོལ་
ལམ་རྣམས་ཀྱིས་ཆུང་ངུའི་ཆུང་དུ་མ་གཏོགས་པ་རྣམས་སྤངས་ནས། སྒྲིབ་གཉིས་སྤངས་
པའི་རྣམ་གྲོལ་ལམ་ནམ་ཐོབ་པ་ན་ཆུང་ངུའི་ཆུང་ངུ་དེ་དག་སྤངས་པ་དང་སངས་རྒྱས་པ་
དུས་མཉམ་མོ། །དེའི་ཕྱིར་ན་དུག་ཉོན་མོངས་དང་ཤེས་བྱའི་སྒྲིབ་པ་ཆེན་པོ་རྣམས་ཀྱི་གཉེན་
པོ་སྨན་ཆེན་པོ་ལམ་ལྔ་པོ་རྣམས་ནི། སྤང་བྱ་དེ་དག་སེལ་ཞིང་སྐྱེ་མི་རུང་དུ་བྱེད་པ་ཡིན་
པའི་ཕྱིར་རོ། །

མདོ་སྡེ་རྒྱན་གྱི་འགྲེལ་པ། ༼ཅ༽ 59
གསུམ་པ། དེ་ཁོ་ན་ཉིད་རྟོགས་པའི་ཆེ་བ་བསྟན་པའི་ཟློཀ་གཅིག་ནི། ཐུབ་པས་
གསུངས་པའི་དམ་ཆོས་ལེགས་བཞག་པ། །རྩ་བ་ཆོས་ཀྱི་དབྱིངས་ལ་བློ་གྲོས་བཞག །དྲན་
རྒྱུ་རྟོག་པ་ཙམ་རིག་བརྟན་པ་དག །མྱུར་དུ་ཡོན་ཏན་རྒྱ་མཚོའི་ཕ་རོལ་འགྲོ། །ཞེས་བྱུང་།
དེ་ཡང་དེ་ཁོ་ན་ཉིད་དེ་ཟབ་མོའི་དོན་རྟོགས་པའི་ཆེ་བ་ཡོད་དེ། ཐུབ་དབང་སངས་རྒྱས་
བཅོམ་ལྡན་འདས་ཀྱིས་གསུངས་པའི་དམ་པའི་ཆོས་གདུལ་བྱ་ལ་ཚིག་དོན་བཟང་པོ་ལེགས་
པར་བཞག་པ་དག་ལ་རྩ་བའི་སེམས་ལ་སོགས་པ་སེམས་དྲུག་གི་སྒོ་ནས་དྲང་དོན་ལ་མི་རྟོན་
ངེས་དོན་ལ་རྟོན་པའི་ཚུལ་དུ་ཆོས་ཀྱི་དབྱིངས་ལ་བློ་གྲོས་བཞག་ནས་དྲན་པ་འཇུག་པ་རྒྱུ་
ཆོས་ཐམས་ཅད་རྟོག་པ་ཙམ་གྱི་བདག་ཉིད་ད་རིག་པའི་ཡེ་ཤེས་བརྟན་པའི་བྱང་ཆུབ་སེམས་
དཔའ་དག །མྱུར་བ་མྱུར་དུ་ཡོན་ཏན་རྒྱ་མཚོ་ལྟ་བུའི་ཕ་རོལ་དུ་འགྲོ་སྟེ་སྐུ་བཞིའི་གོ་འཕང་
མངོན་དུ་བྱེད་དོ། །ཐེག་པ་ཆེན་པོའི་མདོ་སྡེའི་རྒྱན་གྱི་ལེའུ་བདུན་པ་དེ་ཁོ་ན་ཉིད་ཀྱི་ལེའུ་
ལ་བློཀ་བཅུ་ཡོད་རྣམས་རྫོགས་སོ། །
གཉིས་པ། ཞི་གནས་ལ་བརྟེན་ནས་རྗེས་ཐོབ་ཏུ་མཐུ་རྒྱ་ཆེན་པོས་གཞན་དོན་སྒྲུབ་
དགོས་པས། གཉིས་པ།མཐུའི་ལེའུ་བཤད་པ་ལ། དངོས་ཀྱི་དོན་དང་། མཐུའི་ཆེ་བ་བརྗོད་
པ་གཉིས། དང་པོ་ལ། ངོ་བོ་དང་། རྒྱུ་དང་འབྲས་བུ་དང་། ལས་དང་། ལྡན་པ་དང་།
འཇུག་པའི་དོན་དང་དྲུག །དང་པོ། བྱང་ཆུབ་སེམས་དཔས་རྗེས་ཐོབ་ཀྱི་སྐབས་སུ་གཞན་
དོན་རྒྱ་ཆེན་པོ་བྱེད་པའི་ནུས་པའམ་མཐུའི་ངོ་བོ་དབྱེ་བ་དང་བཅས་པའི་བློཀ་གཅིག་ནི། སྐྱེ་
དང་ངག་སེམས་དགེ་དང་མི་དགེ་བསྐྱེད། །དེ་ཡི་གནས་དང་འབྱུང་བ་མངོན་སུམ་དང༌།།
ཤེས་པ་ཀུན་འགྲོ་རབ་ཏུ་དབྱེ་བཅས་ལ། །ཐོགས་མེད་བརྟན་པ་ཐོབ་པའི་མཐུ་ཡིན་ནོ། །ཞེས་
བྱུང༌། དེ་ཡང་སེམས་ཅན་རྣམས་ཀྱི་སྐྱེ་འཆི་འཕོ་བ་ལྷའི་མིག་གི་མངོན་ཤེས་ཀྱིས་རིག།
སེམས་ཅན་རྣམས་ཀྱི་ངག་གི་སྒྲ་སྣ་ཚོགས་པ་ལྷའི་རྣ་བའི་མངོན་ཤེས་ཀྱིས་རིག །སེམས་
ཅན་རྣམས་ཀྱི་བསམ་པ་སྣ་ཚོགས་པ་གཞན་སེམས་ཤེས་པའི་མངོན་ཤེས་ཀྱིས་རིག །སེམས་

30
 ཅ༽ མདོ་སྡེ་རྒྱུན་གྱི་འགྲེལ་པ།
ཅན་རྣམས་སྔོན་གྱི་སྐྱེ་བ་གང་དུ་ལས་གང་ཇི་ལྟར་བསགས་པ་སྔོན་ནས་རྗེས་དྲན་གྱི་མངོན་
ཤེས་ཀྱི་ཡུལ། མཆོད་པར་བྱ་བའི་ཡུལ་དཀོན་མཆོག་གསུམ་དང་སྨིན་པར་བྱ་བའི་ཡུལ་
གདུལ་བྱ་གང་ན་ཡོད་པ་དེའི་གནས་སུ་འགྲོ་བ་རྫུ་འཕྲུལ་གྱི་མངོན་ཤེས་ཀྱི་ཡུལ་དང་། འགྲོ་
བ་རྣམས་འཁོར་བ་ལས་ངེས་པར་འབྱུང་བའི་ཐབས་འབྲས་བུ་དང་བཅས་པ་ཟག་ཟད་མངོན་
ཤེས་ཀྱི་ཡུལ་ཡིན་པ་རྣམས་ལ་རྟོག་པ་དང་བྲལ་བ་མངོན་པར་ཤེས་པ་དྲུག་སོགས་ཀྱིས་མཚོན་
པའི་མཐུ་བོའི་ངོ་བོ་ནི་ཀུན་འགྲོ་སྟེ་ཡུལ་དང་དུས་ཐམས་ཅད་ལ་འཇུག་པ་རབ་ཏུ་དབྱེ་བ་
སྟེ༑ གཅིག་གི་ཡང་རྣམ་པ་དུ་མར་འགྲོ་བའི་དོན་བྱེད་པ་ལ་ཐོགས་པ་མེད་པའི་ཕྱིར་ན་
མ
h
 རྒྱ་ཆེ་བ་དང་དུས་ཀུན་ཏུ་གཞན་དོན་ལས་མི་གཡོ་བས་བརྟན་ཅིང་དོན་གཉིས་མཐར་ཕྱིན་
ཕུན་ཚོགས་ཐོབ་པའི་རྒྱུ་ཡིན་པས་མཐུ་ཕུལ་དུ་གྱུར་པ་ཡིན་ནོ། །
གཉིས་པ། བྱང་སེམས་རྣམས་ཀྱིས་གཞན་དོན་བྱེད་པའི་མཐུ་ཡི་རྒྱུའི་ཁྱད་པར་
བསྟན་པའི་བློཀ་གཅིག་ནི། བསམ་གཏན་བཞི་པ་ཤིན་ཏུ་དག་ཐོབ་ནས། །མི་རྟོག་ཡེ་ཤེས་
ཡོངས་སུ་བཟུང་བ་དང་། །ཇི་ལྟར་རྣམ་གནས་ཡིད་ལ་བྱེད་པ་ལས། །མཐུ་གྲུབ་པ་ཡི་
དམ་པ་ཐོབ་པར་འགྱུར། །ཞེས་བྱུང་། འདིའི་དོན་ནི། རྒྱུའི་ཁྱད་པར་ཡོད་དེ། བསམ་
གཏན་བཞི་པའི་དངོས་གཞི་སྐྱོན་བརྒྱད་ལས་གྲོལ་བའམ་ཤིན་ཏུ་དག་པ་རང་སའི་ཉོན་མོངས་
ཀྱིས་དག་པའི་དག་པ་ཐོབ་པ། མི་རྟོག་ཡེ་ཤེས་ཀྱིས་ཡོངས་སུ་བཟུང་བ་སྒྲུབ་ཚུལ་མདོ་ལས་
ཇི་ལྟར་གསུངས་པའི་རྣམ་གནས་ཡིད་ལ་བྱེད་པ་སྟེ། རྟེན་དང་། ཡེ་ཤེས་དང་། ཡིད་
ལ་བྱེད་པའི་ཐབས་གསུམ་ལ་བརྟེན་ནས་མངོན་ཤེས་དེ་དག་གི་མཐུ་ཁྱད་པར་པ་དམ་པ་
སྟེ་ཉན་རོང་སོགས་ལས་ཁྱད་པར་དུ་འཕགས་པ་ཐོབ་པར་འགྱུར་བའི་ཕྱིར་རོ། །བསམ་
གཏན་བཞི་པའི་དངོས་གཞི་སྨོས་པ་ནི་མཚོན་པ་ཙམ་ཡིན་ཏེ། བྱང་སེམས་སྒོམ་ལམ་གྱི་
སེམས་རྟེན་ལ་བསམ་གཟུགས་བརྒྱད་ཀའི་དངོས་གཞི་སྙོམས་འཇུག་ཡོད་པའི་ཕྱིར། མི་
རྟོག་ཡེ་ཤེས་སྨོས་པ་ནི་སྐབས་འདིར་ཐེག་ཆེན་འཕགས་པའི་མངོན་ཤེས་ཀྱི་གྲོགས་ཀྱི་དབང་

མདོ་སྡེ་རྒྱན་གྱི་འགྲེལ་པ། ༼ཙ༽ 61
དུ་བྱས་པའོ། །རྣམ་གནས་ནི། ཇི་ལྟར་འདོད་པའི་རྣམ་པར་གནས་པ་ཡིད་ལ་བྱེད་པའི་
དོན་ནོ། །དཔེར་ན། བསམ་གཏན་གྱི་དངོས་གཞི་ལ་བརྟེན་ནས་ཕྱོགས་ཐམས་ཅད་སྣང་
བས་ཁྱབ་པ་དང་། ནམ་མཁའ་མཛོད་ལ་མངའ་རྙེད་པ་ལྟ་བུ།
གསུམ་པ། འབྲས་བུའི་ཁྱད་པར་བསྟན་པའི་བློ ཀ་གཅིག་ནི། གང་གི་འཕགས་
དང་ལྷ་དང་ཚངས་པ་ཡི། །གནས་པ་དཔེ་མེད་རྒྱ་ཆེས་རྟག་ཏུ་གནས། །ཕྱོགས་སུ་དེ་སོང་
སངས་རྒྱས་སེམས་ཅན་རྣམས། །ཡང་དག་མཆོད་བྱེད་རྣམ་པར་དག་པ་བསྐྱེད། །ཅེས་
བྱུང་། དེ་ཡང་བྱང་སེམས་རྣམས་ཀྱི་འབྲས་བུའི་ཁྱད་པར་དང་ལྡན་ཏེ། འཕགས་པའི་
གནས་པ་རྣམ་ཐར་སྒོ་གསུམ་དང་། བདེན་པ་བཞི། ས་ལམ་སོགས་དང་། གོང་མའི་
ལྷའི་གནས་པ་བསམ་གཏན་དང་གཟུགས་མེད། ཚངས་པའི་གནས་པ་ཚད་མེད་བཞི་སོགས་
གཞན་ལས་ཁྱད་པར་དུ་འཕགས་པས་དཔེ་མེད་ཅིང་རྒྱ་ཆེ་བ། རྟག་ཏུ་རྒྱུན་མི་ཆད་པར་
གནས་པ་དང༌། ཕྱོགས་བཅུའི་ཞིང་ཁམས་རྣམས་སུ་རྫུ་འཕྲུལ་གྱིས་སོང་ནས་སངས་རྒྱས་
འཁོར་དང་བཅས་པ་རྣམས་ཡང་དག་པར་མཆོད་པར་བྱེད་ཅིང་སྣོད་བཅུད་ཀྱང་དག་པར་
བྱེད་པ་དང་། སེམས་ཅན་རྣམས་ཀྱང་རྣམ་པར་དག་པར་བསྐྱེད་དོ། །
བཞི་པ་ལས་ལ། མཐོང་བ་དང་། སྟོན་པ་དང་། འོད་ཟེར་དང་། རྣམ་པར་
རོལ་པ་དང་། སྤྲུལ་པ་དང་། ཞིང་དག་པའི་ལས་དང་དྲུག །དང་པོ། བྱང་ཆུབ་སེམས་
དཔའ་རྣམས་ཀྱི་མངོན་ཤེས་ཀྱིས་མཐོང་བའི་ལས་བསྟན་པའི་ཚིག་རྐང་གཉིས་ནི། ཆགས་
དང་འཇིག་བཅས་སེམས་ཅན་བཅས་པ་ཡི། །འཇིག་རྟེན་ཁམས་ཀུན་སྒྱུ་མ་ལྟ་བུར་མཐོང་།།
ཞེས་བྱུང་། དེ་ཡང་བྱང་འཕགས་རྣམས་ཀྱི་མངོན་ཤེས་ཆོས་ཅན། མཐོང་བའི་ལས་ཀ་
དང་ལྡན་ཏེ། དེ་དག་གི་མངོན་ཤེས་དང་པོ་བཞིས་ཆགས་འཇིག་དང་བཅས་པའི་འཇིག་
རྟེན་གྱི་ཁམས་སེམས་ཅན་དང་བཅས་པ་མཐོང་བ་དང་། ཐ་མ་གཉིས་ཀྱིས་འཇིག་རྟེན་
གྱི་ཁམས་ཀུན་སེམས་ཅན་དང་བཅས་སྒྱུ་མ་ལྟ་བུར་མཐོང་བའི་ཕྱིར། མཛོད་རྩ་ལས། བཞི་

62 ༼ཅ༽ མདོ་སྡེ་རྒྱན་གྱི་འགྲེལ་པ།
པ་གཡོ་བ་མེད་པ་ཡིན། །ཞེས་པས། མངོན་ཤེས་དང་པོ་བཞིའི་མཐོང་ཚུལ་ལ་དཔྱད།
གཉིས་པ། བྱང་འཕགས་རྣམས་ཆོས་སྟོན་པའི་ལས་དང་ལྡན་པར་བསྟན་པའི་ཚིག་
རྐང་པ་གཉིས་ནི། དབང་ལྡན་ཇི་ལྟར་འདོད་བཞིན་དེ་དག་དང་། །རྣམ་བཅས་སྣ་ཚོགས་
དག་ཀྱང་ཡང་དག་སྟོན། །ཅེས་བྱུང་། དེ་ཡང་བྱང་འཕགས་རྣམས་ནི་གདུལ་བྱ་རྣམས་
ཀྱི་ཇི་ལྟར་འདོད་པ་བཞིན་འཇིག་རྟེན་གྱི་ཁམས་དག་དང་། དེ་དག་གི་དབྱིབས་དང་ཁྱད་
པར་རྣམ་པ་དང་བཅས་པ་སྣ་ཚོགས་པ་དང་། གཞན་ཡང་འཇིག་རྟེན་ལས་འདས་པའི་
ལམ་འབྲས་བུ་དང་བཅས་པ་ཡང་དག་པར་སྟོན་པ་ལ། དབང་དང་ལྡན་པའི་ཕྱིར། རང་
ས
དབང་དུ་སྟོན་པ་ཡིན་མིན་གཉིས་ཡོད་ཏེ། འོད་ཟེར་ཆེན་པོའི་དབང་བསྐུར་ཐོབ་པ་དང་
མ་ཐོབ་པའི་བྱང་འཕགས་གཉིས་ཡོད་པའི་ཕྱིར་རོ། །
གསུམ་པ། འོད་ཟེར་འགྱེད་པའི་ལས་གཉིས་དང་ལྡན་པར་བསྟན་པའི་སྒྲོཀ་གཅིག་
ནི༑ འོད་ཟེར་བཏང་བས་ཤིན་ཏུ་སྡུག་བསྔལ་བའི། །ངན་སོང་བ་དག་མཐོ་རིས་འགྲོ་བར་
བྱེད། །བདུད་གནས་གཞལ་མེད་ཁང་མཐོ་མཛེས་པ་དག །བདུད་བཅས་ཀུན་ཏུ་བསྐྱོད་
ཅིང་སྐྲག་པར་བྱེད། །ཅེས་བྱུང་།་ ་ས་ཐོབ་པའི་བྱང་ཆུབ་སེམས་དཔའ་རྣམས་སྙིང་རྗེ་
དང་སྨོན་ལམ་གྱི་མཐུས་ངན་སོང་གི་གནས་རྣམས་སུ་འོད་ཟེར་བཏང་བས་ཤིན་ཏུ་སྡུག་
བསྔལ་བའི་ངན་སོང་བ་དག་གི་ཟུག་ངུ་ཞི་ནས་དེ་དད་པའི་སྟོབས་ཀྱིས་མཐོ་རིས་སུ་འགྲོ་
བར་བྱེད་པ་དང་། བདུད་ཀྱི་གནས་གཞལ་མེད་ཁང་མཐོ་ཞིང་མཛེས་པ་དག་ཀུན་ཏུ་བསྐྱོད་
ཅིང་བདུད་འཁོར་དང་བཅས་པ་སྐྲག་པར་བྱེད་པ་གཉིས་དང་ལྡན་པའོ། །
བཞི་པ། རྣམ་པར་རོལ་བའི་ལས་དང་ལྡན་པའི་ཚིག་རྐང་གཉིས་ནི། དེ་ནི་མཆོག་
ཚོགས་ནང་དུ་ཏིང་ངེ་འཛིན། །དཔག་མེད་རྣམ་པར་རོལ་པ་ཀུན་སྟོན་ཅིང་། །ཞེས་བྱུང་།
དེ་ཡང་བྱང་འཕགས་རྣམས་ནི། རྣམ་པར་རོལ་པའི་ལས་དང་ལྡན་ཏེ། སངས་རྒྱས་ཀྱི་
འཁོར་གྱི་དཀྱིལ་འཁོར་གྱི་ནང་དུ་ཐེག་ཆེན་གྱི་ཏིང་ངེ་འཛིན་དཔག་ཏུ་མེད་ལ་རྣམ་པར་རོལ་

མདོ་སྡེ་རྒྱན་གྱི་འགྲེལ་པ། ༼ཅ༽ 63
པ་ཀུན་ཏུ་སྟོན་པ་པའི་ཕྱིར།
ལྔ་པ། སྤྲུལ་པའི་ལས་དང་ལྡན་པ་བསྟན་པའི་ཚིག་རྐང་གཉིས་ནི། བཟོ་དང་སྐྱེ་
དང་མཆོག་གི་སྤྲུལ་པ་ཡིས། །སེམས་ཅན་རྣམས་ཀྱི་དོན་དུ་དུས་ཀུན་གནས། །ཞེས་བྱུང་།
དེ་ཡང་བྱང་འཕགས་རྣམས་ནི་སྤྲུལ་པའི་མཐུའམ་བྱེད་ལས་དང་ལྡན་ཏེ། བཟོ་ལས་སྤྲུལ་
པ་དང་། སྐྱེ་བ་སྤྲུལ་པ་དང་། མཆོག་གི་སྤྲུལ་པའི་སྒོ་ནས་སེམས་ཅན་གྱི་དོན་དུ་དུས་ཀུན་
ཏུ་གནས་པའི་ཕྱིར། དབྱིག་འགྲེལ་ལས། འདུལ་བའི་དབང་གི་ཇི་ལྟར་འདོད་བཞིན་སྐྱེ་
བ་སྤྲུལ་པ་དང་། དགའ་ལྡན་གྱི་གནས་ན་བཞུགས་པ་ལ་སོགས་པ་མཆོག་སྤྲུལ་པའོ། །ཞེས་
གསུངས་པས་རྒྱན་རྩོམ་པ་པོ་སྐྱེ་བ་སྤྲུལ་སྐུ་ཡིན་པ་ཁེགས་ལ། སྤྱིར་མཆོག་སྤྲུལ་ཡིན་ན་
མཆོག་གི་སྤྲུལ་སྐུ་ཡིན་པས་མ་ཁྱབ་ཀྱང་དེ་ནི་མཆོག་གི་སྤྲུལ་སྐུ་ཡིན་ནོ། །
དྲུག་པ། ཞིང་དག་པའི་ལས་དང་ལྡན་པར་བསྟན་པའི་བློཀ་གཅིག་ནི། ཡེ་ཤེས་
དག་ལ་དབང་ཕྱིར་ཞིང་རྣམས་ནི། །ཇི་ལྟར་འདོད་བཞིན་བསྟན་ཕྱིར་དག་པ་ཐོབ། །སངས་
རྒྱས་མཚན་མི་གྲགས་པར་སངས་རྒྱས་མཚན། །ཡང་དག་བསྒྲགས་པས་དེ་དག་ཁམས་
གཞན་འགྱེད། །ཅེས་བྱུང་། དེ་ཡང་ཡོངས་སུ་སྦྱོང་བ་རྣམ་པ་གཉིས་ཀྱིས་བྱང་འཕགས་
རྣམས་སྐལ་ལྡན་གྱི་གདུལ་བྱ་སྦྱོང་སྟེ། སྣོད་ཡོངས་སུ་སྦྱོང་བ་ནི་ཡེ་ཤེས་ལ་དབང་བའི་
ཕྱིར་ཇི་ལྟར་འདོད་པ་བཞིན་སངས་རྒྱས་ཀྱི་ཞིང་ཤེལ་དང་གསེར་དངུལ་བིཊཱརྱ་ལ་སོགས་
པས་སྤྲས་པའི་རང་བཞིན་ཀུན་ཏུ་བསྟན་པའི་སྒོ་ནས་དག་པར་བྱེད་པ་སོགས་ཡེ་ཤེས་ལ་
དབང་ཐོབ་པའི་ཕྱིར་དང་། བཅུད་ཡོངས་སུ་སྦྱོང་བ་ནི། སངས་རྒྱས་ཀྱི་མཚན་མི་གྲགས་
པའི་ཞིང་ཁམས་རྣམས་སུ་སངས་རྒྱས་ཀྱི་མཚན་ཡང་དག་པར་བསྒྲགས་པ་གདུལ་བྱ་དེ་
དག་དག་པའི་ཞིང་ཁམས་གཞན་དུ་འགྱེད་པའི་ཕྱིར་རོ། །
ལྔ་པ། ལྡན་པའི་དོན་བསྟན་པའི་བློཀ་གཅིག་ནི། འདབ་གཤོག་ཀུན་ཏུ་རྒྱས་པའི་
བྱ་བཞིན་དུ། །སེམས་ཅན་སྨིན་པར་བྱེད་པར་ནུས་པ་ཉིད། །སངས་རྒྱས་ལས་ནི་ཤིན་

མདོ་སྡེ་རྒྱན་གྱི་འགྲེལ་པ།
64 ༼ཅ༽
ཏུ་བསྔགས་པ་འཐོབ། །སྐྱེ་དགུ་རྣམས་ལ་ཚིག་གཟུང་འོས་པར་འགྱུར། །ཞེས་བྱུང་། དེ་
ཡང་བྱང་འཕགས་རྣམས་ནི། འདབ་གཤོག་རྒྱས་པའི་བྱ་ནམ་མཁར་བགྲོད་པ་ལ་དཀའ་
ཚེགས་མེད་པ་བཞིན་དུ། མངོན་ཤེས་རྫུ་འཕྲུལ་ལ་སོགས་པའི་ཐབས་མཁས་སྣ་ཚོགས་
ཀྱི་སྒོ་ནས་སེམས་ཅན་སྨིན་པར་བྱེད་ནུས་པ་ཉིད་དང་། དོན་དམ་ཡང་དག་འཕགས་ཀྱིས་
སྟོན་པ་ལ་ཞུས་པ་བཞིན་དུ་དོན་རྣམས་སངས་རྒྱས་ལ་ཞུ་ཞིང་ལན་ལྡོན་པ་སོགས་ལ་དེ་བཞིན་
གཤེགས་པས་ཀྱང་ལེགས་སོའི་ཚིག་གིས་ཤིན་ཏུ་བསྔགས་པ་ཐོབ་པ་དང་། མངོན་ཤེས་
སོགས་ཀྱི་མཐུས་གཞན་གྱི་བསམ་པ་དང་མཐུན་པར་སྨྲ་བ་དང་། རྫུ་འཕྲུལ་སྣ་ཚོགས་ཀྱི་
མཐུས་གཞན་དད་པར་བྱས་པས་ཚིག་གཟུང་འོས་པ་སྟེ། གཞན་རྣམས་ཀྱིས་དེའི་ཚིག་མ་
གཅོད་པའི་བསྒོ་བ་ཉན་པ་ཐོབ་པའི་ཡོན་ཏན་གསུམ་དང་ལྡན་པ་ཡིན་ནོ། །སྐྱེ་དགུ་ནི་འདོད་
པ་ནས་ཁམས་གསུམ་དུ་སྐྱེ་བ་གསུམ་དང་། གཞན་གཉིས་ལ་ཡང་དེ་བཞིན་གསུམ་གསུམ་
ཏེ་དགུའོ། །
་ དྲུག་པ། འཇུག་པའི་དོན་བསྟན་པའི་བློཀ་གཅིག་ནི། མངོན་པར་ཤེས་པ་དྲུག་
དང་རིག་པ་གསུམ། །རྣམ་ཐར་བརྒྱད་དང་དེ་བཞིན་ཟིལ་གནོན་བརྒྱད། །ཟད་པར་སྐྱེ་
མཆེད་བཅུ་དང་ཏིང་ངེ་འཛིན། །དཔག་ཏུ་མེད་པ་བརྟན་པ་ཐོབ་པའི་མཐུ། །ཞེས་བྱུང༌།
དེ་ཡང་ཟེར་པ་དེའི་དོན་ནི་ཞེས་པའོ། །བརྟན་པ་ཐོབ་པའི་བྱང་ཆུབ་སེམས་དཔའ་རྣམས་
ཀྱི་མཐུ་ལ་དུ་མ་ཡོད་དེ། བཤད་པ་དང་འཆད་འགྱུར་གྱི་རྣམ་བཞག་དྲུག་དང་ཕར་ཕྱིར་
དྲུག་དང་ས་བཅུ་སོ་སོའི་ཡོན་ཏན་སྡེ་ཚན་བཅུ་གཉིས་རྣམས་ལྷན་སྐྱེས་ཀྱི་མཐུ་དང་། མཛད་
པ་བཅུ་གཉིས་ཀྱི་ཚུལ་འཆད་པ་ཆོས་ཀྱི་མཐུ་དང་། མངོན་ཤེས་དྲུག་སོགས་ནུས་མཐུ་དཔག་
ཏུ་མེད་པ་ཐོབ་པ་རྩ་ཚིག་ལྟར་དང་། བྱང་ས་ལས། ཕྱིན་དྲུག་གི་མཐུ་རེ་རེ་ལ་མི་མཐུན་
ཕྱོགས་སྤོང་བ་དང་། ཚོགས་ཡོངས་སུ་སྨིན་པར་བྱེད་པ་དང་། བདག་དང་གཞན་ལ་
ཕན་འདོགས་པ་དང་། ཕྱི་མ་ལ་འབྲས་བུ་འབྱིན་པ་སྟེ་བཞི་བཞི་དང་། ལྷག་མ་རྣམས་

མདོ་སྡེ་རྒྱན་གྱི་འགྲེལ་པ། ༼ཅ༽ 65
ཀྱང་རྒྱས་པར་གསུངས་པ་འདིར་སྦྱར་བར་བྱའོ། །
གཉིས་པ། བྱང་ཆུབ་སེམས་དཔའ་རྣམས་ཀྱི་མཐུའི་ཆེ་བ་བསྟན་པའི་ཟློཀ་གཅིག་
ནི༑ དེ་ནི་དབང་མཆོག་ཐོབ་པའི་བློ་དང་ལྡན། །འགྲོ་བ་དབང་མེད་རང་དབང་བཀོད་
རྟག་ཏུ། །གཞན་ལ་ཕན་བྱ་གཅིག་ཏུ་མངོན་དགའ་སྟེ། །སེང་གེ་བཞིན་དུ་རབ་བརྟན་སྲིད་
ན་སྤྱོད། །ཅེས་བྱུང་། དེ་ཡང་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་མཐུ་ནི། ཆེ་
བ་གསུམ་དང་ལྡན་ཏེ། དེ་ཡེ་ཤེས་ལ་དབང་མཆོག་ཐོག་པའི་བློ་དང་ལྡན་པའི་སྟོབས་ཀྱིས་
འགྲོ་བ་རྣམས་ལས་ཉོན་གྱི་དབང་གིས་རང་དབང་མེད་པར་གྱུར་བ་རྣམས་རང་རང་གི་
ཁམས་དང་མོས་པ་མཐུན་པའི་ཆོས་བསྟན་ནས་གཉེན་པོ་རང་དབང་ཡོད་པ་ལ་འགོད་པ་
དང་། དུས་རྟག་ཏུ་ལྷག་པའི་བསམ་པ་རྣམ་པར་དག་པའི་སྟོབས་ཀྱིས་གཞན་ལ་ཕན་པ་
བྱ་བ་ལ་གཅིག་ཏུ་མངོན་པར་དགའ་བ་དང་། སེངྒེ་དེ་རི་དང་ནགས་ཁྲོད་ན་རྒྱུ་ཡང་གཅན་
གཟན་གཞན་དང་རི་དྭགས་ཀྱིས་འཇིགས་པ་མེད་པ་བཞིན་དུ། ཡེ་ཤེས་ལ་བརྟན་པ་ཐོབ་
པའི་བྱང་ཆུབ་སེམས་དཔའ་རྣམས་སྲིད་པ་ན་གཞན་དོན་དུ་གནས་ཀྱང་འཁོར་བའི་སྐྱོན་
གྱིས་གོས་པའི་འཇིགས་པ་མེད་པར་ལམ་ལ་སྤྱོད་པ་ནི། མངོན་རྟོགས་རྒྱན་ལས་ལམ་ཤེས་
ཀྱི་ཡན་ལག་ལྔ་བཤད་པ་ལས་ཀྱང་ཤེས་པར་བྱའོ། །ཐེག་པ་ཆེན་པོའི་མདོ་སྡེའི་རྒྱན་གྱི་
ལེའུ་བརྒྱད་པ་མཐུའི་ལེའུ་ལ་བློཀ་བཅུ་ཡོད་པ་རྣམས་རྫོགས་སོ། །
གསུམ་པ། ཟབ་རྒྱས་གཉིས་རྟོགས་པའི་ཞི་ལྷག་གཉིས་པོ་དེ་ལ་བརྟེན་ནས་རང་
གཞན་ཡོངས་སྨིན་གྱི་ལེའུ་བཤད་པ་ལ། རང་རྒྱུད་སྨིན་ཚུལ་དང་། གཞན་རྒྱུད་སྨིན་ཚུལ་
དང་། མཇུག་བསྡུ་བ་དང་གསུམ། དང་པོ། རང་རྒྱུད་སྨིན་ཚུལ་མདོར་བསྟན་པའི་ཟློཀ་
གཅིག་ནི། དགའ་དང་དད་དང་རབ་ཞི་སྙིང་བརྩེ་དང་། །བཟོད་དང་ཡིད་གཞུངས་མཐུ་
ཅན་ཉིད་དང་ནི། །མི་འཕྲོགས་པ་དང་ཡན་ལག་ལྡན་པ་རབ། །དེ་ནི་རྒྱལ་སྲས་ཡོངས་
སུ་སྨིན་པའི་མཚན། །ཞེས་བྱུང་། དེ་ཡང་དགའ་བ་ནི་ཐེག་པ་ཆེན་པོ་བཤད་པའི་ཆོས་

66
 ༼ཅ༽ མདོ་སྡེ་རྒྱན་གྱི་འགྲེལ་པ།
ལའོ། །དད་པ་ནི་དེ་སྟོན་པར་བྱེད་པ་སངས་རྒྱས་དང་དགེ་བའི་བཤེས་གཉེན་རྣམས་ལའོ།།
རབ་ཏུ་ཞི་བ་ནི་ལས་ངན་དང་སྒྲིབ་གཉིས་རྣམས། སྙིང་བརྩེ་བ་ནི་སྡུག་བསྔལ་གྱི་སེམས་
ཅན་ལའོ། །བཟོད་པ་ནི་བསྟན་འགྲོའོ་དོན་བྱེད་པའི་དཀའ་སྤྱོད་ལའོ། །ཡིད་གཞུངས་པ་
ནི་ཆོས་ཀྱི་དོན་དུའོ། །མཐུ་ཅན་ཉིད་ནི་དེ་ལ་ཐོས་བསམ་སྒོམ་གསུམ་བྱ་བ་ལའོ། །མི་
འཕྲོགས་པ་ནི་བདུད་དང་ཕས་ཀྱི་རྒོལ་བ་དག་གིས་ཆོས་ལ་བར་ཆད་མ་བྱས་པའོ། །ཡན་
ལག་དང་ལྡན་པ་རབ་ཅེས་བྱ་ནི་རྒྱལ་སྲས་རྣམས་ཀྱི་ཡན་ལག་གམ་ཡང་དག་ཡོངས་སུ་
སྨིན་པའི་མཚན་ཉིད་ཚང་བ་དང་ལྡན་པ་རབ་ཅེས་བྱའོ། ། སློབ་དཔོན་དབྱིག་གཉེན་གྱི་འགྲེལ་
བ་ལས། རྣམ་པ་དགུ་པོ་དེ་ནི་མདོར་ན་བྱང་ཆུབ་སེམས་དཔའ་རྣམས་ཀྱིས་ཡོངས་སུ་སྨིན་
པ་ཡིན་པར་བྱའོ། །ཞེས་གསུངས་པའི་ཕྱིར།
གཉིས་པ་རྒྱས་པར་བཤད་པ་ལ། རང་རྒྱུད་སྨིན་ཚུལ་དགུ་ལས། དང་པོ། དགའ་
བ་སྨིན་ཚུལ་ཁྱད་པར་གསུམ་དང་ལྡན་པའི་བློཀ་གཅིག་ནི། གྲོགས་མཆོག་ལ་སོགས་གསུམ་
དང་བརྩོན་རབ་དང་། །མཐར་ཕྱིན་དམ་པ་དང་ནི་ཆོས་མཆོག་སྡུད། །དམ་ཆོས་ཆེར་
གཟུང་ཕྱིར་ནི་སྙིང་རྗེ་ཅན། །ཡང་དག་ཡོངས་སུ་སྨིན་པའི་མཚན་ཉིད་འདོད། །ཅེས་
བྱུང་། དེ་ཡང་སྙིང་རྗེའི་བདག་ཉིད་ཅན་བྱང་ཆུབ་སེམས་དཔའ་རྣམས་ཆོས་ཅན། ཐེག་
པ་ཆེན་པོའི་ཆོས་ཆེར་གཟུང་ཞིང་རིང་དུ་གནས་པར་བྱ་བའི་ཕྱིར་དགའ་བ་ཡོངས་སུ་སྨིན་
པ་ལ་འཇུག་པའི་མཚན་ཉིད་ཅན་དུ་ནི་འདོད་རིགས་ཏེ། དགའ་བ་ཡོངས་སུ་སྨིན་པར་བྱེད་
པའི་རྒྱུ་གྲོགས་མཆོག་སྐྱེས་བུ་དམ་པ་ལ་བརྟེན་པ་དང་། དེ་ལས་དམ་པའི་ཆོས་ཉན་པ་དང༌།
ཉན་དོན་ཚུལ་བཞིན་ཡིད་ལ་བྱེད་པ་དང་། དགའ་བ་ཡོངས་སུ་སྨིན་པའི་ངོ་བོའ མ་རང་
བཞིན་ཐེག་ཆེན་ཆོས་ཐོས་བསམ་སྒོམ་གསུམ་ལ་བརྩོན་པ་དང་། བསམ་གྱིས་མི་ཁྱབ་པའི་
གནས་ལས་ཀྱི་མཐུ་དང་། སྨན་དང་རྫས་དང་སྔགས་དང་རྫུ་འཕྲུལ་གྱི་མཐུ་དང་། དེ་
བཞིན་གཤེགས་པའི་གསང་བ་དང་། རྣལ་འབྱོར་པའི་སྤྱོད་ཡུལ་རྣམས་ལ་ཐེ་ཚོམ་དང་

མདོ་སྡེ་རྒྱན་གྱི་འགྲེལ་པ། ༼ཙ༽ 67
སོམ་ཉི་མེད་པར་དམ་པའི་ཆོས་མཐར་ཕྱིན་པའི་བདག་ཉིད་ཅན་དང་དགའ་བ་ཡོངས་སུ་
སྨིན་པའི་ལས་ཐེག་ཆེན་གྱི་ཆོས་མི་ནུབ་པ་བསྲུང་ཞིང་སྡུད་པར་བྱེད་པའི་ཕྱིར།
གཉིས་པ། དད་པ་ཡོངས་སུ་སྨིན་པ་ཁྱད་ཆོས་གསུམ་དང་ལྡན་པར་བསྟན་པའི་
བློ ཀ་གཅིག་ནི། ཡོན་ཏན་ཤེས་དང་སེམས་ཀྱང་མི་ཕྱེད་དང་། །ཏིང་འཛིན་མྱུར་དུ་ཐོབ་
དང་འབྲས་བུ་མྱོང་། །སྟོན་ལ་ཡིད་ཆེས་བྱ་ཕྱིར་རྒྱལ་སྲས་ཀྱི། །ཡང་དག་ཡོངས་སུ་སྨིན་
པའི་མཚན་ཉིད་འདོད། །ཅེས་བྱུང་། དེ་ཡང་རྒྱལ་སྲས་རྣམས་ཀྱི་དད་པ་ཆོས་ཅན། ཡང་
དག་པར་ཡོངས་སུ་སྨིན་པའི་ཁྱད་ཆོས་གསུམ་དང་ལྡན་པ་ཡིན་ཏེ། རྒྱུའི་ཁྱད་པར་སྟོན་
པ་སངས་རྒྱས་སོགས་དཀོན་མཆོག་གསུམ་གྱི་ཡོན་ཏན་ཤེས་ནས་ཡིད་ཆེས་བྱ་བའི་ཕྱིར་
དང་། ངོ་བོའི་ཁྱད་པར་དཀོན་མཆོག་གསུམ་གྱི་ཡོན་ཏན་ལ་ཡིད་ཆེས་ནས་དད་པ་ཐོབ་
པས་སེམས་ཀྱང་ཡོན་ཏན་ལས་མི་ཕྱེད་པའི་རང་བཞིན་ཅན་ཡིན་པའི་ཕྱིར་དང༌། བྱེད་
ལས་ཀྱི་ཁྱད་པར་ཏིང་ངེ་འཛིན་ཁྱད་པར་བ་སོགས་ཡོན་ཏན་གོང་མ་མྱུར་དུ་ཐོབ་པ་དང་
དགེ་བའི་འབྲས་བུ་མྱུར་དུ་མྱོང་བའི་བྱེད་ལས་ཅན་ཡིན་པའི་ཕྱིར་ན། ཐེག་ཆེན་གྱི་དད་
པ་མཚན་ཉིད་གསུམ་ལྡན་དུ་འདོད་རིགས་སོ། །
གསུམ་པ། རྒྱལ་སྲས་ཀྱི་ཞི་བ་ཡོངས་སུ་སྨིན་པའི་ཁྱད་པར་གསུམ་དང་ལྡན་པར་
བསྟན་པའི་བློ ཀ་གཅིག་ནི། ཤིན་ཏུ་སྡོམ་ཞིང་ཉོན་མོངས་རྟོག་པ་སྤོང་། །བར་ཆད་མེད་
ཅིང་དགེ་ལ་མངོན་པར་དགའ། །རྒྱལ་བའི་སྲས་ཀྱི་ཉོན་མོངས་བསལ་བའི་ཕྱིར། །ཡང་
དག་ཡོངས་སུ་སྨིན་པའི་མཚན་ཉིད་འདོད། །ཅེས་བྱུང་། དེ་ཡང་རྒྱལ་སྲས་ཀྱི་ཉོན་མོངས་
སོགས་སྒྲིབ་པ་བསལ་བར་བྱ་བའི་ཞི་བ་ཆོས་ཅན། ཡང་དག་པར་ཡོངས་སུ་སྨིན་པའི་མཚན་
ཉིད་གསུམ་དང་ལྡན་པར་འདོད་རིགས་པ་ཡིན་ཏེ། དེ་འཐོབ་བྱེད་ཀྱི་རྒྱུ་དྲན་པ་ཤེས་བཞིན་
དབང་པོའི་སྒོ་ཤིན་ཏུ་སྡོམ་པ་དང་། དེས་འཕངས་པའི་ཟས་ཀྱི་ཚོད་རིག་པ་དང་། ནམ་
གྱི་ཆ་སྟོད་སྨད་ལ་མི་ཉལ་བར་རྣལ་འབྱོར་ཏེ་ཞི་ལྷག་ཟུང་འབྲེལ་ལ་བརྩོན་པ་སོགས་ལམ་

68
 ༼ཅ༽ མདོ་སྡེ་རྒྱན་གྱི་འགྲེལ་པ།
ལྔ་ལ་ཉམས་ལེན་བྱེད་པ་དང་། ངོ་བོའི་ཁྱད་པར་ཆགས་སྡང་སོགས་ཉོན་མོངས་པའི་རྟོག་
པ་སྤོང་བའི་རང་བཞིན་དང་། བྱེད་ལས་ཀྱི་ཁྱད་པར་འདོད་ཆགས་ཀྱི་གཉེན་པོ་མི་སྡུག་
པ་སོགས་གཉེན་པོ་སྒོམ་པ་ལ་རྒྱུན་ཆད་པའམ་བར་ཆད་མེད་ཅིང་། ཕྱིན་དྲུག་དང་ས་བཅུ་
སོགས་དགེ་བ་སྒྲུབ་པ་ལ་རང་བཞིན་གྱིས་མངོན་པར་དགའ་བའི་བྱེད་ལས་ཅན་ཡིན་པའི་
ཕྱིར།
བཞི་པ། བྱང་ཆུབ་སེམས་དཔའི་སྙིང་བརྩེ་ཡོངས་སུ་སྨིན་པའི་ཁྱད་པར་གསུམ་
དང་ལྡན་པར་བསྟན་པའི་ཟློཀ་གཅིག་ནི། རང་བཞིན་སྙིང་བརྩེ་གཞན་གྱི་སྡུག་བསྔལ་མཐོང་།།
དམན་པའི་སེམས་ཀྱང་ཡང་དག་རབ་ཏུ་སྤོང་། །ཁྱད་པར་འགྲོ་དང་འགྲོ་བའི་མཆོག་གྱུར་
ལུས། །གཞན་ལ་སྙིང་བརྩེ་ཡོངས་སུ་སྨིན་པའི་མཚན། །ཞེས་བྱུང་། དེ་ཡང་བྱང་ཆུབ་
སེམས་དཔའ་རྣམས་ཀྱི་སྡུག་བསྔལ་ཅན་གྱི་གང་ཟག་གཞན་ལ་དམིགས་པའི་སྙིང་བརྩེ་ཆོས་
ཅན། ཡོངས་སུ་སྨིན་པའི་མཚན་ཉིད་གསུམ་ལྡན་ཡིན་ཏེ། རྒྱུའི་ཁྱད་པར་རང་བཞིན་
གྱིས་སྙིང་བརྩེ་བ་དང་། གཞན་གྱི་སྡུག་བསྔལ་མཐོང་ནས་སྒྲོལ་བར་འདོད་པ་དང་། དམན་
པའི་སེམས་ཀྱང་ཡང་དག་པར་རབ་ཏུ་སྤོང་བ་གསུམ་གྱི་སྙིང་བརྩེ་བ་བྱེད་པ་དང༌། ངོ་
བོའི་ཁྱད་པར་ས་འོག་མ་ནས་གོང་མ་ཡོངས་སུ་སྨིན་པ་འཕེལ་ཞིང་ཁྱད་པར་དུ་འགྲོ་བའི་
རང་བཞིན་ཅན་དང་། བྱེད་ལས་ཀྱི་ཁྱད་པར་དེའི་མཐུས་ཕྱིར་མི་ལྡོག་པ་ལ་འགྲོ་བའི་མཆོག་
ཏུ་གྱུར བའི་ལུས་མཚན་སོ་གཉིས་དང་དཔེ་བྱད་བརྒྱད་ཅུས་བརྒྱན་པ་ཐོབ་པར་བྱེད་པའི་
ཕྱིར། སློབ་དཔོན་དབྱིག་གཉེན་གྱི་འགྲེལ་བ་ལས། ཕྱིར་མི་ལྡོག་པའི་ས་ལ་འཇིག་རྟེན་
ཐམས་ཅད་པས་ལུས་མཆོག་ཏུ་གྱུར་པ་ནི་ལས་སོ། ། ཞེས་གསུངས།
ལྔ་པ། བྱང་ཆུབ་སེམས་དཔའ་རྣམས་ཀྱི་བཟོད་པ་ཡོངས་སུ་སྨིན་པའི་ཁྱད་པར་
གསུམ་དང་ལྡན་པར་བསྟན་པའི་ཟློཀ་གཅིག་ནི། རང་བཞིན་བརྟན་པ་སོ་སོར་བརྟགས་
བསྒོམས་པ། ། གྲང་སོགས་ཤིན་ཏུ་སྡུག་བསྔལ་རྟག་མི་མཇེད། །ཁྱད་པར་འགྲོ་དང་དགེ་

མདོ་སྡེ་རྒྱན་གྱི་འགྲེལ་པ། ༼ཙ༽ 69
ལ་མངོན་པར་དགའ། །བཟོད་པ་ཡོངས་སུ་སྨིན་པའི་མཚན་ཉིད་འདོད། །ཅེས་བྱུང་། དེ་
ཡང་བྱང་ཆུབ་སེམས་དཔའ་རྣམས་ཀྱི་བཟོད་པ་ཆོས་ཅན། ཡོངས་སུ་སྨིན་པའི་མཚན་
ཉིད་གསུམ་དང་ལྡན་པ་ཡིན་པར་འདོད་རིགས་པ་ཡིན་ཏེ། རྒྱུའི་ཁྱད་པར་རང་བཞིན་གྱིས་
བརྟེན་པ་དང་།། སངས་རྒྱས་དང་ཆོས་དང་དགེ་བའི་བཤེས་གཉེན་རྣམས་ལ་བསྟེན་ནས་
རིགས་མི་རིགས་སོ་སོར་བརྟགས་ཏེ། །སྣང་སྟོང་སྒྱུ་མ་ལྟ་བུ་སྒོམ་པ་དང་། ངོ་བོའི་ཁྱད་
པར་གྲང་བ་དང་ཚ་བ་སོགས་ཤིན་ཏུ་དྲག་པོའི་སྡུག་བསྔལ་དུས་རྟག་ཏུ་བྱུང་ནའང་མི་མཇེད་
པའི་རང་བཞིན་ཅན་དང་། ལས་ཀྱི་ཁྱད་པར་མོས་སྤྱོད་དང་ས་བཅུའི་སྐབས་རྣམས་སུ་
བཟོད་པ་ཁྱད་པར་དུ་འགྲོ་བ་དང་། ཕྱིན་དྲུག་ལ་སྤྱོད་པ་སོགས་དགེ་བ་རྒྱ་ཆེན་སྒྲུབ་པ་ལ་
མངོན་པར་དགའ་བའི་བྱེད་ལས་ཅན་ཡིན་པའི་ཕྱིར།
དྲུག་པ། བྱང་ཆུབ་སེམས་དཔའ་རྣམས་ཀྱི་ཡིད་གཞུངས་པའམ་རྩལ་ཆེ་བ་དེ་ཡོངས་
སུ་སྨིན་པའི་ཁྱད་ཆོས་གསུམ་དང་ལྡན་པར་བསྟན་པའི་ཟློཀ་གཅིག་ནི། རྣམ་སྨིན་དག་ཅིང་
ཐོས་སོགས་དྲན་མི་བརྗེད། །དེ་བཞིན་ལེགས་བཤད་ཉེས་པར་སྨྲས་པ་དག །རབ་ཤེས་
བློ་ཆེན་སྐྱེ་བ་རུང་བ་ཉིད། །ཤིན་ཏུ་ཡིད་གཞུངས་ཡོངས་སུ་སྨིན་པའི་མཚན། །ཞེས་བྱུང་།
དེ་ཡང་བྱང་ཆུབ་སེམས་དཔའ་རྣམས་ཀྱི་ཡིད་ཤིན་ཏུ་རྩལ་ཆེ་བ་ཆོས་ཅན། ཡོངས་སུ་
སྨིན་པའི་མཚན་ཉིད་གསུམ་དང་ལྡན་པ་ཡིན་ཏེ། རྒྱུའི་ཁྱད་པར་སྦྱོར་བ་པོ་དེ་ཉིད་དབང་
པོ་ཚང་ཞིང་གསལ་ལ་བློ་རྣོ་བ་སོགས་ཡིད་གཞུངས་པ་དང་མཐུན་པའི་རྣམ་སྨིན་གྱི་ཕུང་
པོ་རྣམ་པར་དག་པ་ཐོབ་པ་དང་། ངོ་བོའི་ཁྱད་པར་དུས་ཡུན་རིང་ཇི་ཙམ་སོང་ཀྱང་སྔོན་
ཐོས་པའི་དོན་རྣམས་དྲན་ཞིང་མི་བརྗེད་པ་དང་། དེ་བཞིན་ལེགས་བཤད་དང་ཉེས་པར་
སྨྲས་པ་སོགས་ཀྱི་གནད་མི་འཁྲུག་པར་ཡང་དག་པར་འཛིན་པའི་རང་བཞིན་ཅན་དང་། ལས་
ཀྱི་ཁྱད་པར་འཇིག་རྟེན་ལས་འདས་པའི་ཤེས་རབ་སོགས་སེམས་དང་སེམས་བྱུང་གི་བློ་གྲོས་
ཆེན་པོ་སྐྱེ་བར་རུང་བ་ཉིད་ཀྱི་བྱེད་ལས་ཅན་ཡིན་པའི་ཕྱིར། ཞེས་པའོ། །

མདོ་སྡེ་རྒྱན་གྱི་འགྲེལ་པ།
70 ༼ཅ༽
བདུན་པ། བྱང་སེམས་རྣམས་ཀྱི་མཐུ་ཐོབ་པ་ཉིད་ཡོངས་སུ་སྨིན་པའི་ཁྱད་ཆོས་
གསུམ་ལྡན་དུ་བསྟན་པའི་བློཀ་གཅིག་ནི། དགེ་བ་གཉིས་ཀྱིས་ཁམས་གཉིས་བརྟས་པ་དང་།།
བརྟེན་ནི་འབྲས་བུ་སྐྱེ་བར་རུང་བའི་ཆོས། །ཡིད་ལ་བསམ་གྲུབ་འགྲོ་བའི་མཆོག་གྱུར་པ།།
མཐུ་ཐོབ་ཡོངས་སུ་སྨིན་པའི་མཚན་ཉིད་དོ། །ཞེས་བྱུང་། དེ་ཡང་བྱང་སེམས་ཀྱིས་འཐོབ་
པར་བྱ་བའི་ནུས་མཐུ་རྣམས་ཆོས་ཅན། ཡོངས་སུ་སྨིན་པའི་མཚན་ཉིད་གསུམ་ལྡན་ཡིན་
ཏེ༑ རྒྱུའི་ཁྱད་པར་ཚོགས་གཉིས་རླབས་པོ་ཆེའི་དགེ་བས་སྐུ་གཉིས་འཐོབ་བྱེད་ཀྱི་ས་བོན་
ནམ་ཁམས་གཉིས་བརྟས་པར་བྱེད་པ་དང་། ངོ་བོའི་ཁྱད་པར་འཕགས་ཆོས་ཀྱི་འབྲས་བུ་
མཐོང་ཆོས་ལ་སྐྱེ་རུང་གི་རྟེན་ཁྱད་པར་ཅན་ལུས་སེམས་མཆོག་དང་ལྡན་པ་དང་། ལས་
ཀྱི་ཁྱད་པར་རང་གཞན་གྱི་རེ་བ་ཅི་ཡིད་ལ་བསམ་པ་གྲུབ་པ་དང་། འགྲོ་བ་ཐམས་ཅད་
ལས་མཆོག་ཏུ་གྱུར་པའི་བྱེད་ལས་དང་ལྡན་པའི་ཕྱིར། ཞེས་པའོ། །
བརྒྱད་པ། བྱང་ཆུབ་སེམས་དཔའ་རྣམས་མི་མཐུན་ཕྱོགས་ཀྱིས་ཡིད་མི་འཕྲོགས་
པ་ཡོངས་སུ་སྨིན་པའི་མཚན་ཉིད་གསུམ་ལྡན་དུ་སྟོན་པའི་བློཀ་གཅིག་ནི། ཆོས་བཟང་རིགས་
པས་རྣམ་དཔྱོད་བསམ་པ་ཅན། །རྟག་ཏུ་བདུད་ཀྱིས་བར་ཆད་བྱེད་པ་མེད། །ཁྱད་པར་
རྙེད་དང་གཞན་གྱི་ཕྱོགས་སུན་འབྱིན། ། མི་འཕྲོགས་ཡོངས་སུ་སྨིན་པའི་མཚན་ཉིད་དོ།།
ཞེས་བྱུང་། དེ་ཡང་བྱང་ཆུབ་སེམས་དཔའ་རྣམས་མི་མཐུན་ཕྱོགས་ཀྱིས་ཐུགས་མི་འཕྲོགས་
པ་ཆོས་ཅན། ཡོངས་སུ་སྨིན་པའི་ཁྱད་པར་གསུམ་དང་ལྡན་པ་ཡིན་ཏེ། ཆོས་བཟང་པོ་
ཐེག་པ་ཆེན་པོའི་ཆོས་ལ་འཐད་པ་སྒྲུབ་པའི་རིགས་པ་སོགས་རིགས་པ་བཞིས་རྣམ་པར་དཔྱད་
དེ༈ ཐེ་ཚོམ་མེད་པའི་བསམ་པ་རྙེད་པའི་བདག་ཉིད་ཅན་ནི་རྒྱུའི་ཁྱད་པར་དང་། ངོ་བོ་
ཁྱད་པར་དེའི་མཐུས་དུས་རྟག་ཏུ་བདུད་བཞི་ལ་སོགས་པས་ལམ་དང་འབྲས་བུ་ལ་བར་ཆད་
བྱེད་པ་མེད་པ་དང་། ལས་ཀྱི་ཁྱད་པར་ཆོས་ཀྱི་དོན་རང་གིས་ལེགས་པར་ངེས་པ་རྙེད་
པ་རྣམས་གཞན་ལའང་རྣམ་དཔྱོད་འཕེལ་བར་བྱེད་པ་དང་། ཆོས་མིན་ཕྱོགས་པ་སུན་འབྱིན་

མདོ་སྡེ་རྒྱན་གྱི་འགྲེལ་པ། ༼ཅ༽ 71
པའི་བྱེད་ལས་དང་ལྡན་པའི་ཕྱིར། ཞེས་པའོ། །ངོ་བོའི་ཁྱད་པར་ཀྱི་སྐབས་སུ། མངོན་
རྟོགས་རྒྱན་ལས། ཐེག་ཆེན་སྦྱོར་བའི་ཡོན་ཏན་བཅུ་བཞི་གསུངས་པ་རྣམས་དྲན་པར་བྱ།
དགུ་པ། རྒྱལ་བའི་སྲས་རྣམས་ཀྱི་ཡན་ལག་གམ་ཡང་དག་ཡོངས་སུ་སྨིན་པ་ཁྱད་
པར་གསུམ་ལྡན་དུ་བསྟན་པའི་ཟློཀ་གཅིག་ནི། དགེ་བ་བསགས་དང་རྟེན་ཀྱང་བརྩོན་པར་
རུང་། །དབེན་དང་དགེ་བ་མཆོག་ལ་མངོན་པར་དགའ། །རྒྱལ་བའི་སྲས་ཀྱི་ཡན་ལག་
ལྡན་པ་ཡི། །ཡང་དག་ཡོངས་སུ་སྨིན་པའི་མཚན་ཉིད་དོ། །ཞེས་བྱུང༌། དེ་ཡང་རྒྱལ་
སྲས་རྣམས་ཀྱི་ཡན་ལག་གམ་ཡང་དག་ཡོངས་སུ་སྨིན་པ་ཆོས་ཅན། མཚན་ཉིད་གསུམ་
དང་ལྡན་པ་ཡིན་ཏེ། རྒྱུའི་ཁྱད་པར་དད་པ་སོགས་ཕུན་སུམ་ཚོགས་པས་ཚོགས་གཉིས་ཀྱི་
དགེ་རྩ་གསོག་པར་བྱེད་པ་དང་། ངོ་བོའི་ཁྱད་པར་ལུས་རྟེན་ཀྱང་ནད་སོགས་རྐྱེན་ངན་
དང་བྲལ་བས་རྟག་ཏུ་དགེ་བ་ལ་བརྩོན་པར་རུང་བའི་རང་བཞིན་ཅན། ལས་ཀྱི་ཁྱད་པར་
གཡོ་སྒྱུ་མེད་པས་འདུ་འཛི་སྤངས་ནས་དབེན་པར་གནས་པ་ལ་དགའ་བ་དང་། ཤེས་རབ་
དང་ལྡན་པས་དགེ་བ་མཆོག་ལ་ཐོས་བསམ་སྒོམ་གསུམ་བྱས་པ་ལ་མངོན་པར་དགའ་བའི་
བྱེད་ལས་དང་ལྡན་པའི་ཕྱིར། ཁྱད་ཆོས་དེ་དག་གི་ཡན་ལག་དད་པ་དང་ལྡན་པ་དང་། གཡོ་
སྒྱུ་མེད་པ་དང་། ནད་མེད་པ་དང་། ཤེས་རབ་ཆེ་བ་རྣམས་སྤོང་བའི་ཡན་ལག་ཡིན་ཏེ།
ཉེས་ཀུན་སྤོང་བའི་ཡན་ལག་ཏུ་ཡོད་པའི་ཕྱིར། ཞེས་པའོ། །
གསུམ་པ། སྨིན་པ་དེ་དགུའི་ཆེ་བ་བསྟན་པའི་བློཀ་གཅིག་ནི། དེ་ལྟར་དངོས་པོ་
རྣམ་དགུས་སྨིན་པའི་བདག །ཕ་རོལ་ཡོངས་སུ་སྨིན་བྱེད་རུང་དང་ལྡན། །ཆོས་ཀྱི་རང་
བཞིན་རྒྱུན་འཕེལ་བདག་ཉིད་ཅན། །རྟག་ཏུ་འགྲོ་བའི་གཉེན་མཆོག་གྱུར་པ་ཡིན། །ཞེས་
བྱུང༌། དེ་ཡང་དགའ་བ་ནས་སྤོང་བའི་ཡན་ལག་གི་བར་གྱི་དངོས་པོ་རྣམ་པ་དགུས་སྨིན་
པའི་བདག་ཉིད་དེ་ཆོས་ཅན། རྟག་ཏུ་འགྲོ་བ་མ་ལུས་པའི་བཤེས་གཉེན་མཆོག་ཏུ་གྱུར་བའི་
ཆེ་བ་གཉིས་དང་ལྡན་ཏེ། སེམས་ཅན་ཕ་རོལ་བོ་ཡོངས་སུ་སྨིན་པར་བྱེད་རུང་བའི་ནུས་

72
 མདོ་སྡེ་རྒྱན་གྱི་འགྲེལ་པ།
པ་དང་ལྡན་པ་དང་། ཆོས་ཀྱི་སྐུའི་རང་བཞིན་གྱི་རྒྱུན་ཏེ་ཕྱིན་དྲུག་ས་བཅུ་སོགས་ཐེག་པ་
ཆེན་པོའི་ལམ་རྣམས་ཉམས་སུ་ལེན་ཞིང་འཕེལ་བར་བྱེད་པའི་བདག་ཉིད་ཅན་ཡིན་པའི་ཕྱིར།
ཞེས་པའོ། །
གཉིས་པ། གཞན་རྒྱུད་སྨིན་ཚུལ་བཤད་པ་ལ། སྨིན་པའི་ཚད་དང་། སྨིན་པའི་
དབྱེ་བ་དང་། སྨིན་པར་བྱེད་པའི་ཐབས་དང་གསུམ། དང་པོ། རྒྱུད་ཡོངས་སུ་སྨིན་
པའི་ཚད་དམ་རང་བཞིན་དཔེ་གཉིས་ཀྱིས་མཚོན་ནས་དོན་གཉིས་བསྟན་པའི་ཟློཀ་གཅིག་
ནི༑ ༑ཇི་ལྟར་རྨ་དང་ཟས་ལ་དེ་དག་གི །གཟག་དང་སྤྱད་དུ་རུང་བ་སྨིན་འདོད་ལྟར། །དེ་
བཞིན་རྟེན་འདིར་ཕྱོགས་གཉིས་ཞི་བ་དང་། །དེ་བཞིན་སྤྱད་པ་ཉིད་དུ་སྨིན་པ་བསྟན། །ཅེས་
བྱུང་འདིས་ནི་ཡོངས་སུ་སྨིན་པའི་རང་བཞིན་སྟོན་ཏེ། ཇི་ལྟར་རྨ་ཡོངས་སུ་སྨིན་པ་བརྡོལ་
རན་པ་ཡིན་པ་དང་། ཁ་ཟས་ཡོངས་སུ་སྨིན་པ་སྤྱད་དུ་རུང་བ་དེ་བཞིན་དུ། སེམས་ཅན་
རྣམས་ཀྱི་རྟེན་རྨ་དང་ཁ་ཟས་ལྟ་བུ་ལ་གཟག་པ་ལྟ་བུ་མི་མཐུན་ཕྱོགས་ཞི་བ་དང་དཔྱད་པ་
ལྟ་བུ་གཉེན་པོའི་ཕྱོགས་སྤྱད་དུ་རུང་ནི་རྟེན་ཡོངས་སུ་སྨིན་པ་སྟེ། ཕྱོགས་གཉིས་ནི་འདིར་
མི་མཐུན་པའི་ཕྱོགས་དང་གཉེན་པོའི་ཕྱོགས་ཡིན་པར་རིག་པར་བྱའོ། །ཡང་ན་རྟེན་འདིར་
ཞེས་པའི་རྟེན་ནི་གནས་ཕུང་པོ་ལྔ་དང་། ཕྱོགས་གཉིས་ཞི་བ་དང་སྤྱད་དུ་རུང་བའི་ལུས་
སམ་ཕུང་པོའོ། །
གཉིས་པ། སེམས་ཅན་ཡོངས་སུ་སྨིན་པའི་དབྱེ་བ་བརྒྱད་བསྟན་པའི་ཟློཀ་གཅིག་
ནི༑ ལུས་ཅན་བྲལ་བར་སྨིན་བྱེད་དེ་བཞིན་དུ། །ཡོངས་སྨིན་རབ་སྨིན་མཐུན་པར་སྨིན་
བྱེད་གཞན། ། ལེགས་པར་སྨིན་བྱེད་རྟོགས་པས་སྨིན་བྱེད་དང་། །རྟག་སྨིན་གོང་དུ་སྨིན་
བྱེད་བཤད་པར་འདོད། །ཅེས་བྱུང་། དེ་ཡང་ལུས་ཅན་རྣམས་ཉོན་མོངས་སོགས་ལས་
ངན་དང་བྲལ་བྱེད་པ་ནི། བྲལ་བར་སྨིན་པར་བྱེད་པ། ཐེག་པ་གསུམ་སོ་སོས་སྨིན་པར་
བྱེད་པ་ནི། ཡོངས་སུ་སྨིན་པར་བྱེད་པ། ཕྱི་རོལ་པ་ལས་མཆོག་ཏུ་སྨིན་པར་བྱེད་པ་ནི།

མདོ་སྡེ་རྒྱན་གྱི་འགྲེལ་པ། ༼ཅ༽ 73
རབ་ཏུ་སྨིན་པར་བྱེད་པ། གདུལ་བྱའི་ཁམས་བཞིན་ཆོས་སྟོན་ནས་སྨིན་པ་བྱེད་པ་ནི། མཐུན་
པར་སྨིན་པར་བྱེད་པ། གུས་ཤིང་དགའ་བར་སྨིན་པར་བྱེད་པ་ནི། ལེགས་པར་སྨིན་པར་
བྱེད་པ། རྟོགས་པས་སྨིན་པར་བྱེད་པ་ནི་རྟོགས་པ་སྨིན་པར་བྱེད་པ། ཕྱིན་ཅི་མ་ལོག་
པའི་དོན་གྱིས་དུས་ཀུན་ཏུ་སྨིན་པར་བྱེད་པ་ནི། རྟག་ཏུ་སྨིན་པར་བྱེད་པ། མ་ཐོབ་པའི་
ཡོན་ཏན་འཐོབ་པར་བྱེད་པ་དང་། ཐོབ་ཟིན་པའི་ཡོན་ཏན་གོང་ནས་གོང་འཕེལ་དུ་རིམ་
གྱིས་སྨིན་པར་བྱེད་པ་ནི། གོང་དུ་སྨིན་པར་བྱེད་པ་དང་བརྒྱད་པོ་རྣམས་ནི་གཞན་ཡོངས་
སུ་སྨིན་པའི་རབ་ཏུ་དབྱེ་བ་ཡིན་ནོ། །རང་རྒྱུད་སྨིན་གཞན་རྒྱུད་སྨིན་ཞེས་པའི་རྒྱུད་གཉིས་
པོ་རེ་རེ་ལ་གཟུགས་ཤེས་པ་ལྡན་མིན་འདུ་བྱེད་རྟག་པ་དང་བཞི་ཡོད་མེད་མཁས་པ་རྣམས་
དགོངས།
གསུམ་པ། རྒྱུད་སྨིན་པའི་ཐབས་ལ། བསམ་པ་ཇི་ལྟ་བུ་དང་། སྦྱོར་བ་ཇི་ལྟ་བུ་
གཉིས། དང་པོ་ལ། གཉེན་གྱི་བྱམས་པ་ལས་ལྷག་པའི་བསམ་པ་དང་། བདག་ལ་བྱམས་
པ་ལས་ལྷག་པའི་བསམ་པ་གཉིས། དང་པོ། གཉེན་གྱི་བྱམས་པ་ལས་ལྷག་པའི་བསམ་
པ་བསྟན་པའི་བློཀ་གཅིག་ནི། ཇི་ལྟར་རྒྱལ་སྲས་ཕན་པའི་བསམ་པས་འདིར། །འགྲོ་ཀུན་
རྣམ་པར་སྨིན་བྱེད་གནས་པ་ལྟར། །དེ་བཞིན་ཕ་དང་མ་དང་གཉེན་བཤེས་རྣམས། །བུ་
དང་གཉེན་པ་རྣམས་ལ་ལེགས་མི་གནས། །ཞེས་བྱུང་། དེ་ཡང་ཇི་ལྟར་རྒྱལ་སྲས་ཐེག་
ཆེན་འཕགས་པ་རྣམས་ཆོས་ཅན། སེམས་ཅན་སྨིན་པར་བྱེད་པའི་ཐབས་བསམ་པ་ཁྱད་
པར་ཅན་དང་ལྡན་ཏེ། རྒྱལ་སྲས་རྣམས་སེམས་ཅན་ལ་ཕན་པའི་བསམ་པས་འཁོར་བའི་
གནས་འདིར་འགྲོ་བ་ཀུན་རྣམ་པར་སྨིན་པར་བྱེད་པའི་ཆེད་དུ་གནས་པ་ལྟར་རམ་དེ་བཞིན་
དུ༑ ཕ་དང་མ་དང་གཉེན་བཤེས་རྣམས་རང་གི་བུ་དང་གཉེན་པ་སྟེ་མཛའ་བཤེས་རྣམས་
ལ་ཡང་ཕན་པའི་བསམ་པ་དེ་ཙམ་ལེགས་པར་མི་གནས་པའི་ཕྱིར། ཞེས་པའོ། །
གཉིས་པ། བདག་ལ་བྱམས་པ་ལས་ཀྱང་ལྷག་པའི་བསམ་པ་བྱེད་པར་བསྟན་པའི་

74
 ཅ༽ མདོ་སྡེ་རྒྱན་གྱི་འགྲེལ་པ།
ཟློཀ་གཅིག་ནི། ཇི་ལྟར་བརྩེ་བདག་བདེ་དང་ཕན་ཕྱིར་སྦྱོར། །སེམས་ཅན་གཞན་ལ་བྱམས་
འདོད་དེ་ལྟར་ནི། ། སྐྱེ་བོ་བདག་ལའང་བྱམས་པར་མི་འདོད་ན། །རབ་སྡུག་སྐྱེ་བོ་གཞན་
བརྟེན་སྨོས་ཅི་དགོས། །ཞེས་བྱུང་། དེ་ཡང་། རང་ལ་བྱམས་པ་ལས་ལྷག་པ་ནི། བརྩེ་
བའི་བདག་ཉིད་རྒྱལ་སྲས་བྱང་ཆུབ་སེམས་དཔའ་རྣམས་ཆོས་ཅན། དཔེར་འོས་མི་རྙེད་
པའི་བརྩེ་བའི་བདག་ཉིད་དུ་རིགས་ཏེ། ཚེ་འདིའི་བདེ་བ་དང་། ཕྱི་མའི་ཕན་པ་ལ་སྦྱོར་
བའི་ཕྱིར་དུ་སེམས་ཅན་གཞན་ལ་བྱམས་པར་འདོད་པ་དེ་ལྟར་ནི་སྐྱེ་བོ་རྣམས་བདག་ལའང་
བྱམས་པར་མི་འདོད་ན་རབ་ཏུ་སྡུག་པ་སྟེ། གཅེས་པའི་སྐྱེ་བོ་གཞན་ལ་བྱམས་པ་དེ་ལྟ་
བ
བུ་བསྟེན་པ་ལྟ་ཅི་སྨོས་པའི་ཕྱིར། སྤྱོད་འཇུག་ལས། རང་གི་དོན་དུའང་འདི་འདྲའི་སེམས།།
ཞེས་སོགས་དང་གནད་གཅིག་གོ །གཉེན་གྱིས་ཚེ་འདིའི་བདེ་བ་ལ་སྦྱར་བས་ཕྱི་མའི་བདེ་
བ་ལ་གནོད་པའང་སྲིད་པ་གཉེན་གྱི་བྱམས་པའི་སྐབས་སུ་དྲན། བདག་གི་ཕུང་པོ་ལ་བརྙས་
པ་སྔགས་ཀྱི་རྩ་ལྟུང་ཡིན་པ་བདག་ལ་བྱམས་པའི་སྐབས་སུ་དྲན་པ་གལ་ཆེའོ། །
གཉིས་པ། རྒྱུད་སྨིན་པའི་སྦྱོར་བ་ལ། སྦྱིན་པས་རྒྱུད་སྨིན་པའི་སྦྱོར་བ་ནས་ཤེས་
རབ་ཀྱིས་རྒྱུད་སྨིན་པའི་སྦྱོར་བའི་བར་སྦྱོར་བ་དྲུག་དང་། སྨིན་པར་བྱེད་པའང་དྲུག དང་
པོ༑ སེམས་ཅན་སྨིན་པར་བྱེད་པའི་རྒྱུ་སྦྱིན་པ་གསུམ་དང་དེ་དག་གིས་སེམས་ཅན་སྨིན་
པར་བྱེད་པ་དང་བཞི་བསྟན་པའི་བློཀ་གཅིག་ནི། བྱང་ཆུབ་སེམས་དཔའི་ལུས་དང་ལོངས་
སྤྱོད་དག །གཞན་ལ་མི་སྦྱིན་པ་ནི་ཡོད་མེད་དེ། །ཕན་འདོགས་རྣམ་པ་གཉིས་ཀྱིས་གཞན་
སྨིན་བྱེད། །མཉམ་པར་སྦྱིན་པའི་ཡོན་ཏན་ངོམས་མི་འགྱུར། །ཞེས་བྱུང་། དེ་ཡང་བྱང་
ཆུབ་སེམས་དཔའ་རྣམས་སྦྱིན་པ་རྣམ་པ་གསུམ་གྱིས་སེམས་ཅན་ཡོངས་སུ་སྨིན་པར་བྱེད་
དེ༑ རང་གི་ལུས་དང་ལོངས་སྤྱོད་ཐམས་ཅད་སྦྱིན་པ་དང་། ཕྱོགས་རེ་མེད་པར་མཉམ་
པར་སྦྱིན་པ་དང་། སྦྱིན་པའི་ཡོན་ཏན་ལ་ཆོག་ཤེས་མེད་པ་དུས་ཇི་ཙམ་དུ་བྱིན་པ་དང་
རྫས་ཇི་ཙམ་བྱིན་ཀྱང་ངོམས་པ་མེད་པར་སྦྱིན་པ་འདིའི་འབྲས་བུའང་དེ་ལ་བསྔོ་བས་སོ།།

75
མདོ་སྡེ་རྒྱུན་གྱི་འགྲེལ་པ། ༼ཅ༽
ཇི་ལྟར་ཡོངས་སུ་སྨིན་པར་བྱེད་ཅེ་ན། ཚེ་འདི་ཕྱི་གཉིས་ལ་ཕན་འདོགས་པས་ཏེ། ཕོངས་
པ་མེད་པར་འདོད་པ་ཡོངས་སུ་རྫོགས་པར་བྱེད་པའི་ཕྱིར་དང་། དེས་བསྡུས་ནས་དགེ་
བ་ལ་འགོད་པའི་ཕྱིར་རོ། །མདོར་བསྡུས་ན། ལོངས་སྤྱོད་དང་ལྡན་པར་བྱས་ནས་ཚེ་
འདིར་ཕན་པ་ལ་འགོད་པ་དང་། དགེ་བས་ཚེ་ད་རརབས་གཞན་དུ་མངོན་མཐོ་བཞི་དང་ངེས་
ལེགས་ཐོབ་པར་བྱེད་པའོ། །
གཉིས་པ་བྱང་ཆུབ་སེམས་དཔའ་རྣམས་ཚུལ་ཁྲིམས་རྣམ་པ་ལྔས་སེམས་ཅན་ཡོངས་
སུ་སྨིན་པར་བསྟན་པའི་ཟློཀ་གཅིག་ནི། བརྟན་པ་རང་བཞིན་ལྷག་པར་འཚེ་བ་མེད། །བདག་
དགའ་བག་ཡོད་འདི་ལ་གཞན་འགོད་ཅིང་། །ཕན་རྣམ་གཉིས་འདོགས་རྣམ་པར་སྨིན་པ་
དང་། ། རྒྱུ་མཐུན་ཡོན་ཏན་བརྒྱུད་པས་གཞན་སྨིན་བྱེད། །ཅེས་བྱུང་། དེ་ཡང་བྱང་
ཆུབ་སེམས་དཔའ་རྣམས་ཚུལ་ཁྲིམས་རྣམ་པ་ལྔས་སེམས་ཅན་ཡོངས་སུ་སྨིན་པར་བྱེད་དེ།
ཚུལ་ཁྲིམས་རྣམ་པ་ལྔ་ལས། བརྟན་པའི་ཚུལ་ཁྲིམས་ཀྱིས་ཇི་སྲིད་འཚོའི་བར་ཙམ་མིན་
པར་བྱང་ཆུབ་ཀྱི་བར་དུ་ཚུལ་ཁྲིམས་ལ་གནས་པར་བྱེད། རང་བཞིན་གྱི་ཚུལ་ཁྲིམས་ཀྱིས་
གོམས་པའི་དབང་གིས་འབད་རྩོལ་ལ་མི་ལྟོས་པར་ཚེ་རབས་ཐམས་ཅད་དུ་རང་གི་ངང་
གིས་ཚུལ་ཁྲིམས་ལ་གནས་པའམ་འཐོབ་པར་འགྱུར། རང་བཞིན་བཟང་པོའ མ་བག་ཆགས་
བཟང་པོས་སོ། །ལྷག་པར་འཚེ་བ་མེད་པའི་ཚུལ་ཁྲིམས་ཀྱིས་རྨི་ལམ་དུ་ཡང་འཆལ་ཁྲིམས་
དྲི་མ་སྤངས་ཤིང་། དགེ་བ་བཅུའི་ལས་ལམ་ཡོངས་སུ་རྫོགས་པར་འགྱུར་བའི་ཕྱིར། དེ་
ལ་ཀླགས་ཏེ་ཤིན་ཏུ་དག་པར་འགྱུར། །ཞེས་དབུ་མ་ལ་འཇུག་པ་ལས་གསུངས་པ་ལྟར་
རོ༑ ༑བདག་དགའ་བའི་ཚུལ་ཁྲིམས་ཀྱིས་ས་དང་པོར་ཆོས་དབྱིངས་ཀུན་འགྲོའི་དོན་དུ་
རྟོགས་ནས་འཕགས་པའི་ལམ་དགའ་བ་ཡང་དག་སོགས་བརྒྱད་ཐོབ། འདི་ལ་ལྷག་པར་
རྟོགས་པའི་ཚུལ་ཁྲིམས་ཞེས་བྱའོ། །བག་ཡོད་པའི་ཚུལ་ཁྲིམས་ཀྱིས་སྒོ་གསུམ་གྱི་སྒོ་ནས་
བྱ་བ་མ་ཡིན་པ་མི་བྱེད་པ། དཔེར་ན། སོ་ཐར་གྱི་སྡོམ་པའི་སྐབས་ལྟུང་བ་སྡེ་ལྔ། བྱང་

76
 ༼ཅ༽ མདོ་སྡེ་རྒྱན་གྱི་འགྲེལ་པ།
སྡོམ་གྱི་སྐབས་རྩ་ལྟུང་དང་ཉེས་བྱས། སྔགས་སྡོམ་གྱི་སྐབས་རྩ་ལྟུང་དང་སྤོམ་པོ་རྣམས་
མི་བྱེད་པའོ། །དེ་ཙམ་དུ་མ་ཟད་གདུལ་བྱ་ཚུལ་ཁྲིམས་ལ་བཀོད་ནས་ཚེ་འདི་དང་ཕྱི་མར་
ཕན་པ་རྣམ་པ་གཉིས་འདོགས་པར་བྱེད་ཅིང་། ཇི་ལྟར་བྱེད་ཅེ་ན། ཚེ་འདི ར་མི་དགེ་བའི་
ཕྱོགས་བསྡོམས་པས་བཅིངས་བ་དང་གསོད་པ་སོགས་གཞན་ལ་གནོད་པ་མི་འོང་ལ། ཚེ་
རབས་གཞན་དུ་རྣམ་སྨིན་དང་རྒྱུ་མཐུན་སྟེར་བར་བྱེད་པ་ནི་ཕན་པ་རྣམ་པ་གཉིས་འདོགས་
ཚུལ་ཡིན་ལ། རྣམ་སྨིན་དང་རྒྱུ་མཐུན་གྱི་འབྲས་བུ་བརྒྱུད་ཚུལ་ཡང་། དབུ་མ་ལ་འཇུག་
པ་ལས། མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། །ཅེས་དང༌། ཡོན་ཏན་ཚུལ་
ཁྲིམས་ཞིང་དུ་རྣམ་འཕེལ་ན། །འབྲས་བུ་ཉེར་སྤྱོད་ཆད་པ་མེད་པར་འགྱུར། །ཞེས་དང་།
སྟོན་ཀའི་ཟླ་ལྟར་རྟག་ཏུ་རྣམ་དག་དེ། །ཞི་འོད་ཆགས་པར་དེ་དག་གིས་རྣམ་མཛེས། །ཞེས་
དང་། ཚུལ་ཁྲིམས་ཡང་དག་པར་ལྡན་པའི་མདོ་ལས། ཚུལ་ཁྲིམས་ལྡན་པའི་དགེ་སློང་
འོད་དང་ལྡན། །ཞེས་གསུངས་པ་རྣམས་གནད་གཅིག་གོ ། གང་ཚེ་རང་དབང་འཇུག་
ཅིང་མཐུན་གནས་པ། ཞེས་པ་ནས། དེ་ལས་ཕྱི་ནས་གང་གིས་སློང་བར་འགྱུར། །ཞེས་
པའི་བར་གྱི་བསླབ་བྱ་འདིར་དྲན་པར་བྱའོ། །བྱང་ཆུབ་སེམས་དཔའ་རྣམས་བཟོད་པས་
སེམས་ཅན་ཡོངས་སུ་སྨིན་ ད་པར་བསྟན་ད་པའི་ཟློཀ་གཅིག་ནི། གཞན་གནོད་བྱེད་ལ་ཕན་བྱེད་
བློ་ལྡན་པ། །གནོད་བྱེད་དྲག་པོ་དག་ཀྱང་རབ་ཏུ་བཟོད། །ཐབས་རིག་གནོད་བྱེད་བཟོད་
པ་དེ་དག་གིས། གནོད་བྱེད་དགེ་བ་ཡང་དག་ལེན་དུ་འཇུག །ཅེས་བྱུང་། དེ་ཡང་གཞན་
གྱིས་གནོད་པ་བྱེད་པ་ལ་ལན་དུ་ཕན་པ་བྱེད་པའི་བློ་དང་ལྡན་པའི་རྒྱལ་སྲས་རྣམས་ནི་གནོད་
བྱེད་དྲག་པོ་དག་ཀྱང་ཇི་མི་སྙམ་པར་རབ་ཏུ་བཟོད་པས་ཡོངས་སུ་སྨིན་པར་བྱེད་དེ། ཕན་
པ་བྱེད་པའི་ཐབས་སྣ་ཚོགས་རིག་པའི་བློ་དེ་ཉིད་ནི་གནོད་བྱེད་ལ་བཟོད་པའི་ཕ་རོལ་ཏུ་ཕྱིན་
པ་ཡོངས་སུ་རྫོགས་པ་དང་མཐུན་པར་འཇུག་གོ །སེམས་ཅན་ཇི་ལྟར་ཡོངས་སུ་སྨིན་པར་
བྱེད་ཅེ་ན། གནོད་པ་ལ་མི་མཇེད་པའི་ཕྱིར་ཚེ་འདི་ལ་ཕན་འདོགས་པ་དང་། གནོད་པ་

མདོ་སྡེ་རྒྱན་གྱི་འགྲེལ་པ། ༼ཅ༽ 77
བྱེད་པ་དག་པར་བྱས་ནས་དགེ་བ་ཡང་དག་དག་པར་པར་ལེན་དུ་འཇུག་པས་ཚེ་ཕྱི་མ་ལ་ཕན་འདོགས་
སོ༑ ༑ རྒྱལ་སྲས་བྱང་ཆུབ་སེམས་དཔའ་རྣམས་བརྩོན་འགྲུས་རྣམ་པ་ལྔས་སེམས་ཅན་ཡོངས་
སུ་སྨིན་པ་བསྟན་པའི་ཟློཀ་གཅིག་ནི། རྒྱལ་སྲས་བརྩོན་འགྲུས་མཆོག་ལ་བརྟེན་པ་དེ། །སེམས་
ཅན་ཚོགས་རབ་སྨིན་པར་བྱེད་པ་ན། །ཕ་རོལ་སེམས་དགེ་གཅིག་གི་ཕྱིར་ཡང་ནི། །བསྐལ་
བ་བྱེ་བ་སྟོང་དུའང་སྐྱོ་མི་འགྱུར། །ཞེས་བྱུང་། དེ་ཡང་གོ་ཆའི་བརྩོན་འགྲུས་དང་། སྦྱོར་
བའི་བརྩོན་འགྲུས་དང་། མི་ཞུམ་པའི་བརྩོན་འགྲུས་དང་། མི་འཁྲུགས་པའི་བརྩོན་འགྲུས་
དང༌། ཆོག་མི་ཤེས་པའི་བརྩོན་འགྲུས་མཆོག་ཏུ་གྱུར་པ་རྣམས་ལ་བརྟེན་པ་དེས་གདུལ་
བྱ་སེམས་ཅན་གྱི་ཚོགས་རབ་ཏུ་སྨིན་པར་བྱེད་པ་ན་ཕ་རོལ་པོའི་རྒྱུད་ལ་དགེ་བའི་སེམས་
སྐད་ཅིག་གཅིག་ཙམ་སྐྱེ་བའི་ཕྱིར་དུ་ཡང་བསྐལ་བ་བྱེ་བ་སྟོང་དུ་དཀའ་སྤྱད་དགོས་ཀྱང་
སྐྱོ་བར་མི་འགྱུར་རོ། །
བྱང་ཆུབ་སེམས་དཔའ་རྣམས་བསམ་གཏན་གྱིས་སེམས་ཅན་ཡོངས་སུ་སྨིན་པ་
བསྟན་པའི་ཟློཀ་གཅིག་ནི། ཡིད་ཀྱི་དབང་ནི་བླ་ན་མེད་ཐོབ་ནས། །གཞན་གྱིས་མཆོད་
འདོད་ཐམས་ཅད་ངེས་བཅོམ་སྟེ། །མཆོག་གི་བསྟན་ལ་གཞན་དག་འདུན་བྱེད་ཅིང་། །དེ་
དག་དགེ་བ་ཡང་དག་འཕེལ་བར་བྱེད། །ཅེས་བྱུང་། དེ་ཡང་ཡིད་ཀྱི་དབང་སྟེ་ཏིང་ངེ་
འཛིན་ལ་དབང་འབྱོར་བ་བླ་ན་མེད་པ་ཐོབ་ནས་གཞན་གྱིས་རྙེད་བཀུར་དང་ཟང་ཟིང་གིས་
རང་ཉིད་ལ་མཆོད་འདོད་ཀྱི་ཀུན་སློང་ངན་པ་ཐམས་ཅད་བཅོམ་སྟེ། སེམས་རྣམ་པར་
དག་པས་མཆོག་དེ་བཞིན་གཤེགས་པའི་བསྟན་པ་ལ་སེམས་ཅན་གཞན་དག་རྫུ་འཕྲུལ་སོགས་
ཐབས་སྣ་ཚོགས་ཀྱིས་འདུན་པར་བྱེད་ཅིང་། །དེ་དག་ལ་དགེ་བ་གཞན་ཡང་དག་པར་འཕེལ་
བར་བྱེད་པའི་སྒོ་ནས་ཕན་པ་རྣམ་པ་གཉིས་འདོགས་པའི་ཕྱིར་རོ། །
བྱང་ཆུབ་སེམས་དཔའ་རྣམས་ཤེས་རབ་ཀྱིས་སེམས་ཅན་སྨིན་ཚུལ་བསྟན་པའི་ཟློཀ་
གཅིག་ནི། དེ་ཉིད་དགོངས་དོན་ཚུལ་ལ་རབ་ངེས་ཏེ། །སེམས་ཅན་ཐེ་ཚོམ་ཤིན་ཏུ་སེལ་

78
 ༼ཅ༽ མདོ་སྡེ་རྒྱན་གྱི་འགྲེལ་པ།
བར་བྱེད། དེ་ཕྱིར་རྒྱལ་བའི་བསྟན་ལ་དེ་གུས་པས། །རང་གཞན་དགེ་བའི་ཡོན་ཏན་རྣམ་
འཕེལ་བྱེད། །ཅེས་བྱུང་། དེ་ཡང་ང་སངས་རྒྱས་ཐུགས་རྗེ་ཅན་དེ་ཉིད་ཀྱིས་དགོངས་ནས་
གསུངས་པའི་དགོངས་པ་ཅན་བཞི་དང་ལྡེམ་དགོངས་བཞིའི་དོན་ནམ། ཡང་ན་དེ་ཉིད་
ཀྱི་དགོངས་པ་ལ་བདག་མེད་གཉིས་ཀྱི་ཚུལ་ལ་ཐེ་ཚོམ་མེད་པའི་ངེས་པ་ཤིན་ཏུ་སྐྱེས་ཏེ།
སེམས་ཅན་རྣམས་ཀྱི་མ་རྟོགས་པ་དང་ལོག་པར་རྟོག་པ་དང་ཐེ་ཚོམ་རྣམས་སེལ་བར་བྱེད་
ཅིང་གཞན་དག་དེ་ལ་འགོད་པ་དེ་ཕྱིར་རམ། དེ་ནས་རྒྱལ་བའི་བསྟན་པ་ལ་གུས་པ་བསྐྱེད་
པར་བྱས་ཏེ་རང་གཞན་གྱི་དགེ་བ་དང་ཡོན་ཏན་གོང་ནས་གོང་དུ་འཕེལ་བར་བྱེད་པའི་ཕྱིར་
རོ༑ ༑ཤེས་རབ་སྙིང་པོ་ལས། དུས་གསུམ་དུ་རྣམ་པར་བཞུགས་པའི་སངས་རྒྱས་ཐམས་
ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་དང་། མདོ་སྡུད་པ་ལས།
ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །དམིགས་བུ་མེད་པས་བྱང་ཆུབ་རེག་
པར་ནུས་པ་ཡིན། །ཞེས་དང༌། སྤྱོད་འཇུག་ལས། ཡན་ལག་འདི་དག་ཐམས་ཅད་ནི།།
ཐུབ་པས་ཤེས་རབ་དོན་དུ་གསུངས། །ཞེས་སོ། །སྦྱིན་སོགས་དྲུག་གིས་སྨིན་པ་དང་། སྦྱིན་
སོགས་ཕར་ཕྱིན་དྲུག་གིས་སྨིན་པ་མི་འདྲ། སྦྱིན་སོགས་དྲུག་གིས་སྨིན་པའི་ཐེག་དམན་གང་
ཟག་དང་ལམ་མ་ཞུགས་ཀྱང་ཡོད་པའི་ཕྱིར།
གསུམ་པ། མཇུག་བསྡུ་བ་བསྟན་པའི་བློཀ་གཅིག་ནི། དེ་ལྟར་བྱང་ཆུབ་སེམས་
དཔའ་སྙིང་རྗེ་ཡིས། །འགྲོ་ཀུན་བདེ་འགྲོའི་འགྲོ་བའམ་དགེ་གསུམ་ལ། །རྣམ་པ་ཆུང་
དང་མཆོག་དང་འབྲིང་དག་གིས། །འཇིག་རྟེན་ཡོད་དང་མཉམ་པར་འཇུག་པས་འདུལ།།
ཞེས་བྱུང་། འདིའི་དོན་ནི། འདུལ་ཞེས་དྲང་ངོ༌། གང་གིས་ན། དེ་ལྟར་གོང་དུ་བཤད་
པའི་བྱང་ཆུབ་སེམས་དཔའ་རྣམས་ཀྱིས་སོ། །རྒྱུ་གང་གིས་འདུལ་ན། སྙིང་རྗེ་ཡིས་སོ།།
གང་འདུལ་ན། འགྲོ་ཀུན་ནོ། །གང་དུ་འདུལ་བའམ་སྨིན་པར་བྱེད་ཅེ་ན། བདེ་འགྲོའི་

མདོ་སྡེ་རྒྱན་གྱི་འགྲེལ་པ། ༼ཅ༽ 79
འགྲོ་བའམ་ཐེག་པ་གསུམ་གྱི་དགེ་བའི་ལམ་ལ་འགོད་པ་དང་། ཆད་པའི་རིགས་ཅན་རྣམས་
བདེ་འགྲོ་ལ་འགོད་པ་ལ། རིགས་ཅན་གཞན་རྣམས་རང་རང་གིས་སྐལ་བ་བཞིན་ཐེག་
པ་གསུམ་ལ་འགོད་པ་ནི་འདིའི་ལུགས་སོ། །རྣམ་པ་དུ་དང་ཇི་ལྟ་བུས་ཡོངས་སུ་སྨིན་པར་
བྱེད་ཅེ་ན། ཆུང་ངུ་མོས་སྤྱོད་ཀྱི་ས་དང་། འབྲིང་མ་དག་ས་བདུན་དང་། མཆོག་དག་
པ་ས་གསུམ་ལ་བཀོད་ནས་སོ། །དུས་ཇི་སྲིད་གཅིག་ཏུ་ཞེ་ན། འཇིག་རྟེན་ཇི་སྲིད་གནས་
ཤིང་ཡོད་པ་དང་མཉམ་པར་འཇུག་པས་འདུལ་ཞེས་པའོ། །དངོས་བསྟན་དེ་ལྟར་ཡིན་ཀྱང་
སྤྱིར་ན། མངོན་རྟོགས་རྒྱན་ལས། འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་
རྟེན་དོན་སྒྲུབ་མཛད་པ་གང་། །ཞེས་གསུངས་པ་ལྟར་རོ། །ཐེག་པ་ཆེན་པོ་མདོ་སྡེའི་རྒྱན་
གྱི་ལེའུ་དགུ་པ་ཡོངས་སུ་སྨིན་པའི་ལེའུ་ལ་བློཀ་ཉི་ཤུ་རྩ་གཉིས་ཡོད་པ་རྣམས་རྫོགས་སོ།།
བཞི་པ། རང་གཞན་གྱི་རྒྱུད་སྨིན་པ་ལ་བརྟེན་ནས་འབྲས་བུ་མཐར་ཐུག་འཐོབ་
ཚུལ་བྱང་ཆུབ་ཀྱི་ལེའུ་བཤད་པ་ལ། བྱང་ཆུབ་ཆེན་པོའི་རྣམ་བཞག །དེ་ཉམས་སུ་ལེན་
པ་ལ་འཇུག་པའི་སྤྱོད་པ། བྱང་ཆུབ་ཆེན་པོའི་ཆེ་བ་བརྗོད་ནས་དེ་སྒྲུབ་པའི་སེམས་བླང་
རིགས་པ་དང་གསུམ། དང་པོ་ལ། མདོར་བསྟན་པ་དང་། རྒྱས་པར་བཤད་པ་གཉིས།
དང་པོ་ལ། སྤངས་རྟོགས་གཉིས་ཀྱི་སྒོ་ནས་བཤད་པ་དང་། གཉིས་སུ་མེད་པའི་མཚན་
ཉིད་མཐུ་དང་བཅས་པའི་སྒོ་ནས་བཤད་པ་དང་། ལུས་ཅན་ཀུན་གྱི་སྐྱབས་སུ་སྒྲུབ་པའི་
ཚུལ་དང་གསུམ། དང་པོ། བྱང་ཆུབ་ཆེན་པོ་སྤངས་རྟོགས་གཉིས་ཀྱི་སྒོ་ནས་མདོར་བསྟན་
པའི་བློཀ་གཉིས་ནི། དཀའ་སྤྱོད་དཔག་མེད་བརྒྱ་ཕྲག་དང་། །དཔག་མེད་དགེ་བ་བསགས་
པ་དང་། །དཔག་ཏུ་མེད་པའི་དུས་དང་ནི། །དཔག་མེད་སྒྲིབ་པ་ཟད་པའི་ཕྱིར། །སྒྲིབ་པ་
ཀུན་གྱི་དྲི་མེད་པ། །རྣམ་པ་ཐམས་ཅད་མཁྱེན་ཉིད་འཐོབ། །རིན་ཆེན་སྣོད་ནི་ཕྱེ་བ་ལྟར།།
སངས་རྒྱས་ཉིད་ནི་ཡང་དག་བསྟན། །ཅེས་བྱུང་། རྒྱལ་སྲས་བྱང་ཆུབ་སེམས་དཔའ་
རྣམས་ཆོས་ཅན། ས་བཅུ་མཐར་ཕྱིན་པ་ན་སྒྲིབ་པ་ཀུན་གྱི་དྲི་མ་མེད་པའི་སྤངས་པ་ཕུན་

80
 ༼ཅ༽ མདོ་སྡེ་རྒྱན་གྱི་འགྲེལ་པ།
ཚོགས་དང་། རྣམ་པ་ཐམས་ཅད་མཁྱེན་པའི་རྟོགས་པ་ཕུན་ཚོགས་གཉིས་འཐོབ་པ་ཡིན་
ཏེ༑ དེའི་ཐབས་སུ་དཀའ་བ་བརྒྱ་ཕྲག་མང་པོ་སྤྱད་པ་དང་། ས་དང་ཕ་རོལ་ཏུ་ཕྱིན་པ་
སོགས་དགེ་བ་དཔག་ཏུ་མེད་པ་བསགས་པ་དང་། འདི་ཡང་བསྐལ་བ་གྲངས་མེད་གསུམ་
ལ་སོགས་དཔག་ཏུ་མེད་པའི་དུས་སུ་བསགས་པ་དང་། ཐོག་མེད་ནས་བསགས་པའི་སྒྲིབ་
པ་དཔག་ཏུ་མེད་པ་ཟད་པའི་ཕྱིར། །དཔེར་ན། རིན་པོ་ཆེའི་སྣོད་ཁ་ཕྱེ་བ་ན་རིན་པོ་ཆེ་
སྣ་ཚོགས་སྣང་བ་ལྟར། སྒྲིབ་གཉིས་སྤངས་པའི་སངས་རྒྱས་ཀྱི་གོ་འཕང་ཐོབ་པ་ན་ཇི་ལྟ་
ཇི་སྙེད་ཀྱི་ཆོས་ཐམས་ཅད་སྐད་ཅིག་གཅིག་ལ་མངོན་སུམ་དུ་སྣང་བར་འགྱུར་པའི་ཕྱིར།
༤
 གཉིས་པ། སྐུ་བཞིའི་རང་བཞིན་གྱི་བྱང་ཆུབ་གཉིས་སུ་མེད་པའི་མཚན་ཉིད་དམ་
མཐའ་གཉིས་དང་བྲལ་བ་མཐུ་དང་བཅས་པའི་སྒོ་ནས་མདོར་བསྟན་པའི་བློཀ་གསུམ་ནི།
ཆོས་རྣམས་ཐམས་ཅད་སངས་རྒྱས་ཉིད། །ཆོས་ནི་གང་ཡང་ཡོད་མ་ཡིན། །དེ་ནི་ཆོས་
དཀར་རང་བཞིན་ཡང་། །དེ་ཡིས་དེ་ནི་བརྗོད་མ་ཡིན། །རིན་ཆེན་ཆོས་ཀྱི་རྒྱུ་མཚན་
ཕྱིར། །དེ་ནི་རིན་ཆེན་འབྱུང་གནས་བཞིན། །དགེ་བའི་ལོ་ཏོག་རྒྱུ་མཚན་ཕྱིར། །དེ་ནི་
སྤྲིན་དང་འདྲ་བར་འདོད། །སངས་རྒྱས་ཉིད་ནི་ཆོས་ཀུན་ལྡན་པའང་ཡང་ན་ཆོས་ཀུན་
བྲལ་བ་སྟེ། །རིན་ཆེན་ཆོས་རབ་ཆེ་ཡངས་འབྱུང་ཕྱིར་རིན་ཆེན་ཆོས་ཀྱི་འབྱུང་གནས་
བཞིན། ། སྐྱེ་དགུ་རྣམས་ལ་ལེགས་བཤད་མི་ཟད་ཆོས་ཀྱི་ཆར་ཆེན་འབེབས་པས་ན། །འབྱུང་
པོའི་ལོ་ཏོག་དཀར་པོ་ཤིན་ཏུ་ཆེ་འཕེལ་རྒྱུ་ཕྱིར་སྤྲིན་དང་འདྲ། །ཞེས་བྱུང་། དེ་ཡང་འཁོར་
འདས་ཀྱི་ཆོས་རྣམས་ནི་བདག་གཉིས་སུ་ཀུན་བཏགས་པའི་རང་བཞིན་དུ་གང་ཡང་ཡོད་
པ་མ་ཡིན་ཏེ། གང་ཟག་ལ་སོགས་པའི་ཆོས་རྣམས་ཀྱི་བདག་མེད་པ་དང་། སངས་རྒྱས་
ཀྱི་ཆོས་སྐུ་བདག་མེད་པའི་རང་བཞིན་གཉིས་བདག་གཉིས་ཀྱི་སྐྱེ་འགག་མེད་པའི་རང་བཞིན་
རྣམ་དག་གི་ཆར་མི་འདྲ་བ་ཅུང་ཟད་ཀྱང་མེད་ལ་རང་བཞིན་རྣམ་དག་དེ་ཉིད་གློ་བུར་དྲི་
བྲལ་དུ་སོང་ཚེ་སངས་རྒྱས་ཉིད་དུ་རོ་གཅིག་པ་ཚིག་རྐང་དང་པོ་གཉིས་ཀྱི་དོན་ཡིན་པ་དབྱིག་

མདོ་སྡེ་རྒྱན་གྱི་འགྲེལ་པ། ༼ཅ༽ 81
འགྲེལ་གྱི་དགོངས་པ་དང་། དྲི་མས་དག་པའི་ཆོས་སྐུ་དེ་ནི། མཐའ་གཉིས་དང་བྲལ་བ་
ཡིན་ཏེ། སློབ་པའི་དུས་ནས་བྱང་ཕྱོགས་སོགས་ཀྱི་ཆོས་དཀར་པོ་མཐའ་དག་གིས་བསྒྲུབ་
པ་དང་། སངས་རྒྱས་པའི་དུས་སྟོབས་སོགས་ཀྱི་ཆོས་དཀར་པོ་མཐའ་དག་གི་རང་བཞིན་
ཡིན་པས། ཆད་པའི་མཐའ་ལས་གྲོལ་པ་དང་། དགག་བྱའི་བདག་ཏུ་སྒྲུབ་པར་འཛིན་
པའི་རྟོག་པ་དང་དེ་ལྟར་བརྗོད་པའི་སྒྲ་དེ་ཡིས་ཆོས་སྐུའི་བདེན་པ་གཉིས་ཀྱི་གནས་ལུགས་
དེ་ནི་ཇི་ལྟ་བ་བཞིན་ཡུལ་དུ་བྱེད་པ་དང་བརྗོད་པ་མ་ཡིན་ནོ། །ཆོས་སྐུ་དེ་ནི་རིན་པོ་ཆེའི་
འབྱུང་གནས་བཞིན་དུ་ཤེས་པར་བྱ་སྟེ། རྒྱ་མཚོ་ནི་རིན་པོ་ཆེའི་འབྱུང་གནས་ཡིན་པ་ལྟར།
ཆོས་སྐུ་ནི་འཇིག་རྟེན་དང་འཇིག་རྟེན་ལས་འདས་པའི་ཆོས་རིན་པོ་ཆེ་ཐམས་ཅད་འབྱུང་
བའི་རྒྱུ་མཚན་གྱིས་གཞི་དང་རྟེན་མཐར་ཐུག་ཡིན་པའི་ཕྱིར་ཏེ། རང་རྒྱུ་ཡེ་ཤེས་ཆོས་སྐུའི་
བདག་རྐྱེན་བྱས་པ་ལས་བྱུང་བའི་རྣམ་དཀར་གྱི་ཡོན་ཏན་དེ། ཆོས་སྐུའི་འཕྲིན་ལས་ཀྱི་
མཚན་ཉིད་ཡིན་པའི་ཕྱིར། སངས་རྒྱས་ཀྱི་གཟུགས་ཀྱི་སྐུ་དེ་ནི། སྤྲིན་དང་འདྲ་བར་འདོད་
རིགས་པ་ཡིན་ཏེ། གདུལ་བྱའི་རྒྱུད་ཞིང་དང་འདྲ་བ་ལ་ཆོས་ཀྱི་ཆར་ཕབས་ནས་དགེ་བའི་
ལོག་ཏོག་སྐྱེ་པའི་རྒྱུ་མཚན་མཐར་ཐུག་ཡིན་པའི་ཕྱིར། ཡང་དག་པར་རྫོགས་པའི་སངས་
རྒྱས་ཉིད་ནི། སྟོབས་དང་མི་འཇིགས་པ་སོགས་དཀར་པོའི་ཆོས་ཐམས་ཅད་ཀྱི་རང་བཞིན་
དུ་གནས་པས་ན་ཆོས་ཀུན་ལྡན་པ་ཞེས་བྱ་བ་དང༌། ཆོས་ཐམས་ཅད་ཀྱི་ཀུན་བཏགས་པའི་
རང་བཞིན་དང་བྲལ་བས་ན་ཆོས་ཀུན་བྲལ་བ་སྟེ། ཆོས་རིན་པོ་ཆེ་རབ་ཏུ་ཆེ་ཞིང་ཡངས་
པ་འབྱུང་བའི་རྒྱུ་མཚན་ཡིན་པའི་ཕྱིར། རིན་པོ་ཆེའི་འབྱུང་གནས་བཞིན་ནོ། །སྐྱེ་དགུ་
རྣམས་ལ་ལེགས་པར་བཤད་པ་མི་ཟད་པའི་ཆོས་ཀྱི་ཆར་ཆེན་པོ་འབེབས་པས་ན། འབྱུང་
པོ་རྣམས་ཀྱི་དཀར་པོའི་ལོ་ཏོག་ཤིན་ཏུ་ཆེན་པོ་འཕེལ་བའི་རྒྱུ་ཡིན་པའི་ཕྱིར་ན་སྤྲིན་དང་
འདྲའོ། །བློཀ་འདི་ནི་གོང་གི་ཆོས་རྣམས་ཐམས་ཅད་སངས་རྒྱས་ཉིད། ཅེས་སོགས་ཀྱི་
རྒྱས་བཤད་ཡིན་ནོ། །འབྱུང་པོ་ནི་སེམས་ཅན་ཀུན་ལ་གོ་བར་བྱའོ། །

82
 ༼ཅ༽ མདོ་སྡེ་རྒྱན་གྱི་འགྲེལ་པ།
གསུམ་པ། ལུས་ཅན་ཀུན་གྱི་སྐྱབས་སུ་སྒྲུབ་པའི་ཚུལ་བཤད་པ་ལ། སངས་རྒྱས་
ཉིད་སྐྱབས་བླ་ན་མེད་པར་བསྒྲུབ་པ། སྐྱབས་དམ་པར་བསྒྲུབ་པ། སྐྱབས་དཔེ་ཟླ་མེད་
པར་བསྒྲུབ་པ། །སྐྱབས་མཆོག་ཏུ་བསྒྲུབ་པ། སྐྱབས་ཆེན་པོར་བསྒྲུབ་པ་དང་ལྔ། དང་པོ་
སངས་རྒྱས་ཁོ་ན་སྐྱབས་བླ་ན་མེད་པ་ཡིན་པར་བསྟན་པའི་བློཀ་གཅིག་ནི། རྟག་ཏུ་ཉོན་
མོངས་ཚོགས་ཀུན་དང་། །ཉེས་པར་སྤྱོད་པ་ཐམས་ཅད་དང༌། །རྒ་དང་འཆི་བ་དག་ལས་
ཀྱང་། །སངས་རྒྱས་ཉིད་ནི་ཡོངས་སུ་སྐྱོབས། །ཞེས་བྱུང་། དེ་ཡང་ཡང་དག་པར་རྫོགས་
པའི་སངས་རྒྱས་ཉིད་ནི་སྐྱབས་བླ་ན་མེད་པ་ཡིན་ཏེ། མཐོང་སྤང་དང་སྒོམ་སྤང་སོགས་
ཉོན་མོངས་པ་ཐམས་ཅད་དང་། ཉེས་པར་སྤྱོད་པ་ཆོས་སྤོང་གི་ལས་དང་མཚམས་མེད་
ལྔ་སོགས་ལས་ཀྱི་ཀུན་ནས་ཉོན་མོངས་པ་དང་། སྐྱེ་རྒ་ན་འཆི་བས་བསྡུས་པའི་སྐྱེ་བའི་ཀུན་
ནས་ཉོན་མོངས་སྟེ། ཀུན་ནས་ཉོན་མོངས་གསུམ་པོ་དག་ལས་ཀྱང་དུས་རྟག་ཏུ་ཡོངས་
སུ་སྐྱོབ་པའི་ཕྱིར། ཞེས་པའོ། །ཆོས་དཀོན་མཆོག་དང་དགེ་འདུན་དཀོན་མཆོག་གཉིས་
སྐྱབས་བླ་ན་མེད་པ་མ་ཡིན་ནམ་ཞེ་ན། སངས་རྒྱས་འཕགས་པའི་རྒྱུད་ཀྱི་དེ་གཉིས་སངས་
རྒྱས་ཡིན་པས་སྐྱོན་མེད་དོ། །དེའི་ཕྱིར། རྒྱུ་བླ་མ་ལས། སྐྱབས་ནི་སངས་རྒྱས་ཉག་
གཅིག་ཡིན་ཞེས་གསུངས་པའི་དགོངས་པའང་དེས་དཔག་ནས་ཤེས་སླའོ། །
གཉིས་པ། སྐྱབས་དམ་པར་བསྟན་པའི་བློཀ་གཅིག་ནི། འཚེ་བ་དག་ནི་ཐམས་
ཅད་དང་། །ངན་སོང་དང་ནི་ཐབས་མིན་དང་། །འཇིག་ཚོགས་ཐེག་པ་དམན་དག་ལས།།
དེ་ཕྱིར་སྐྱབས་ཀྱི་དམ་པའོ། །ཞེས་བྱུང་། དེ་ཡང་དེ་ཆོས་ཅན། སྐྱབས་དམ་པ་ཡིན་ཏེ།
འགྲོ་བ་རྣམས་ཡོངས་སུ་སྐྱོབ་པ་ལྔའི་སྒོ་ནས་སྐྱོབ་པའི་ཕྱིར། དེར་ཐལ། སྐུ་མཐོང་བའི་
སྒོ་ནས་ལོང་བས་མིག་རྙེད་པ་དང་། འོན་པས་སྒྲ་ཐོས་པ་སོགས་འཚེ་བ་ཐམས་ཅད་ལས་
སྐྱོབ་པ་དང་། འོད་ཟེར་བཏང་བ་སོགས་ཀྱིས་དམྱལ་བ་པ་སོགས་སྡུག་བསྔལ་ལས་ཐར་
པ་སོགས་ངན་སོང་ལས་སྐྱོབ་པ་དང་། སྐྱབས་འགྲོ་དང་ལས་འབྲས་སོགས་སྟོན་པས་མངོན་

མདོ་སྡེ་རྒྱན་གྱི་འགྲེལ་པ། ༼ཅ༽ 83
མཐོའི་ཐབས་མིན་པ་ལས་སྐྱོབ་པ་དང་། བདེན་བཞིའི་ཆོས་བསྟན་པས་འཇིག་ཚོགས་ལ་
ལྟ་བ་སོགས་ལས་སྐྱོབ། ཟབ་རྒྱས་ཀྱི་ཆོས་བསྟན་པས་ཐེག་པ་དམན་པ་ལས་སྐྱོབ་པའི་ཕྱིར།
ཞེས་པའོ། །
གསུམ་པ། རྫོགས་པའི་སངས་རྒྱས་སྐྱབས་དཔེ་ཟླ་མེད་པར་བསྟན་པའི་ཟློཀ་གཅིག་
ནི༑ སངས་རྒྱས་ཉིད་དེ་སྐྱབས་ནི་དཔེ་མེད་མཆོག་ཏུ་འདོད། །སྣ་ཚོགས་འཇིགས་གྱུར་
འཇིག་ཚོགས་ཀུན་དང་ཐེག་པ་དང་། །ངན་སོང་རྣམ་མང་སྡུག་བསྔལ་ཐབས་མིན་སོང་
བ་རྣམས། ། སྐྱེ་དང་འཆི་དང་ཉོན་མོངས་ངན་སོང་ཀུན་ལས་སྲུང་། །ཞེས་བྱུང་། དེ་
ཡང་སངས་རྒྱས་ཉིད་དེ་སངས་རྒྱས་ཁོ་ན་དཔེ་ཟླ་མེད་པའི་སྐྱབས་མཆོག་ཏུ་འདོད་རིགས་
ཏེ༑ མི་མཐུན་པའི་རྒྱུ་རྐྱེན་སྣ་ཚོགས་པས་འཇིགས་པའི་སྐྱབས་བྱེད། འཇིག་ཚོགས་ལ་
ལྟ་བ་ལ་སོགས་པའི་དབང་གིས་འཁོར་བར་འཁྱམས་པ་ཀུན་ལ་ཐུགས་བརྩེ། ཐེག་པ་དམན་
པ་ལ་ཞུགས་པ་རྣམས་བླ་ན་མེད་པའི་བྱང་ཆུབ་ལ་འགོད། ངན་སོང་གི་གནས་སུ་རྣམ་པ་
མང་པོས་སྡུག་བསྔལ་བ་རྣམས་ལ་བདེ་བའི་ཐབས་མཛད། ཐར་པ་དང་ཐམས་ཅད་མཁྱེན་
པའི་གོ་འཕང་ཐོབ་པའི་ཐབས་མ་ཡིན་པ་ལ་ཞུགས་པའམ་སོང་བ་རྣམས་ལ་ལམ་མ་ནོར་
བ་སྟོན། སྐྱེ་འཆིའི་ཀུན་ནས་ཉོན་མོངས་པ་དང་། ཉོན་མོངས་པའི་ཀུན་ནས་ཉོན་མོངས་
དང༌། ལས་ངན་པས་ཀུན་ནས་ཉོན་མོངས་རྣམས་ངན་པར་སོང་བ་ཀུན་ལས་སྲུང་བར་
མཛད་དོ། །
བཞི་པ། རྫོགས་པའི་སངས་རྒྱས་སྐྱབས་མཆོག་ཡིན་པར་བསྟན་པའི་བློཀ་གཅིག་
ནི༑ སངས་རྒྱས་ཆོས་ཀྱི་ཤིན་ཏུ་རྫོགས་པའི་སྐུ་གང་ཡིན། །དམ་པའི་ཆོས་ལ་སེམས་ཅན་
རབ་འདུལ་མཁྱེན་པ་གང་། །འགྲོ་བ་ཀུན་ལ་ཐུགས་བརྩེའི་ཕ་རོལ་ཕྱིན་པ་གང་། །སངས་
རྒྱས་ཉིད་དེ་འདིར་ནི་སྐྱབས་ཀྱི་མཆོག་ཏུ་འདོད། །ཅེས་བྱུང༌། སངས་རྒྱས་ཉིད་དེ་ཆོས་
ཅན། འདིར་སྐྱབས་ཀྱི་མཆོག་ཏུ་འདོད་དེ། སངས་རྒྱས་ཀྱི་ཆོས་སྐུ་གསུང་ཐུགས་གསུམ་

84
 ༼ཅ༽ མདོ་སྡེ་རྒྱན་གྱི་འགྲེལ་པ།
གྱི་ཡོན་ཏན་ཐམས་ཅད་ཤིན་ཏུ་རྫོགས་པའི་སྐུ་མངའ་བ་རང་དོན་ཕུན་ཚོགས་གང་ཡིན་པ་
དང༌། དམ་པའི་ཆོས་ལ་སེམས་ཅན་རྣམས་མོས་པ་དང་མཐུན་པར་རབ་ཏུ་འདུལ་བའི་
མཁྱེན་པ་ཕུན་ཚོགས་མངའ་བ། འགྲོ་བ་ཀུན་ལ་ཐུགས་བརྩེ་བའི་ཕ་རོལ་ཏུ་ཕྱིན་པ་གཞན་
དོན་ཕུན་ཚོགས་མངའ་བའི་ཕྱིར། ཞེས་པའོ། །
ལྔ་པ། ཡང་དག་པར་རྫོགས་པའི་སངས་རྒྱས་ཉིད་སྐྱབས་ཆེན་པོ་ཡིན་པར་བསྟན་
པའི་བློཀ་གཅིག་ནི། འཇིག་རྟེན་ཇི་སྲིད་སེམས་ཅན་གྱི། །གནོད་དང་ཕུན་སུམ་ཚོགས་
པ་ཀུན། །བཟློག་ཅིང་འབྱོར་བར་བྱ་བའི་ཕྱིར། །སངས་རྒྱས་སྐྱབས་ཆེན་ཉིད་དུ་འདོད།།
རྫོགས་པའི་སངས་རྒྱས་ཆོས་ཅན། སྐྱབས་ཆེན་པོ་ཡིན་ཏེ། འཇིག་རྟེན་ཇི་སྲིད་གནས་
ཀྱི་བར་སེམས་ཅན་རྣམས་གནོད་པ་ལས་བཟློག་པར་བྱེད་ཅིང་། སེམས་ཅན་རྣམས་བླ་
མེད་བྱང་ཆུབ་མ་ཐོབ་ཀྱི་བར་བདེ་ལེགས་ཕུན་སུམ་ཚོགས་པ་ཀུན་ལ་འབྱོར་བར་བྱ་བའི་
ཕྱིར། ཞེས་པའོ། །
གཉིས་པ་བྱང་ཆུབ་ཆེན་པོའི་འི་རྣམ་བཞག་རྒྱས་པར་བཤད་པ་ལ། གནས་བུར་གྱུར་མཐར་
ཐུག་སྤངས་པ་ཕུན་ཚོགས་བཤད་པ། གནས་གྱུར་མཐར་ཐུག་རྟོགས་པ་ཕུན་ཚོགས་བཤད་
པ༑ སྤངས་རྟོག་དབྱེར་མེད་བྱང་ཆུབ་ཏུ་སྒྲུབ་པ་དང་གསུམ། དང་པོ་ལ། ཟབ་པའི་
ཁྱད་པར་དང༌། རྒྱ་ཆེ་བའི་ཁྱད་པར་གཉིས། དང་པོ་ལ། གློ་བུར་རྣམ་དག་དང་། རང་
བཞིན་རྣམ་དག་གཉིས། དང་པོ་ལ། ངོ་བོའི་དོན། རྒྱུའི་དོན། ལས་ཀྱི་དོན། དབྱེ་བའི་
དོན་དང་བཞི། དང་པོ། གློ་བུར་རྣམ་དག་གི་ངོ་བོའི་དོན་བསྟན་པའི་ཚིག་རྐང་གསུམ་
ནི༑ གང་ལ་ཉོན་མོངས་ཤེས་བྱའི་སྒྲིབ་པའི་ས་བོན་དུས་རིང་རྟག་ལྡན་པ། །སྤོང་བ་ཤིན་
ཏུ་རྒྱ་ཆེན་རྣམ་པ་ཀུན་གྱིས་རབ་ཏུ་བཅོམ་གྱུར་ཅིང་། །གནས་འགྱུར་ཆོས་དཀར་ཡོན་
ཏན་མཆོག་རབ་ལྡན་པ་ཐོབ་པ་སངས་རྒྱས་ཉིད། །ཅེས་བྱུང་། དེ་ཡང་གློ་བུར་རྣམ་དག་
གི་ངོ་བོ་ཆོས་ཅན། བྲལ་བའི་ཁྱད་པར་དང་ལྡན་པ་ཡིན་ཏེ། རྒྱུད་གང་ན་ཉོན་མོངས་དང་

མདོ་སྡེ་རྒྱན་གྱི་འགྲེལ་པ། ༼ཅ༽ 85
ཤེས་བྱའི་སྒྲིབ་པ་གཉིས་སོ་སོའི་ས་བོན་དང་བཅས་པ་དུས་ཡུན་རིང་པོ་ཐོག་མེད་ནས་རྟག་
ཏུ་ལྡན་པ་དེ་ཉིད་སྤོང་བྱེད་ཀྱི་གཉེན་པོ་ས་བཅུའི་ཡེ་ཤེས་སོ་སོ་ལ་ཆུང་འབྲིང་ཆེ་གསུམ་གྱི་
རྣམ་པ་ཀུན་གྱིས་རབ་ཏུ་སྟེ་གཏན་དུ་བཅོམ་པར་གྱུར་ཅིང་། དེ་ལྟར་སྤངས་བྱ་ཐམས་ཅད་
སྤངས་ཏེ་སྤངས་པའི་གཞིའ མ་གནས་གཞན་དུ་གྱུར་པ་ན། ཐོབ་བྱའི་ཕྱོགས་དཀར་པོའི་
ཆོས་ཡོན་ཏན་ཀུན་གྱི་མཆོག་དང་རབ་དང་ཕུལ་དུ་གྱུར་པ་དང་ལྡན་པ་ཐོབ་པ་ནི་སངས་
རྒྱས་ཉིད་དོ། །ཞེས་པའོ། །
གཉིས་པ། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དེ་ཉིད་འཐོབ་པའི་རྒྱུའི་
ཁྱད་པར་བསྟན་པའི་ཚིག་རྐང་གཅིག་ནི། དེ་ནི་མི་རྟོག་རབ་དག་ཤིན་ཏུ་ཡུལ་ཅན་ཡེ་ཤེས་
ལམ་གྱིས་འཐོབ། །ངོ་བོ་ཉིད་ཀྱི་སྐུ་དེ་ནི་མཉམ་གཞག་རྣམ་པར་མི་རྟོག་པའི་ཡེ་ཤེས་གཉིས་
སྣང་གིས་རབ་ཏུ་དག་པ་དང་། ཤིན་ཏུ་རྒྱ་ཆེ་བ་ཀུན་རྫོབ་པའི་ཡུལ་ཅན་རྗེས་ཐོབ་ཡེ་ཤེས་
ཀྱི་ལམ་གྱིས་ཚོགས་གཉིས་གོམས་པར་བྱས་པ་ལས་ཐོབ་པའི་ཕྱིར། ཞེས་པའོ། །
གསུམ་པ། ལས་ཀྱི་དོན་བསྟན་པའི་ཟློཀ་གཅིག་ནི། དེ་བཞིན་གཤེགས་པ་དེ་ནི་
དེར་བཞུགས་ནས། །རི་དབང་མཐོ་སྟེང་བཞུགས་བཞིན་འགྲོ་ལ་གཟིགས། །ཞི་བར་མངོན་
དགའི་འགྲོ་ལའང་ཐུགས་རྗེ་ན། །སྲིད་ལ་མངོན་དགའི་སྐྱེ་བོ་གཞན་ཅི་སྨོས། །ཞེས་བྱུང་།
དེ་ཡང་ཡུལ་ཆོས་དབྱིངས་ཇི་ལྟ་བ་དེ་བཞིན་དུ་ཡུལ་ཅན་ཡེ་ཤེས་ཀྱིས་གཤེགས་ཤིང་ཐུགས་
སུ་ཆུད་པའི་དེ་བཞིན་གཤེག་པ་ཆོས་ཅན། དཔེར་ན། གཟིགས་པ་པོ་རི་དབང་མཐོན་
པོའི་སྟེང་དུ་བཞུགས་ན་ཕྱོགས་ཀུན་མཐོང་བ་བཞིན་དུ། ཟག་པ་མེད་པའི་དབྱིངས་དེར་
སླར་མི་ལྡང་བའི་ཚུལ་གྱིས་བཞུགས་པའི་ངང་ནས་འགྲོ་བ་ཐམས་ཅད་ལ་ཁྱད་པར་མེད་
པར་ཐུགས་རྗེ་ཆེན་པོས་གཟིགས་པ་ཡིན་ཏེ། ཞི་བའི་དབྱིངས་ལ་དགའ་ཞིང་སྙོམས་པར་
ཞུགས་པའི་དགྲ་བཅོམ་དག་ལ་ཡང་དོན་གཉིས་མ་རྫོགས་པར་དགོངས་ནས་ཐུགས་རྗེ་སྐྱེ་
ན༑ མ་རིག་པའི་དབང་གིས་སྲིད་པར་མངོན་པར་དགའ་ཞིང་འཁོར་བའི་གནས་སུ་འཁྱམས་

86 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་འགྲོ་བ་ལ་ཐུགས་རྗེ་སྐྱེ་བ་ལྟ་ཅི་སྨོས་པའི་ཕྱིར། ཞེས་པའོ། །
བཞི་པ། དབྱེ་བའམ་འཇུག་པའི་དོན་ལ། དངོས་དང་། ཀུན་འགྲོའི་དོན་དཔེས་
སྒྲུབ་པ་དང་། དེ་ལ་རྩོད་པ་སྤོང་བ་དང་། འཕྲིན་ལས་དཔེས་སྒྲུབ་པ་དང་བཞི། དང་པོ་
གློ་བུར་རྣམ་དག་གི་དབྱེ་བའམ་འཇུག་པ་བསྟན་པའི་ཟློཀ་གཅིག་ནི། གནས་ལ་འཇུག་དང་
རབ་འཇུག་མི་འཇུག་དང་། །ལྡོག་དང་ཀུན་འཇུག་གཉིས་དང་མི་གཉིས་དང༌། །མཉམ་
དང་ཁྱད་འཕགས་ཀུན་འགྲོའི་བདག་ཉིད་ནི། །དེ་བཞིན་གཤེགས་པ་རྣམས་ཀྱི་ཡོངས་གྱུར་
འདོད། །ཅེས་བྱུང་། དེ་ཡང་དེ་བཞིན་གཤེགས་པ་རྣམས་ཀྱི་གནས་ཡོངས་སུ་གྱུར་པ་
ཆོས་ཅན། འཇུག་པའི་བྱ་བ་བཅུ་ཡོད་དེ། གཞན་གྱི་དོན་དུ་འཇུག་པ། རབ་ཏུ་འཇུག་པ།
ཀུན་ནས་ཉོན་མོངས་པའི་རྒྱུ་ལ་མི་འཇུག་པས་མི་འཇུག་པ། ཀུན་ནས་ཉོན་མོངས་པ་ལས་
ལྡོག་པ། དུས་ཀུན་ཏུ་འཇུག་པ། མངོན་པར་རྫོགས་པར་བྱང་ཆུབ་པ་དང༌། ཡོངས་སུ་
མྱ་ངན་ལས་འདའ་བ་སྟོན་པར་འཇུག་པས་གཉིས་སུ་འཇུག་པ། འཁོར་བ་དང་མྱ་ངན་ལས་
འདའ་བ་ལ་མི་གནས་པའི་ཕྱིར་འདུས་བྱས་དང་འདུས་མ་བྱས་གཉིས་སུ་མི་འཇུག་པ་ནི་
གཉིས་མ་ཡིན་པར་འཇུག་པ། ཉོན་སྒྲིབ་སྤངས་པ་ལ་ཉན་རང་སངས་རྒྱས་གསུམ་འདྲ་
བས་མཉམ་པར་འཇུག་པ། སྟོབས་དང་མི་འཇིགས་པ་ཐོབ་པ་ཉན་རང་དང་མི་མཉམ་པའི་
ཕྱིར་ཁྱད་པར་དུ་འཕགས་པར་འཇུག་པ། ཐེག་པ་ཐམས་ཅད་སྟོན་པར་འགྲོ་བའི་ཕྱིར་ཀུན་
ཏུ་འགྲོ་བའི་འཇུག་པ་དང་བཅུར་དབྱེ་བའི་ཕྱིར། ཞེས་པའོ། །རྒྱས་པར་དབྱིག་འགྲེལ་
དང་། བློ་བརྟན་གྱི་འགྲེལ་བཤད་ལས་ཤེས་པར་བྱའོ། །
གཉིས་པ། ཀུན་འགྲོ་དོན་དཔེས་སྒྲུབ་པ་བསྟན་པའི་བློཀ་གཅིག་ནི། ཇི་ལྟར་ནམ་
མཁའ་རྟག་ཏུ་ཀུན་སོང་འདོད། །དེ་བཞིན་དེ་ཡང་རྟག་ཏུ་ཀུན་སོང་འདོད། །ཇི་ལྟར་ནམ་
མཁའ་གཟུགས་གྱུར་ཀུན་ཏུ་སོང་། །དེ་བཞིན་དེ་ཡང་སེམས་ཅན་ཚོགས་ཀུན་སོང་། །ཞེས་
བྱུང༌། དེ་ཡང་ནམ་མཁའ་རྟག་ཏུ་གཟུགས་ཀྱི་གོ་འབྱེད་དུ་ཁྱབ་པ་ལྟར། སངས་རྒྱས་

མདོ་སྡེ་རྒྱན་གྱི་འགྲེལ་པ། ༼ཅ༽ 87
ཀྱི་སྙིང་པོ་ཆོས་དབྱིངས་ཟག་པ་མེད་པ་ཡང་སེམས་ཅན་ཐམས་ཅད་ལ་ཁྱབ་པའི་ཕྱིར། ཞེས་
པའོ། །ཚིག་རྐང་དང་པོ་གཉིས་མདོར་བསྟན་དང་། ཐ་མ་གཉིས་རྒྱས་བཤད་དུ་དབྱིག་
འགྲེལ་ལས་གསུངས།
གསུམ་པ། ཀུན་འགྲོ་དོན་དཔེས་བསྒྲུབས་པ་དེ་ལ་རྩོད་སྤོང་བསྟན་པའི་བློཀ་གཉིས་
ནི༔ ཇི་ལྟར་ཆུ་ཡི་སྣོད་ཆག་ན། །ཟླ་བའི་གཟུགས་བརྙན་མི་སྣང་བ། ། དེ་བཞིན་སེམས་
ཅན་ངན་པ་ལ། །སངས་རྒྱས་གཟུགས་ཀྱང་མི་སྣང་ངོ༌། །ཇི་ལྟར་མེ་ནི་གཞན་དུ་འབར།།
གཞན་དུ་ཞི་བར་འགྱུར་བ་ལྟར། དེ་བཞིན་སངས་རྒྱས་རྣམས་ལ་ཡང་། ། སྣང་དང་མི་
སྣང་ཤེས་པར་བྱ། །ཞེས་བྱུང༌། དེ་ཡང་དེ་བཞིན་གཤེགས་པའི་སྙིང་བོའ མ་སངས་རྒྱས་
ཀྱི་ཆོས་ཉིད་ཀྱིས་སེམས་ཅན་ཐམས་ཅད་ལ་ཁྱབ་ན། ཅིའི་ཕྱིར་སེམས་ཅན་ཀུན་གྱིས་ཆོས་
དབྱིངས་མི་རྟོགས་སངས་རྒྱུས་མི་སྣང་ཞེ་ན། དོགས་པ་ཁོངས་སློང་དེའི་ལན་དང་། ཇི་
ལྟར་ཆུ་ཡི་སྣོད་ཆག་ན་དེའི་ནང་དུ་ཟླ་བའི་གཟུགས་བརྙན་མི་སྣང་བ་དེ་བཞིན་སེམས་ཅན་
ངན་པ་སྟེ། ཉོན་མོངས་པས་སེམས་ཀྱི་རྒྱུད་བསླད་པའི་སེམས་ཅན་ལ་སངས་རྒྱས་ཀྱི་གཟུགས་
ཀྱང་མི་སྣང་ངོ་། བུད་ཤིང་སོགས་ཚོགས་པའི་ཚེ་མེ་འབར། བུད་ཤིང་མེད་པའི་ཚེ་མེ་
ཞི་བ་ནི་དཔེ་དང་། སྐལ་ལྡན་ལ་སྣང་ལ་སྐལ་མེད་ལ་མི་སྣང་བའམ། གདུལ་བྱ་ཡོད་ན་
སྣང་ལ། མེད་ན་ཞི་བར་ཞུགས་ནས་མི་སྣང་བ་ནི་དོན་ཡིན་ནོ། །སངས་རྒྱས་འཇིག་རྟེན་
གྱི་ཁམས་སུ་འབྱོན་མ་འབྱོན་གདུལ་བྱའི་སྐལ་བའམ་བསོད་ནམས་ལ་རག་ལས་སོ། །མངོན་
རྟོགས་རྒྱན་རང་རྒྱུད་པའི་རང་གཞུང་ཡིན་ཡང་རིགས་ཀྱི་རྩོད་ལན་ཐལ་འགྱུར་པའི་ལུགས་
གཞིར་བཞག་ཡིན་པ་བཞིན། མདོ་སྡེའི་རྒྱན་འདི་སེམས་ཙམ་པའི་རང་གཞུང་ཡིན་པ་ལ་
རྩོད་ལན་དེ་དབུ་མ་པའི་ལུགས་གཞིར་བཞག་ཡིན་ནམ་སྙམ་མཁས་རྣམས་དགོངས།
བཞི་པ། འཕྲིན་ལས་དཔེས་སྒྲུབ་པ་ལ། འཕྲིན་ལས་ལྷུན་གྱིས་གྲུབ་པའི་དཔེ་གཉིས་
“དང་། རྒྱུན་མི་ཆད་པའི་དཔེ་གཉིས། དང་པོ། སངས་རྒྱས་ཀྱི་འཕྲིན་ལས་དཔེ་གཉིས་

88 ༼ཅ༽ མདོ་སྡེ་རྒྱན་གྱི་འགྲེལ་པ།
ཀྱིས་ལྷུན་གྱིས་གྲུབ་པར་བསྟན་པའི་ཟློ ཀ་གཉིས་ནི། ཇི་ལྟར་རྔ་དག་མ་བརྡུངས་པར། །སྒྲ་
ནི་ཀུན་ཏུ་འབྱུང་བ་ལྟར། །དེ་བཞིན་རྒྱལ་བ་གཟོ་མེད་པར། །བཤད་པ་དག་ནི་ཀུན་ཏུ་
འབྱུང་། །ཇི་ལྟར་ནོར་བུ་འབད་མེད་པར། །རང་གི་འོད་ནི་སྟོན་པ་ལྟར། །སངས་རྒྱས་
རྣམས་ཀྱང་གཟོ་མེད་པར། དེ་བཞིན་མཛད་པ་ངེས་པར་སྟོན། །ཅེས་བྱུང་། དེ་ཡང་ཇི་
ལྟར་ལྷ་ཡི་རྔ་དག་ལག་པས་མ་བརྡུངས་པར་སྒྲ་ནི་དུས་ཀུན་ཏུ་འབྱུང་བ་ལྟར་རམ་དེ་བཞིན་
དུ་རྒྱལ་བ་རྣམས་ནི་གཟོ་མེད་པ་སྟེ་ཀུན་སློང་གི་རྩོལ་པ་མེད་པར་གསུང་གི་འཕྲིན་ལས་སམ་
ཆོས་འཆད་པའི་མཛད་པ་དག་ནི་དུས་ཀུན་ཏུ་འབྱུང་བའི་ཕྱིར་དང་། ཇི་ལྟར་ནོར་བུའི་
འོད་འཆར་བ་ནོར་བུ་རང་གིས་འབད་རྩོད་མི་དགོས་པར་རང་གི་འོད་ནི་སྟོན་པ་ལྟར། སངས་
རྒྱས་རྣམས་ཀྱང་དེ་བཞིན་དུ་ཀུན་སློང་གི་རྟོག་པ་ཉེ་བར་ཞི་བ་སྟེ། དེའི་གཟོའ མ་འབད་
རྩོལ་མེད་པར་སྐུ་གསུང་ཐུགས་གསུམ་གྱི་མཛད་པའམ་བཀོད་པ་དུས་གཅིག་ཏུའ མ་དུས་
སོ་སོར་གདུལ་བྱ་རྣམས་ཀྱི་ཁམས་དང་བསམ་པ་རྣམས་དང་མཐུན་པར་ངེས་པར་དུ་སྟོན་
པར་མཛད་དོ། །ཞེས་པའོ། །ལྷ་ཡི་རྔ་ནི་གསུང་གི་མཛད་པའི་དཔེ་དང༌། ནོར་བུ་ནི་
སངས་རྒྱས་ཀྱི་མཛད་པ་སྤྱིའི་དཔེའོ། །
གཉིས་པ། སངས་རྒྱས་ཀྱི་འཕྲིན་ལས་རྒྱུན་མི་འཆད་པ་དཔེ་གཉིས་ཀྱི་སྒོ་ནས་བསྟན་
པའི་ཟློཀ་གཉིས་ནི། ཇི་ལྟར་མཁའ་ལ་འཇིག་རྟེན་གྱི། །བྱ་བ་རྒྱུ་མི་འཆད་པར་སྣང་། །དེ་
བཞིན་ཟག་མེད་དབྱིངས་ན་ཡང་། །རྒྱལ་བའི་མཛད་པ་རྒྱུན་མི་འཆད། །ཇི་ལྟར་མཁའ་
ལ་རྟག་ཏུ་ནི། །བྱ་བ་ཉམས་ཤིང་འབྱུང་བ་ལྟར། །དེ་བཞིན་ཟག་མེད་དབྱིངས་ན་ཡང་།།
སངས་རྒྱས་འཕྲིན་ལས་སྐྱེ་ཞིང་འབྲི། །ཞེས་བྱུང་། དེ་ཡང་ཇི་ལྟར་ནམ་མཁའ་ཆད་པ་
མེད་པ་ནི་སངས་རྒྱས་འཕྲིན་ལས་རྒྱུན་མི་ཆད་པའི་དཔེ་དེ་ལ་འཇིག་རྟེན་འགྲོ་འདུག་སོགས་
ཀྱི་བྱ་བ་རྒྱུན་མི་འཆད་པར་སྣང་བ་དེ་བཞིན། ཟག་མེད་ཀྱི་དབྱིངས་ན་ཡང་རྒྱལ་བའི་སྐུ་
གསུང་ཐུགས་གསུམ་གྱི་འཕྲིན་ལས་རྒྱུན་མི་ཆད་པ་དང་། ལོ་ཏོག་ཉམས་པ་དང་ཡང་གསར་

མདོ་སྡེ་རྒྱན་གྱི་འགྲེལ་པ། ༼ཅ༽ 89
དུ་འབྱུང་བ་ནི། གདུལ་བྱའི་ལས་སྐལ་གྱི་དབང་གིས་ནམ་མཁའ་ཇི་སྲིད་བར་འཚང་རྒྱ་
བ་དང་མྱ་ངན་ལས་འདའ་བ་སོགས་སྐྱེ་འགྲིབ་སྣང་བའི་དཔེའོ། ། མདོར་ན། མངོན་རྟོགས་
རྒྱན་ལས། དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་ཆད་པར་འདོད། །ཅེས་
པ་ལྟར་རོ། །
གཉིས་པ། རང་བཞིན་རྣམ་དག་བཤད་པ་ལ། མཚན་ཉིད་ཟབ་པ། གནས་ཟབ་
པ༑ འཕྲིན་ལས་ཟབ་པ། ཟབ་མོ་གསུམ་གྱི་མཇུག་བསྡུ་བ། ཟབ་མོ་སྙིང་པོའི་དོན་བསྟན་
པ་དང་ལྔ། དང་པོ། མཚན་ཉིད་ཟབ་པ་ལ། རྣམ་པར་དག་པའི་མཚན་ཉིད། བདག་
མཆོག་གི་མཚན་ཉིད། ལུང་དུ་མ་བསྟན་པའི་མཚན་ཉིད། རྣམ་པར་གྲོལ་བའི་མཚན་
ཉིད་དང་བཞི། དང་པོ། རྣམ་པར་དག་པའི་མཚན་ཉིད་བསྟན་པའི་བློཀ་གཅིག་ནི། སྔ་
མ་ཕྱི་མར་ཁྱད་མེད་ཀྱང་། །སྒྲིབ་པ་ཀུན་གྱི་དྲི་མེད་པ། །དེ་བཞིན་ཉིད་ནི་སངས་རྒྱས་
འདོད། །དག་པ་མ་ཡིན་མ་དག་མིན། །ཞེས་བྱུང་། དེ་ཡང་སྔ་མ་སོ་སྐྱེས་སམ་སེམས་
ཅན་དང༌། ཕྱི་མ་སངས་རྒྱས་གཉིས་ཆོས་ཉིད་ཀྱི་རང་བཞིན་ལ་ཁྱབ་པར་མེད་ཀྱང་། ལམ་
ལྔ་དང་ས་བཅུ་སོགས་བསྒོམ་པའི་སྟོབས་ཀྱིས་ཉོན་སྒྲིབ་དང་ཤེས་སྒྲིབ། ལས་སྒྲིབ་དང་
སྙོམས་འཇུག་གི་སྒྲིབ་པ་སོགས་སྒྲིབ་པ་ཀུན་གྱི་དྲི་མ་མེད་པར་གྱུར་པའི་དེ་བཞིན་ཉིད་ནི་
ཆོས་ཅན། སངས་རྒྱས་སུ་འདོད་དེ། རང་བཞིན་གྱིས་དྲི་མ་དང་བཅས་པ་ཞིག་གསར་
དུའ མ་གློ་བུར་གྱི་དྲི་མས་དག་པ་ཡང་མ་ཡིན་ལ། རང་བཞིན་གྱིས་དག་ཀྱང་གློ་བུར་གྱི་
དྲི་མས་མ་དག་པ་ཡང་མ་ཡིན་པའི་དག་པ་གཉིས་དང་ལྡན་པའི་དབྱིངས་མཐར་ཐུག་ཡིན་
པའི་ཕྱིར། ཞེས་པའོ། །
གཉིས་པ། བདག་མཆོག་གི་མཚན་ཉིད་བསྟན་པའི་བློཀ་གཅིག་ནི། སྟོང་བ་ཉིད་
ནི་རྣམ་དག་ན། །བདག་མེད་མཆོག་གི་བདག་ཐོབ་པས། །སངས་རྒྱས་དག་པའི་བདག་
ཐོབ་ཕྱིར། ། བདག་ཉིད་ཆེན་པོའི་བདག་ཏུ་འགྱུར། །ཞེས་བྱུང་། དེ་ཡང་རང་རྒྱུད་ཀྱི་

30
 ༼ ཅ༽ མདོ་སྡེ་རྒྱན་གྱི་འགྲེལ་པ།
རང་བཞིན་གྱིས་དག་པའི་སྟོང་པ་ཉིད་ནི་གློ་བུར་གྱི་དྲི་མས་རྣམ་པར་དག་པ་ན། གང་ཟག་
དེ་ཉིད་བདག་མེད་མཆོག་གི་བདག་གམ་རང་བཞིན་དག་པ་ཐོབ་པའི་ཕྱིར་ན། སངས་རྒྱས་
ནི་དག་པའི་བདག་གམ་སྟོང་ཉིད་རྣམ་པར་དག་པའམ་བདག་དམ་པའི་ཕ་རོལ་ཏུ་ཕྱིན་པ་
ཐོབ་པའི་ཕྱིར། བདག་ཉིད་ཆེན་པོའི་བདག་གམ་རང་བཞིན་ནམ་བདག་ཉིད་ཏུ་འགྱུར་ཏེ་
གྱུར་པའི་ཕྱིར། ཞེས་པའོ། །
གསུམ་པ། ལུང་དུ་མ་བསྟན་པའི་མཚན་ཉིད་བསྟན་པའི་ཟློཀ་གཅིག་ནི། དེ་ཕྱིར་
སངས་རྒྱས་ཡོད་མིན་ཞིང་། །མེད་པར་ཡང་ནི་མི་བརྗོད་དོ། །དེ་ལྟར་སངས་རྒྱས་དེ་
ܕ݂ܪܽܚ
སྐད་འདི། ། ལུང་མ་བསྟན་པའི་ཚུལ་དུ་འདོད། །ཅེས་བྱུང་། དེ་ཡང་སངས་རྒྱས་ཀྱིས་
ཀུན་བཏགས་པའི་ཆོས་དང་གང་ཟག་གི་དངོས་པོ་ཡོད་པ་མིན་ཞིང་། ཡོངས་སུ་གྲུབ་པའི་
དངོས་པོ་གཏན་ནས་མེད་པར་ཡང་ནི་མི་བརྗོད་དོ། །ཅིའི་ཕྱིར་ན། སྟོང་ཉིད་རྣམ་པར་
དག་པ་ཐོབ་པའི་སངས་རྒྱས་ཡིན་པ་དེའི་ཕྱིར། དེ་ལྟར་རྟག་ཆད་ཀྱི་མཐའ་ལ་གནས་པའི་
སེམས་ཀྱིས་སངས་རྒྱས་གྲོང་ཕན་ཆད་ཡོད་དམ་མེད་ཅེས་སོགས་དྲི་ན། གང་དུ་ཡང་ལུང་
མ་བསྟན་པར་རིགས་ཏེ། ཀུན་རྫོབ་དང་དོན་དམ་གྱི་ཁྱད་པར་འབྱེད་དགོས་པའི་ཕྱིར། དེ་
སོགས་ལུང་བསྟན་གྱི་ལྟ་བ་བཅུ་བཞི་དབུ་སེམས་གཉིས་ཀའི་ལུགས་ལ་ཡོད། ལན་ལུང་
དུ་མ་བསྟན་པས་སངས་རྒྱས་ཀུན་མཁྱེན་དུ་སྒྲུབ་ལུགས་ཀྱང་ཡོད།
བཞི་པ། རྣམ་པར་གྲོལ་བའི་མཚན་ཉིད་བསྟན་པའི་བློཀ་གཅིག་ནི། ཇི་ལྟར་ལྕགས་
ལ་ཚ་བ་དང་། །མིག་ལ་རབ་རིབ་ཞི་བ་ལྟར། །སངས་རྒྱས་སེམས་དང་ཡེ་ཤེས་ལ། ། ཡོན་
དང་མེད་པར་མི་བརྗོད་དོ། །ཞེས་བྱུང་། དེ་ཡང་། དཔེར་ན། ཇི་ལྟར་ལྕགས་དམར་
འབར་བ་ཚ་བ་ཞི་བའི་ཚེ་འབར་བའི་ལྕགས་མེད་ཀྱང་ལྕགས་གནས་པ་དང་། མིག་ལ་རབ་
རིབ་ཞི་བའི་ཚེ་རབ་རིབ་ཅན་གྱི་མིག་མེད་ཀྱང་མིག་གནས་པ་དེ་བཞིན་དུ། སངས་རྒྱས་
ཀྱི་སེམས་དང་ཡེ་ཤེས་ལ་འདོད་ཆགས་དང་མ་རིག་པ་ལ་སོགས་ཡོད་པར་ཡང་མི་བརྗོད།

མདོ་སྡེ་རྒྱན་གྱི་འགྲེལ་པ། ༼ཅ༽ 91
འདོད་ཆགས་དང་བྲལ་བའི་སེམས་རྣམ་པར་གྲོལ་བ་དང་། མ་རིག་པ་དང་བྲལ་བའི་སེམས་
དང་ཤེས་རབ་རྣམ་པར་གྲོལ་བ་མེད་པར་ཡང་མི་བརྗོད་དོ། ། ཐོཀ་འདི་མཁས་པ་འགའ་
གཙང་བདེ་བདག་རྟག་པའི་ཕར་ཕྱིན་བསྟན་པ་ལ་སྦྱར་བའང་ཡོད། དེ་དག་དབྱིག་འགྲེལ་
དང་བློ་བརྟན་གྱི་འགྲེལ་བཤད་རྣམས་ལས་ཞིབ་ཏུ་ཤེས་པར་བྱའོ། །
གཉིས་པ། གནས་པ་ཟབ་པ་བསྟན་པའི་བློ ཀ་གཅིག་ནི། ཟག་མེད་དབྱིངས་ན་
སངས་རྒྱས་རྣམས། མཁའ་ལྟར་ལུས་ནི་མེད་ཕྱིར་དང་། །སྔོན་གྱི་ལུས་རྗེས་འབྲང་བའི་
ཕྱིར། །གཅིག་མིན་མང་པོ་ཉིད་མ་ཡིན། །ཞེས་བྱུང༌། སངས་རྒྱས་རྣམས་ཆོས་ཅན།
ཟག་མེད་ཀྱི་དབྱིངས་ན་གནས་པ་ཐོབ་པ་ཡིན་ཏེ། ལྷས་སྦྱིན་དང་མཆོད་སྦྱིན་གཉིས་ཀྱི་
ལུས་ལྟ་བུ་ངར་འཛིན་གྱིས་ཐ་དད་དུ་ཕྱེ་བའི་ལུས་མེད་པས་ན་ནམ་མཁའ་ལྟར་རིགས་ཐ་
དད་པ་མང་པོ་ཉིད་མ་ཡིན་ཞིང་། སྔོན་སློབ་ལམ་གྱི་སྐབས་སུ་ལུསསྣ་ཚོགས་པས་སེམས་
ཅན་གྱི་དོན་བྱེད་པར་སྨོན་པའི་རྗེས་སུ་འབྲང་ནས་རྣམ་པར་འཕྲུལ་བ་སྣ་ཚོགས་ཀྱིས་སེམས་
ཅན་འདུལ་བས་ན་ལུས་གཅིག་ཉིད་མ་ཡིན་ཀྱང་ལྟོས་བཅས་ཀྱི་ལུས་མེད་པ་ནམ་མཁའ་ལྟར་
ཡིན་པའི་ཕྱིར།
གསུམ་པ། རང་བཞིན་རྣམ་དག་གི་འཕྲིན་ལས་ཟབ་པའམ་སངས་རྒྱས་ཀྱི་འཕྲིན་
ལས་ཟབ་པ་ལ་དབྱེ་བ་ན་བཅུ་ཡོད་དེ། རིན་ཆེན་གནས་ཀྱི་བྱེད་ལས། སེམས་ཅན་སྨིན་
པའི་ལས། མཐར་ཐུག་ཏུ་འགྲོ་བའི་ལས། ཆོས་སྟོན་པའི་ལས། སྤྲུལ་བ་སོགས་ཀྱི་ལས།
ཡེ་ཤེས་འཇུག་པའི་ལས། རྣམ་པར་མི་རྟོག་པའི་ལས། སྣ་ཚོགས་ཡེ་ཤེས་ཀྱི་ལས། ཡེ་
ཤེས་མི་འཇུག་པའི་ལས། རྣམ་གྲོལ་མཚུངས་པ་ཡེ་ཤེས་ཀྱི་བྱེ་བྲག་གི་ལས་དང་བཅུ་རྣམས་
སུ་ཡོད་པ་ལས། དང་པོ། རིན་ཆེན་གནས་ཀྱི་ལས་བསྟན་པའི་ཚིག་རྐང་གཉིས་ནི། སྟོབས་
སོགས་སངས་རྒྱས་ཆོས་རྣམས་ལ། །བྱང་ཆུབ་རིན་ཆེན་འབྱུང་གནས་འདྲ། །ཞེས་བྱུང་།
དེ་ཡང་བླ་ན་མེད་པའི་བྱང་ཆུབ་ཆེན་པོ་རང་བཞིན་རྣམ་པར་དག་པ་འདི་ནི། རིན་པོ་ཆེ་

92
 ༼ཅ༽ མདོ་སྡེ་རྒྱན་གྱི་འགྲེལ་པ།
འབྱུང་བའི་གནས་དང་འདྲ་སྟེ། སྟོབས་བཅུ་སོགས་སངས་རྒྱས་ཀྱི་ཆོས་རྣམས་འབྱུང་བ་
དེ་ཉིད་ཐོབ་ལ་རག་ལས་པའི་ཕྱིར།
གཉིས་པ། སེམས་ཅན་སྨིན་པའི་ལས་བསྟན་པའི་ཚིག་རྐང་གཉིས་ནི། འགྲོ་བའི་
དགེ་བའི་ལོ་ཏོག་ལ། །སྤྲིན་ཆེན་དང་ཡང་འདྲ་བར་འདོད། །ཅེས་བྱུང་། དེ་ཡང་སྤྲིན་
ལས་བབས་པའི་ཆར་ཆེན་གྱིས་འབྲུ་དང་མེ་ཏོག་སོགས་སྨིན་པ་དང་འདྲ་བར། གཟུགས་
སྐུའི་འཕྲིན་ལས་ཀྱིས་སེམས་ཅན་སྨིན་པར་བྱེད་པའོ། །ཡང་སྒྲས་དཔེའི་སྐབས་སུ་ས་དང་
ལུད་དང་ཉི་མ་རྣམས་སྡུད་ཅིང་། དོན་གྱི་སྐབས་སུ་ཆོས་སྐུའི་འཕྲིན་ལས་སྡུད་དོ། །
ܢܪܝ 
ܕ
 གསུམ་པ། མཐར་ཐུག་ཏུ་འགྲོ་བའི་ལས་བསྟན་པའི་ཚིག་རྐང་གཉིས་ནི། བསོད་
ནམས་ཡེ་ཤེས་རབ་རྫོགས་ཕྱིར། ། ཟླ་བ་ཉ་བ་ལྟ་བུར་འདོད། །ཅེས་བྱུང༌། དེ་ཡང་ཟླ་
བ་འཕེལ་བ་མཐར་ཐུག་པ་ཉ་གང་བ་ལྟ་བུར་ཡོན་ན་འཕེལ་བའམ་རྫོགས་པ་མཐར་ཐུག་པ་
ཚོགས་གཉིས་རབ་ཏུ་རྫོགས་པའི་ཕྱིར་འགྲོ་བའི་ལས་སོ། །བཞི་པ། ཆོས་སྟོན་པའི་ལས་
བསྟན་པའི་ཚིགས་རྐང་གཉིས་ནི། ཡེ་ཤེས་སྣང་བ་འབྱེད་པའི་ཕྱིར། །ཉི་མ་ཆེན་པོ་འདྲ་
བར་འདོད། །ཅེས་བྱུང་། དེ་ཡང་ཀུན་མཁྱེན་ཡེ་ཤེས་ལས་ཆོས་བཤད་པའི་འོད་ཟེར་
བྱུང་ནས་འགྲོ་བའི་མ་རིག་པའི་མུན་པ་སེལ་ནས་ཆོས་ཀུན་སྣང་བར་བྱེད་པ་ནི། དཔེར་
ན༑ ཉི་མས་གླིང་བཞིའི་མུན་པ་སེལ་བའམ། སངས་རྒྱས་ཀུན་ཏུ་བཟང་པོའི་ཞིང་མི་འཛུམ་
པ་ན་སྟོང་གསུམ་གྱི་འཇིག་རྟེན་གྱི་ཁམས་ཀྱི་མུན་པ་ཅིག་ཆར་བསལ་བའི་ཉི་མ་ཆེན་པོ་ལྟར་
ཡིན་པ་ནི་ཆོས་སྟོན་པའི་ལས་སོ། །རིན་པོ་ཆེའི་འབྱུང་གནས་རྒྱ་མཚོ་དང་། སྤྲིན་དང་།
ཟླ་བ་ཉ་བ་དང་། ཉི་མ་ཆེན་པོ་ལྟ་བུས་མཚོན་པའི་དོན་རྣམས་ནི་གོ་བར་ཟད་དོ། །
ལྔ་པ། སྤྲུལ་པ་སོགས་ཀྱི་ལས་བསྟན་པའི་ཟློཀ་གཉིས་ནི། ཇི་ལྟར་ཉི་མའི་དཀྱིལ་
འཁོར་གྱི། །འོད་ཟེར་དཔག་ཏུ་མེད་འདྲེས་ཤིང་། །རྟག་ཏུ་བྱ་བ་གཅིག་ལ་འཇུག །འཇིག་
རྟེན་ལ་ཡང་སྣང་བ་བྱེད། །དེ་བཞིན་ཟག་མེད་དབྱིངས་ན་ཡང་། །སངས་རྒྱས་དཔག་

མདོ་སྡེ་རྒྱན་གྱི་འགྲེལ་པ། ༼ཅ༽ 93
ཏུ་མེད་འདྲེས་ཤིང་། །མཛད་པ་གཅིག་ནི་མཛད་པ་ལས། །ཡེ་ཤེས་སྣང་བར་མཛད་པར་
འདོད། །ཅེས་བྱུང་། དེ་ཡང་ཉི་མའི་འོད་ཟེར་ཤུགས་ཆེ་ཆུང་སྣ་ཚོགས་དཔག་ཏུ་མེད་
པ་འདྲེས་ཤིང་དུས་རྟག་ཏུ་ལོ་ཏོག་སྨིན་པ་དང་། འདམ་རྫབ་སྐེམ་པ་སོགས་ཀྱི་བྱ་བ་གཅིག་
ལ་འཇུག་ཅིང་འཇིག་རྟེན་ལ་ཡང་སྣང་བར་བྱེད་པ་དེ་བཞིན་དུ། ཟག་མེད་ཀྱི་དབྱིངས་
ན་ཡང་སངས་རྒྱས་དཔག་ཏུ་མེད་པ་འདྲེས་ཤིང་། མཛད་པ་གཅིག་གིས་ནི་དགེ་བའི་ལོག་
ཏོག་སྨིན་པ་དང་། ཉོན་མོངས་པའི་འདམ་རྫབ་སྐེམ་པར་བྱེད་པ་ལ་སོགས་པའི་མཛད་པ་
ཐམས་ཅད་ཀྱི་བྱ་བ་བྱེད་པར་ཡེ་ཤེས་ཀྱིས་སྣང་བར་མཛད་པ་ལྟར་འདོད་རིགས་སོ། །ཡང་
སྒྲ་སྔ་མས་འཇིག་རྟེན་ལས་འདས་པ་ཀུན་མཁྱེན་ཡེ་ཤེས་སོགས་ལ་སྣང་བ་སྡུད། ཡང་
སྒྲ་ཕྱི་མས་ཆོས་སྐུའི་ངང་དུ་སངས་རྒྱས་དཔག་ཏུ་མེད་པ་འདྲེས་པ་སྡུད་དོ། །
དྲུག་པ། ཡེ་ཤེས་འཇུག་པའི་ལས་བསྟན་པའི་ཟློཀ་གཅིག་ནི། དཔེར་ན་ཉི་མའི་
འོད་ཟེར་གཅིག །བྱུང་ན་འོད་ཟེར་ཀུན་འབྱུང་བ། །དེ་བཞིན་སངས་རྒྱས་རྣམས་ཀྱི་ཡང་།།
ཡེ་ཤེས་འབྱུང་བར་ཤེས་པར་བྱ། །ཞེས་བྱུང་། དེ་ཡང་དཔེར་ན་ཉི་མའི་འོད་ཟེར་གཅིག་
བྱུང་ན་བུ་ག་ཀུན་ལ་འོད་ཟེར་འབྱུང་བ་དེ་བཞིན་དུ་སངས་རྒྱས་རྣམས་ཀྱི་ཡེ་ཤེས་ཆོས་སྐུའི་
འཕྲིན་ལས་གདུལ་བྱའི་རྒྱུད་ལ་འཇུག་ན་སངས་རྒྱས་ཀྱི་སྐུ་དང་གསུང་གི་འཕྲིན་ལས་ཀྱང་
འཇུག་པར་ཤེས་པར་བྱའོ། །ཡང་ན་སངས་རྒྱས་གཅིག་གི་ཡེ་ཤེས་ཀྱི་འཕྲིན་ལས་འཇུག་
ན་སངས་རྒྱས་ཐམས་ཅད་ཀྱི་ཡེ་ཤེས་ཀྱི་འཕྲིན་ལས་འཇུག་པའང་གཞུང་འདིའི་དོན་ནོ། །
བདུན་པ། རྣམ་པར་མི་རྟོག་པའི་ལས་བསྟན་པའི་བློཀ་གཅིག་ནི། ཇི་ལྟར་ཉི་མའི་
འོད་ཟེར་དག །འཇུག་ལ་བདག་གིར་བྱ་བ་མེད། །དེ་བཞིན་སངས་རྒྱས་ཡེ་ཤེས་ཀྱང་།།
འཇུག་ལ་བདག་གིར་མཛད་མི་མངའ། །ཞེས་བྱུང་། དེ་ཡང་ཇི་ལྟར་ཉི་མའི་འོད་ཟེར་
ཡུལ་ལ་འཇུག་པ་ལ་འབད་རྩོལ་ལ་སོགས་བདག་གིར་བྱ་བ་མེད་ལ། དེ་བཞིན་སངས་རྒྱས་
ཀྱི་འཕྲིན་ལས་གདུལ་བྱའི་རྒྱུད་ལ་འཇུག་པ་ལ་བདག་འཛིན་དང་རྣམ་རྟོག་མི་མངའ་བ་ནི་

44
 ༼ཅ༽ མདོ་སྡེ་རྒྱན་གྱི་འགྲེལ་པ།
ཡེ་ཤེས་རྣམ་པར་མི་རྟོག་པའི་བྱེད་ལས་སོ། །
བརྒྱད་པ། སྣ་ཚོགས་ཡེ་ཤེས་ཀྱི་ལས་བསྟན་པའི་བློཀ་གཅིག་ནི། ཉི་མའི་འོད་
ཟེར་གཅིག་བཏང་པས། །འགྲོ་བ་སྣང་བ་བྱེད་པ་ལྟར། །དེ་བཞིན་ཤེས་བྱ་ཐམས་ཅད་
ལ༑ ༑སངས་རྒྱས་ཡེ་ཤེས་ཅིག་ཅར་སྣང་། །ཞེས་བྱུང་། དེ་ཡང་ཉི་མའི་འོད་ཟེར་གཅིག་
འཕྲོས་པའམ་བཏང་བས་འགྲོ་བས་འགྲོ་བ་སོ་སོའི་ཡུལ་སོ་སོར་སྣང་བ་ཅིག་ཅར་བྱེད་པ་
ལྟར་རམ་དེ་བཞིན་དུ། སངས་རྒྱས་ཀྱི་མཁྱེན་པ་སྐད་ཅིག་གིས་ཤེས་བྱ་ཐམས་ཅད་ཅིག་
ཅར་དུ་སྣང་ངོ༌། །
ཉིན
ད
 དགུ་པ། ཡེ་ཤེས་མི་འཇུག་པའི་ལས་བསྟན་པའི་ཟློཀ་གཅིག་ནི། ཇི་ལྟར་ཉི་མའི་
འོད་ཟེར་རྣམས། སྤྲིན་ལ་སོགས་པས་བསྒྲིབས་པར་འདོད། །དེ་བཞིན་སངས་རྒྱས་ཡེ་
ཤེས་རྣམས། སེམས་ཅན་གྱི་ནི་ཉེས་པས་བསྒྲིབས། །ཞེས་བྱུང་། དེ་ཡང་ཇི་ལྟར་ཉི་མའི་
འོད་ཟེར་རྣམས་རབ་ཏུ་སྣང་བར་བྱ་བ་ལ་སྤྲིན་ལ་སོགས་པས་བསྒྲིབས་པ་དེ་བཞིན་དུ།
སངས་རྒྱས་ཀྱི་ཡེ་ཤེས་ཀྱི་འཕྲིན་ལས་ཀྱང་སེམས་ཅན་རྣམས་སྙིགས་མ་ལྔ་ཤས་ཆེ་བའི་
ཉེས་པས་སྣོད་དུ་མ་གྱུར་པ་ཉིད་ཀྱིས་བསྒྲིབས་སོ། །མངོན་རྟོགས་རྒྱན་ལས། ལྷ་ཡི་རྒྱལ་
བས་ཆར་ཕབ་ཀྱང་། ། ས་བོན་མི་རུང་མི་འཁྲུངས་ལྟར། །སངས་རྒྱས་རྣམས་ནི་བྱུང་
གྱུར་ཀྱང་། ། སྐལ་བ་མེད་པས་བཟང་མི་མྱོང་། །ཞེས་གསུངས་པ་ལྟར་རོ། །
བཅུ་པ། རྣམ་གྲོལ་མཚུངས་ཀྱང་ཡེ་ཤེས་ཁྱད་ཞུགས་པའི་བྱེད་ལས་བསྟན་པའི་
བློ ཀ་གཅིག་ནི། ཇི་ལྟར་མདུད་པའི་དབང་གིས་ན། །གོས་ལ་ཚོན་བཀྲ་མི་བཀྲ་བ། །དེ་
བཞིན་འཕེན་པའི་དབང་གིས་ན། །གྲོལ་བའི་ཡེ་ཤེས་བཀྲ་མི་བཀྲ། །ཞེས་བྱུང་། །དེ་
ཡང་ཇི་ལྟར་སྐུད་པའི་མདུད་པའི་དབང་གིས་གོས་ལ་ཚོན་བཀྲ་མི་བཀྲ་བ་དེ་བཞིན་དུ། ཉོན་
རང་གི་རྣམ་པར་གྲོལ་བའི་ཡེ་ཤེས་དང་། སངས་རྒྱས་ཀྱི་རྣམ་པར་གྲོལ་བའི་ཡེ་ཤེས་གཉིས་
རྣམ་གྲོལ་ཙམ་དུ་མཚུངས་ཀྱང་ཚོགས་དང་སྤྱོད་པ་དང་སྨོན་ལམ་ལས་ཀྱི་འཕེན་པའི་དབང་

མདོ་སྡེ་རྒྱན་གྱི་འགྲེལ་པ། ༼ཅ༽ 95
གིས་ཕྲིན་ལས་རྒྱ་ཆེ་ཆུང་དང་སྔ་མ་ལས་ཕྱི་མ་ཁྱད་པར་དུ་འཕགས་པས་ཡེ་ཤེས་བཀྲ་མི་
བཀྲ་ལུགས་ལྡོག་གོ །
བཞི་པ། ཟབ་མོ་གསུམ་གྱི་མཇུག་བསྡུ་བསྟན་་པཔའི་བློཀ་གཅིག་ནི། དྲི་མེད་དབྱིངས་
ལ་སངས་རྒྱས་ཀྱི། །མཚན་ཉིད་དང་ནི་གནས་པ་དང་། །འཕྲིན་ལས་ཟབ་པ་འདི་བཤད་
པ༑ ༑མཁའ་ལ་ཚོན་གྱིས་རི་མོ་འབྲི། །ཞེས་པ་ནི། ཟག་པ་མེད་པའམ་དྲི་མ་མེད་པའི་
དབྱིངས་སྤྲོས་པ་གཉིས་དང་བྲལ་བ་སོ་སོ་རང་རིག་པའི་རང་བཞིན་ཉིད་མཚན་ཉིད་དང་
གནས་པ་དང་། འཕྲིན་ལས་སམ་བྱེད་ལས་ཟབ་མོ་གསུམ་ནི་ནམ་མཁའ་ལ་ཚོན་གྱི་རི་
མོ་འབྲི་བ་བཞིན་དུ་བསམ་གྱིས་མི་ཁྱབ་པ་ཉིད་ཡིན་པ་བཤད་པ་འདིས་ཤེས་པར་བྱའོ། །ཞེས་
པའོ། །
ལྔ་པ། ཟབ་མོ་སྙིང་པོའི་དོན་དུ་བསྟན་པའི་བློ ཀ་གཅིག་ནི། དེ་བཞིན་ཉིད་ནི་ཐམས་
ཅད་ལ། །ཁྱད་པར་མེད་ཀྱང་དག་གྱུར་པ། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་
ཀུན་དེ་ཡི་སྙིང་པོ་ཅན། །ཅེས་པ་ནི། ཤེས་བྱ་ཆོས་ཅན། འགྲོ་བ་ཀུན་དེ་བཞིན་གཤེགས་
པའི་སྙིང་པོ་ཅན་ཡིན་ཏེ། དེ་བཞིན་ཉིད་ནི་སངས་རྒྱས་དང་སེམས་ཅན་ཐམས་ཅད་ལ།
ཁྱད་པར་མེད་པར་གནས་ཀྱང་། དེ་བཞིན་ཉིད་དྲི་མས་དག་པར་གྱུར་པ་ན་དེ་བཞིན་གཤེགས་
པའི་ཆོས་ཀྱི་སྐུ་ཉིད་ཡིན་པ་དེ་ཡི་ཕྱིར། །ཞེས་པའོ། །གནས་གྱུར་མཐར་ཐུག་སྤངས་པ་
ཕུན་སུམ་ཚོགས་པའི་ཟབ་པའི་ཁྱད་པར་བཤད་ཟིན་ཏོ། །ཟབ་པའི་དོན། ཉན་རང་གི་མངོན་
སུམ་གྱི་སྤྱོད་ཡུལ་དུ་མ་གྱུར་བའི་གཉིས་སྟོང་གི་དེ་ཁོ་ན་ཉིད་ནི་ཟབ་མོ་ཡིན་ལ། ཞེས་གསུངས་
པ་ལྟར་རམ། ཡང་ན་ཆོས་སྟོན་པའི་སྒྲ་ཙམ་ལས་ཇི་ལྟ་བ་བཞིན་རྟོགས་མི་
ནུས་ནུས་པ་
པས་ཟབ་
པའོ། །ཟློཀ་འདིའི་སྐབས་སུའང་དབུ་མ་པའི་ལུགས་གཙོ་བོར་བསྟན་པ་ཡིན་སྙམ།
གཉིས་པ། གནས་གྱུར་མཐར་ཐུག་སྤངས་པ་ཕུན་སུམ་ཚོགས་པའི་རྒྱ་ཆེ་བའི་ཁྱད་
པར་བཤད་པ་ལ། མདོར་བསྟན་པ། རྒྱས་པར་བཤད་པ། དོན་བསྡུ་བ་དང་གསུམ། དང་

96 ༼ཅ༽ མདོ་སྡེ་རྒྱན་གྱི་འགྲེལ་པ།
པོ་ལ། མཐུ་ཕུལ་ཏུ་བྱུང་བའི་ཁྱད་པར་དང་། །རྣམ་གྲངས་དཔག་ཏུ་མེད་པའི་ཁྱད་པར་
གཉིས། དང་པོ། མཐུ་ཕུལ་ཏུ་བྱུང་བའི་ཁྱད་པར་བསྟན་པའི་ཐོཀ་གཉིས་ནི། ཉན་ཐོས་
རྣམས་ཀྱི་འབྱོར་བས་ནི། །འཇིག་རྟེན་པ་ཡི་ཟིལ་གྱིས་གནོན། རང་སངས་རྒྱས་ཀྱི་ས་
པ་ཡིས། །ཉན་ཐོས་ཀྱི་ཡང་ཟིལ་གྱིས་གནོན། །དེ་ཡིས་བྱང་ཆུབ་སེམས་དཔའ་ཡི། །འབྱོར་
བའི་ཆར་ཡང་མི་ཕོད་དོ། །དེ་ཡིས་དེ་བཞིན་གཤེགས་པ་ཡི། །འབྱོར་བའི་ཆར་ཡང་མི་
ཕོད་དོ། །ཞེས་བྱུང་། འབྱོར་བ་ཞེས་པ་ནི་རྣམ་འབྱོར་ཏེ་ཞི་ལྷག་ཟུང་འབྲེལ་ལོ། །དེ་
ཡང་དབུ་མཐའ་ལས། དེར་གནས་ལས་སུ་རུང་བ་ཉིད། །དོན་རྣམས་ཐམས་ཅད་འབྱོར་
བར་འགྱུར། །ཞེས་དང་། ཐེག་བསྡུས་བཤད་སྦྱར་ལས། ཞི་གནས་དང་ལྷག་མཐོང་
ཟུང་དུ་འབྲེལ་བར་རང་གི་ངང་གིས་འཇུག་པ་དང་ལྡན་པ་ནི་རྣལ་འབྱོར་རོ། །དེ་སུ་དག་
ལ་ཡོད་པ་དེ་ནི་རྣལ་འབྱོར་བའོ། །ཞེས་སོགས་གསུངས་པ་ལྟར། འདི་ནི། འཇིག་རྟེན་
བའི་མངོན་ཤེས་རྫུ་འཕྲུལ་སོགས་དང་། ཉན་ཐོས་ཀྱི་ཚད་མེད་བཞི་དང་ཉོན་མོངས་མེད་
པའི་ཏིང་ངེ་འཛིན་སོགས་དང་། རང་རྒྱལ་གྱི་རང་བྱུང་གི་ཡེ་ཤེས་དང་། སྒྲ་མེད་པར་
ཆོས་སྟོན་པ་སོགས་དང་། བྱང་ཆུབ་སེམས་དཔའ་རྣམས་ཀྱི་ལམ་བཞི་དང་། ཕར་ཕྱིན་
བཅུ་དང་ས་བཅུ་སོགས་ཀྱིས་སངས་རྒྱས་ཀྱི་སྐུ་གསུང་ཐུགས་ཀྱི་ཡོན་ཏན་འབད་མེད་ལྷུན་
གྱིས་གྲུབ་པ་རྣམས་ཀྱི་བརྒྱའི་ཆར་ཡང་མི་ཕོད་དོ། །
གཉིས་པ། རྣམ་གྲངས་དཔག་ཏུ་མེད་པའི་ཁྱད་པར་མདོར་བསྟན་པའི་ཟློཀ་གཅིག་
ནི༑ སངས་རྒྱས་རྣམས་ཀྱི་འབྱོར་བ་ནི། །གང་གི་གང་དུ་ཇི་ལྟར་དང་། །ཇི་ཙམ་དུས་
གང་འཇུག་པ་ནི། །བསམ་ཡས་དཔག་ཏུ་མེད་པར་འདོད། །ཅེས་པ། སངས་རྒྱས་ཀྱི་
རྣལ་འབྱོར་ནི། གང་ཟག་གང་གི་དོན་དུ་འཇུག་པ་དང་། ཡུལ་གང་དུ་འཇུག་པ་དང་།
ཚུལ་ཇི་ལྟར་འཇུག་པ་དང་། གྲངས་དང་དུས་ཇི་ཙམ་དུ་འཇུག་པ་རེ་རེ་ཡང་བསམ་ལས་
འདས་ཀྱང་མཐའ་ཡས་པ་རིག་པས་དཔག་ཏུ་མེད་པར་འདོད་པར་བྱའོ། །

མདོ་སྡེ་རྒྱན་གྱི་འགྲེལ་པ། ༼ཅ༽ s7
གཉིས་པ། རྒྱས་པར་བཤད་པ་ལ། དབང་པོ་དྲུག་གནས་གྱུར་ཚུལ་རྣམ་ཤེས་དྲུག་
གནས་གྱུར་ཚུལ། ཀུན་གཞི་གནས་གྱུར་ཚུལ། ལོངས་སྤྱོད་གནས་གྱུར་ཚུལ་དང་བཞི།
བློ་གྲོས་བརྟེན་པའི་འགྲེལ་བཤད་ལས། གཟུགས་ཕུང་གནས་གྱུར་ཚུལ། རྣམ་ཤེས་ཚོར་
ཕུང་། འདུ་ཤེས་གནས་གྱུར་ཚུལ་ཏེ་བཞི། དེའི་གཉིས་པ་ལ། ཉོན་ཡིད། དབང་ཤེས་ལྔ།
རྣམ་རྟོག ཀུན་གཞི་གནས་གྱུར་ཚུལ་དང་བཞི་ཕྱེ་ལ། །འདིར་དང་པོ་ལ། དབང་པོ་ལྔ་
གནས་གྱུར་དང་། ཡིད་དབང་གནས་གྱུར་གཉིས། དང་པོ། དབང་པོ་ལྔ་གཞན་གྱུར་ཚེ་
ཡོན་ཏན་གཉིས་གཉིས་ཐོབ་པར་བསྟན་པའི་བློཀ་གཅིག་ནི། དབང་པོ་ལྔ་རྣམས་གཞན་གྱུར་
ན༑ ༑དོན་ཀུན་འཇུག་དང་ཐམས་ཅད་ཀྱི། །ཡོན་ཏན་བརྒྱ་ཕྲག་བཅུ་གཉིས་འབྱུང་། །འབྱོར་
བ་དམ་པ་འཐོབ་པར་འགྱུར། །ཞེས་པ་ནི། དབང་པོ་ལྔ་གནས་གྱུར་མཐར་ཐུག་པའི་ཚེ་
མིག་སོགས་རེ་རེ་ཡང་དོན་ཀུན་ཏེ་ཆོས་ཐམས་ཅད་ལ་འཇུག་པ་དང་། དབང་པོ་ལྔ་གནས་
གྱུར་པའི་ཡོན་ཏན་བརྒྱ་ཕྲག་བཅུ་གཉིས་འཐོབ་པར་དམ་ཆོས་པད་མ་དཀར་པོའི་མདོ་སོགས་
ལས་གསུངས་པ་དང་། འབྱོར་བ་དམ་པའམ་མཆོག་རྙེད་ནས་ཡོན་ཏན་དེ་དག་འཐོབ་པར་
འགྱུར་རོ། །དབང་པོ་ལྔ་གནས་གྱུར་པའི་ཡོན་ཏན་བརྒྱ་ཕྲག་བཅུ་གཉིས་པོ་དེ་དག་དང་།
དབུ་མ་ལ་འཇུག་པ་ལས། དེ་ཚེ་འདིས་ནི་སངས་རྒྱས་བརྒྱ་མཐོང་ཞིང་། །ཞེས་སོགས་
ཀྱི་ཡོན་ཏན་བརྒྱ་ཕྲག་བཅུ་གཉིས་རྣམས་ནི་ཤིན་ཏུ་མི་འདྲའོ། །
གཉིས་པ། ཡིད་དབང་གནས་གྱུར་པ་བསྟན་པའི་བློཀ་གཅིག་ནི། ཡིད་ནི་གཞན་
དུ་གྱུར་པ་ན། །འབྱོར་དང་མཐུན་སྤྱོད་མི་རྟོག་པའི། ། ཡེ་ཤེས་ཤིན་ཏུ་དྲི་མེད་ལ། །འབྱོར་
བ་དམ་པ་འཐོབ་པར་འགྱུར། ཞེས་བྱུང་། ཡིད་གཞན་དུ་གྱུར་ན་འབྱོར་བ་དང་མཐུན་
པར་སྤྱོད་པ་རྣམ་པར་མི་རྟོག་པའི་ཡེ་ཤེས་ཤིན་ཏུ་རྣམ་པར་དག་པ་ལ་འབྱོར་བའི་མཆོག་
རྙེད་པར་འགྱུར་ཏེ། དེ་དང་ལྷན་ཅིག་འབྱོར་བའི་ཡེ་ཤེས་ཐམས་ཅད་འཇུག་གོ །ཞེས་
དབྱིག་འགྲེལ་དུ་ཡིད་ཙམ་ལས་མི་གསལ་ཡང་། ཉོན་ཡིད་མི་འདོད་པའི་ལུགས་ལ་ཉོན་

98
 ༼ཅ༽ མདོ་སྡེ་རྒྱན་གྱི་འགྲེལ་པ།
མོངས་དང་བཅས་པའི་ཡིད་ལ་བཤད་རུང་ཡང་ལུགས་འདིར་ཉོན་ཡིད་ལ་བྱེད་ན་བློ་གྲོས་
བརྟན་པའི་འགྲེལ་བཤད་དང་ཤིན་ཏུ་མཐུན་ནོ། །
གཉིས་པ། འཛིན་པ་དྲུག་གནས་གྱུར་ཚུལ་ལ། སྒོ་ལྔའི་རྣམ་ཤེས་སམ་འཛིན་པ་
དྲུག་གནས་གྱུར་པ་དང་། རྣམ་རྟོག་གནས་གྱུར་པ་གཉིས། དང་པོ། དབང་པོའི་རྣམ་
ཤེས་གནས་གྱུར་ཚུལ་བསྟན་པའི་བློཀ་གཅིག་ནི། དོན་བཅས་འཛིན་པ་གཞན་གྱུར་ན། །ཇི་
ལྟར་འདོད་བཞིན་ལོངས་སྤྱོད་དག །བསྟན་ཕྱིར་ཞིང་ནི་དག་པ་ལ། །འབྱོར་བ་དམ་པ་
འཐོབ་པར་འགྱུར། ། ཞེས་པ་གཟུགས་ཀྱི་སྐྱེ་མཆེད་སོགས་དོན་ལྔ་རང་རང་འཛིན་གྱི་ཤེས་
པ་དང་བཅས་པ་གནས་གཞན་དུ་གྱུར་པ་ན་ཞིང་དག་པ་ལ་འབྱོར་བ་དམ་པ་འཐོབ་པར་
འགྱུར་ཏེ། དག་པའི་ཞིང་གི་རྣམ་པ་ཇི་ལྟར་འདོད་པ་བཞིན་དུ་ལོངས་སྤྱོད་དག་སྟོན་ནུས་
པའི་ཕྱིར་ཏེ། །མངོན་རྟོགས་རྒྱན་ལས། ཆོས་རྣམས་རྨི་ལམ་འདྲ་བའི་ཕྱིར། །ཞེས་སོགས་
ཀྱི་སྐབས་ནས་བསྟན་པའི་ཆོས་སྐུ་འགྲུབ་བྱེད་ཀྱི་སྲིད་ཞི་མཉམ་ཉིད་ཀྱི་སྦྱོར་བ་དང་། ལོངས་
སྐུ་འགྲུབ་བྱེད་ཀྱི་ཞིང་དག་སྦྱོར་བ་དང་། སྤྲུལ་སྐུ་འགྲུབ་བྱེད་ཀྱི་རྒྱུ་ཐབས་མཁས་སྦྱོར་
བ་གསུམ་མམ་རྣམ་རྫོགས་སྦྱོར་བ་སོགས་སྦྱོར་བ་བཞིའི་ལག་རྗེས་གྲུབ་པའམ་ཐོབ་པའི་ཕྱིར་
རོ༑ ༑ཡིད་དབང་དང་ཡིད་ཀྱི་རྣམ་པར་ཤེས་པ་གཉིས་ཀྱི་ཁྱད་པར། མཛོད་རྩ་བ་ལས།
དྲུག་པོ་འདས་མ་ཐག་པ་ཡི། །རྣམ་ཤེས་གང་ཡིན་དེ་ཡིད་དོ། །ཞེས་པ་ལྟར་རོ། །ཁམས་
ལོ་བཅོ་བརྒྱད་ཕྱེ་བའི་དགོས་པའང་དེ་ཡིན་ནོ། །
གཉིས་པ། རྣམ་རྟོག་གནས་གྱུར་བསྟན་པའི་ཟློཀ་གཅིག་ནི། རྣམ་རྟོག་གཞན་དུ་
གྱུར་ན་ནི། །དུས་རྣམས་རྟག་ཏུ་ཡེ་ཤེས་དང་། ལས་རྣམས་ཀུན་ལ་ཐོགས་མེད་ལ། །འབྱོར་
བ་དམ་པ་འཐོབ་པར་གྱུར། །ཞེས་པ། རྣམ་རྟོག་གནས་གྱུར་པའི་སྐྱེས་བུ་རྣམས་ནི། ཡེ་
ཤེས་ལྔའི་ཡུལ་ལ་ཐོགས་པ་མེད་པ་དང་། མཛད་པ་བཅུ་གཉིས་སོགས་འཕྲིན་ལས་དུས་
ཐམས་ཅད་དུ་ལྷུན་གྱིས་གྲུབ་པའི་འབྱོར་བ་གཉིས་ཐོབ་པའི་ཕྱིར།

མདོ་སྡེ་རྒྱན་གྱི་འགྲེལ་པ། ཅ༽
གསུམ་པ། རྟེན་ཀུན་གཞི་གནས་གྱུར་ཚུལ་བསྟན་པའི་ཟློཀ་གཅིག་ནི། རྟེན་ནི་
གཞན་དུ་གྱུར་པ་ན། །སངས་རྒྱས་དྲི་མེད་གནས་ལ་ནི། ། མི་གནས་མྱ་ངན་འདས་པ་ཡི།།
འབྱོར་བ་དམ་པ་འཐོབ་པར་འགྱུར། །སངས་རྒྱས་དྲི་མ་མེད་པའི་དབྱིངས་ན་གནས་པ་
རྣམས་ནི། སྲིད་ཞིའི་མཐའ་ལ་མི་གནས་པའི་མྱང་འདས་ཀྱི་འབྱོར་བ་དམ་པ་འཐོབ་པར་
འགྱུར་ཏེ། འཁོར་འདས་ཀྱི་ཆོས་ཀུན་གྱི་གཞི་དང་རྟེན་དུ་གྱུར་པའི་ཡིད་ཀྱི་རྣམ་ཤེས་གནས་
མཐར་ཐུག་ཐོབ་པའི་ཕྱིར་རོ། །།
གྱུར་མཐར་
བཞི་པ། །ལོངས་སྤྱོད་གནས་གྱུར་པའི་ཚུལ་ལ། ། ལོངས་སྤྱོད་ཀྱི་ཡུལ་ཅན་ཚོར་
བགནས་གྱུར་པ་དང་། འདུ་ཤེས་གནས་གྱུར་པ་གཉིས། དང་པོ། ལོངས་སྤྱོད་ཀྱི་ཡུལ་
ཅན་ཚོར་བ་གནས་གྱུར་ཚུལ་བསྟན་པའི་བློ ཀ་གཅིག་ནི། འཁྲིག པ་གཞན་དུ་གྱུར་ན་ནི།།
སངས་རྒྱས་བདེབན་གནས་པ་དང་། །མོ་མཐོང་ཉོན་མོངས་མེད་པ་ལ། །འབྱོར་བ་རྣམ་
པའཐོབ་པར་འགྱུར། ༈ །ཞེས་པ་ནི། སངས་རྒྱས་རྣམས་ནི་ཟག་པོ་མེད་སྐྲའི་བདེ་བ་ལ་
གནས་བས་ལྷའི་བུ་མོ་སོགས་མཐོང་བ་ན་ཉོན་མོངས་མི་སྐྱེ་བའི་འབྱོར་བ་ནམ་པ་ཐོབ་པ་
ཡིན་ཏེ། འཁྲིག་པའི་ཚོར་བ་གཞན་དུ་གྱུར་པའམ་ཡུལ་བཅས་སོགས་ལོངས་སྤྱོད་ཀྱི་
བ་གནས་གྱུར་པའི་ཕྱིར།” ཞེས་པའོཎཤཱཌ་ ཁ༌ ་ ༌ ༌ ་ ་ ། ་་་༌་་
'' ཎ་ གཉིས་པ། འདུ་ཤེས་གནས་གྱུར་པ་བསྟན་པའི་ཐོ ཀ་གཅིག་ནི། ནམ་མཁའི་འདུ་
ཤེས་གཞཚགྱུར་ན། །བསམ་བའི་དོན་ནི་འབྱོར་ཀ་དང་། །འགྲོ་གཟུགས་རྣམ་པར་འབྱེད་
ཁལ་འབྱོར་བ་ར་མའཐོབ་པར་གྱུར།:༣ཞེས་པ་ནི། ནམ་མཁའ་མཛོད་ཀྱི་ཏིང་ངེ་
ཛིན་ཐོབ་པས་ཅི་འདོད་ཀྱི་ཡོད་བྱད་ནམ་མཁའ་ལས་བྱུང་བ་དང་། རྩིག་པ་སོགས་
ཡང་ཐོགས་བ་མེད་པར་འགྲོ་བ་རང་: གཟུགས་ཞམ།མཁར་ཐམམ་ན་ཡང་ནམ་མཁའ་
སྟམགོ་སྐབས་འབྱེད་ནུས་པའི་འབྱོར་བ་ནི། འཁྲུ་ཤེམོ་གནཾས་གྱུར་མཐར་ཐུག་ཐོབ་ཕའི་
རྟོསཾ ས་ཁྱད་པར་ཅན་ཡིན་ནོ།-ཀོ་ཊི ་ ར༌ ་་༩ ༢) : ་  ོ་ ་ ༌ ཌ་ ཌ ཌ་་ཆ ་ ༤

100
 ༼ཅ༽ མདོ་སྡེ་རྒྱན་གྱི་འགྲེལ་པ།
གསུམ་པ། རྒྱ་ཆེ་བའི་ཁྱད་པར་དོན་བསྡུ་བསྟན་པའི་བློཀ་གཅིག་ནི། དེ་ལྟར་སངས་
རྒྱས་དྲི་མེད་པའི། །གནས་ན་གཞན་གྱུར་དཔག་མེད་ལ། །བསམ་ཡས་བྱ་བ་སྒྲུབ་པ་ཡི།།
འབྱོར་པ་དཔག་ཏུ་མེད་པར་འདོད། །ཅེས་པ་ནི། ཡང་དག་པར་རྫོགས་པའི་སངས་རྒྱས་
རྣམས་ཆོས་ཅན། དྲི་མ་མེད་པའི་དབྱིངས་ལ་དབང་འབྱོར་བས་གང་དུ་གནས་པ་དེ་ན་
གཞན་གྱུར་ཡོན་ཏན་ཀྱང་དཔག་ཏུ་མེད་ལ། དེའི་མཐུས་བསམ་པས་ཏེ་འདོད་པ་བཞིན་
དུ༑ བསམ་གྱིས་མི་ཁྱབ་པའི་འཕྲིན་ལས་ཀྱི་བྱ་བ་སྒྲུབ་པའི་འབྱོར་བ་ཡང་དཔག་ཏུ་མེད་
པ་ཐོབ་པར་འདོད་རིགས་སོ། །
 གཉིས་པ། གནས་གྱུར་མཐར་ཐུག་རྟོགས་ཕུན་ཚོགས་བཤད་པ་ལ། སེམས་ཅན་
སྨིན་བྱེད་བསམ་པའི་ཡོན་ཏན། རྒྱུའི་སྦྱོར་བ་སྣ་ཚོགས་པའི་ཡོན་ཏན། ཐབས་ཀྱི་ཡོན་
ཏན་དེ་ཉིད་དཔེས་སྒྲུབ་པ་དང་གསུམ། དང་པོ། མཆོག་གི་ཡོན་ཏན་ནམ་སེམས་ཅན་
སྨིན་བྱེད་བསམ་པའི་ཡོན་ཏན་བསྟན་པའི་བློཀ་གཉིས་ནི། འདི་ན་འཇིག་རྟེན་ཕྱོགས་ཕྱོགས་
རྒྱལ་བའི་ལེགས་བཤད་པས། །དགེ་བ་འཕེལ་བའི་འཇིག་རྟེན་རྣམ་དག་མཆོག་ཏུ་འགྲོ། དགེ་
བ་མ་བསགས་དགེ་བ་འཕེལ་བའི་མཆོག་ཏུ་འགྲོ། དེ་ལྟར་མ་སྨིན་སྨིན་པ་རྟག་འགྲོའང་
མ་ལུས་མིན། ། དེ་ལྟར་འཇིག་རྟེན་ཕྱོགས་ཕྱོགས་བསྟན་རྣམས་རྟག་པར་དུས་ཀུན་ཏུ། །བྱང་
ཆུབ་ཆེན་པོ་ཐོབ་དཀའ་ཡོན་ཏན་མཆོག་ལྡན་རྨད་བྱུང་ཅན། །རྟག་བརྟན་སྐྱབས་མེད་རྣམས་
ཀྱི་སྐྱབས་གང་ཡིན་པ་ཐོབ་པ་དེ། །ཡ་མཚན་ཆེ་ལ་ཚུལ་བཟང་སྤྱད་ཕྱིར་ཡ་མཚན་ཆེ་པའང་
མེད། །ཅེས་པ་ནི། དོན་གཉིས་མཐར་ཕྱིན་པའི་སྐབས་འདི་ནས་གདུལ་བྱ་འཇིག་རྟེན་
ཕྱོགས་དང་ཕྱོགས་མཚམས་རྣམས་སུ་ཡོད་པ་རྣམས་ལ་རྒྱལ་བས་གསུང་རབ་ཡན་ལག་
བཅུ་གཉིས་སོགས་ལེགས་པར་བཤད་པའི་མཐུས་ཡོངས་སུ་སྨིན་པའི་རྒྱུ་དེ་དང་མཐུན་པར་
དགེ་བ་འཕེལ་བའི་འཇིག་རྟེན་ཏེ། ཚོགས་ལམ་ནས་ས་བཅུའི་བར་བར་ལ་གནས་པ་རྣམས་
ནི་རྣམ་པར་དག་པའི་མཆོག་སངས་རྒྱས་ཀྱི་སར་འགྲོ་བ་དང་། ཐེག་ཆེན་ལ་ཞུགས་པའི་

མདོ་སྡེ་རྒྱན་གྱི་འགྲེལ་པ། ༼ཅ༽ 101
དགེ་བ་མ་བསགས་པའམ་མ་སྨིན་པ་རྣམས་ནི། དགེ་བ་འཕེལ་བའི་མཆོག་ཏུ་འགྲོ་བ་དང་།
དེ་ལྟར་མ་སྨིན་པ་རྣམས་སྨིན་པར་བྱེད་པ་དང་། སྨིན་པ་རྣམས་དུས་རྟག་ཏུ་གྲོལ་བར་མཛད་
པའམ་དུས་རྟག་ཏུ་སངས་རྒྱས་ཀྱི་སར་འགྲོ་ནའང་འགྲོ་བ་མ་ལུས་པ་མིན་ཏེ། འཇིག་རྟེན་
མཐའ་ཡས་པའི་ཕྱིར། གོང་གི་ཡོངས་སུ་སྨིན་པ་ནི་བྱང་ཆུབ་སེམས་དཔའི་དབང་དུ་བྱས་
ལ༑ འདིར་ནི་སངས་རྒྱས་པའི་ཚེ་གཞན་སྨིན་པར་བྱེད་ཚུལ་ལོ། །དེ་ཉིད་ཡ་མཚན་ཆེ་
བ་དང་། ཡ་མཚན་མེད་པའི་དོན་ནི། དེ་ལྟར་འཇིག་རྟེན་གྱི་ཕྱོགས་དང་ཕྱོགས་མཚམས་
མཐའ་ཡས་པར་བརྟན་པ་བྱང་སེམས་རྣམས་ཀྱིས་རྟག་པར་དུས་ཀུན་ཏུ་སྐལ་ལྡན་རྣམས་
ལ་ཆོས་བསྟན་པས་བྱང་ཆུབ་ཆེན་པོ་ཐོབ་པའི་རྒྱུའི་ཁྱད་པར་འཐོབ་དཀའ་བའི་ཡོན་ཏན་
རང་དོན་ཕུན་ཚོགས་ཀྱི་ཁྱད་པར་སྟོབས་སོགས་ཀྱི་ཡོན་ཏན་མཆོག་དང་ལྡན་ཞིང་། ཐེག་
དམན་སོགས་ལ་མེད་པ་རྨད་དུ་བྱུང་བ་ཅན། སྲིད་མཐའི་བར་དུ་རྟག་པ་ནམ་ཡང་མི་ཉམས་
པས་བརྟན་པའི་ཡོན་ཏན་དང་ལྡན་པ། གཞན་དོན་ཕུན་ཚོགས་ཀྱི་ཁྱད་པར་སེམས་ཅན་
སྐྱབས་མེད་པ་རྣམས་ཀྱི་སྐྱབས་སུ་གྱུར་པ་གང་ཡིན་པ་དེ་ཐོབ་པ་དེ་ཡ་མཚན་ཆེ་བ་ཡིན
མོད། རྣམ་པ་གཅིག་ཏུ་ན་ཡ་མཚན་ཆེ་བའང་མེད་དེ། བྱང་ཆུབ་ཐོབ་པ་དང་མཐུན་པའི་
ཚུལ་བཟང་པོ་ཕྱིན་དྲུག་ས་བཅུའི་ཉམས་ལེན་རྣམས་གཞན་ལ་སྤེལ་པར་མཛད་པ་སྤྱད་པའི་
ཕྱིར་ན། བྱང་ཆུབ་མཆོག་ཏུ་སེམས་བསྐྱེད་པའི་དགོས་པའི་གཙོ་བོ་དང་དམ་བཅའི་དོན་
ཡང་ཡིན་ནོ། །
གཉིས་པ། གནས་གྱུར་མཐར་ཐུག་རྟོགས་པ་ཕུན་ཚོགས་ཀྱི་རྒྱུའི་སྦྱོར་བ་སྣ་ཚོགས་
པའི་ཡོན་ཏན་བསྟན་པའི་སྒྲོཀ་གཅིག་ནི། དེ་ནི་ཅིག་ཅར་ལ་ལར་སྒོ་མང་བརྒྱ་ནས་ཆོས་
ཀྱི་འཁོར་ལོ་དང་། །ལ་ལར་སྐྱེ་བ་མི་སྣང་ལ་ལར་སྐྱེ་བའི་སྤྱོད་པ་སྣ་ཚོགས་དང་། །ལ་
ལར་བྱང་ཆུབ་ཐམས་ཅད་ལ་ལར་དེ་ནི་མྱ་ངན་འདས་སྟོན་ཀྱང་། །དེ་ནི་གནས་དེ་ལས་
ཀྱང་རྣམ་པར་གཡོ་མི་མངའ་ལ་ཐམས་ཅད་མཛད། །ཅེས་པ། གདུལ་བྱ་རྣམས་ཀྱི་ཁམས་

12
 ༼ ཅ༽ མདོ་སྡེ་རྒྱན་གྱི་འགྲེལ་པ།
དང་མཐུན་པས་སངས་རྒྱས་དེ་ནི་ཅིག་ཅར་དུ་ཞིང་ལ་ལར་སྒོ་མང་བརྒྱ་ཕྲག་སྣ་ཚོགས་པས་
ཚོམ ཀྱི་འཁོར་ལོ་བསྐོར་བ་དང་། ཞིང་ལ་ལར་སྐྱེ་བ་མི་སྣང་འཕོ་བའི་མཛད་པ་དང་། ཞིང་
ཁམསོལ་ལར་སློབ་མི་སློབ་སྐྱེས་པའི་སྤྱོད་པ་སྣ་ཚོགས་པ་དང་། ཞིང་ལ་ལར་མངོན་པར་
རྫོགས་བར་བྱང་ཆུབ་པའི་མཛད་པ་དང་། ཞིང་ལ་ལར་མྱ་ངན་ལས་འདས་པའི་མཛད་
པོ་སྟོན་ཀྱང་། ཟག་པ་མེད་པའི་གནས་དེ་ལས་ཀྱང་རྣམ་པར་མི་གཡོ་ལ་མཛད་པ་ཐམས་
ཅད་ལ་མངའ་བས་ཞིང་ཁམས་ཐམས་ཅད་དུ་གདུལ་བྱ་གང་འདུལ་གྱི་མཛད་པ་ཐུན་མོང་
དང་ཐུན་མོང་མ་ཡིན་པའི་མཛོད་པའམ། ཐུན་མོང་གདུལ་བྱའི་སྣང་ཚོད་ལྟར་གྱི་མཛད་
ལོ་དང་དོན་དངོས་པོའི་གནས་ཚོད་ཀྱི་མཛད་པ་འཁོར་བ་མ་སྟོང་ཀྱི་བར་སྟོན་པའོ། །རྒྱུད་
བླ་མ་ལས་ཀྱང་། ཆོས་ཀྱི་སྐུ་ལས་མ་གཡོས་པར། །ཞེས་པ་ནས། སྲིད་པ་ཇི་སྲིད་གནས་
པོར་སྟོན༑ །ཞེས་གསུངས་པ་ལྟར་རོ། །
''༩༽ གོསུ མ་པ། ཐབས་ཀྱི་ཡོན་ཏན་དེ་ཉིད་དཔེ་སྒྲུབ་པ་བསྟན་པའི་བློ ཀ་བཞི་ནི། སངས་
རྒྱས་རྣམས་ནི་འདི་སྙམ་ལུས་ཅན་འདི་ནི་བདག་གིས་སྨིན་བྱས་ཤེའམ། །འདི་ནི་རབ་ཏུ་
སྨིན་པ་གཞན་ཡང་ད་ལྟར་སྨིན་པར་བྱེད་སྙམ་དུ། །འདུ་མཛད་མི་མངའ་བར་ཡང་ཕྱོགས་
ཕྱོགས་ཀུན་ཏུ་རྟོག་པར་སྒོ་གསུམ་ནས། །དགེ་བའི་ཆོས་རྣམས་ཀྱིས་ནི་སྐྱེ་བོ་རབ་ཏུ་སྨིན་
ཝེར་འགྱུ་བ་ཉིད། །ཇི་ལྟར་ཉི་མ་འབད་མེད་ཕྱོགས་ཕྱོགས་ཀུན་ཏུ་འོད་ཟེར་དག །རབ་
འབྱམས་གསལ་བ་མང་པས་ལོ་ཏོག་རྣམ་སྨིན་བྱེད་པ་ལྟར། །དེ་བཞིན་ཆོས་ལྡན་ཉི་མའང་
རཚོརྣ་བྷཱ ཕྱི་ཆོས་ཀྱི་འོད། །རབ་འབྱམས་དག་གིས་ཕྱོགས་ཕྱོགས་ཀུན་ཏུ་སེམས་ཅན་
''”རྣམ་སྨིནཏམཛད། །ཇི་ལྟར་མར་མེ་གཅིག་ལ་མར་མེའི་ཚོགས་རབ་མང་། །དཔག་མེད་
གྲོངས་མི་ཡི་དམྱོང་ཡང་དེ་ལ་ཟག་པ་མེད། །དེ་བཞིན་སྨིན་པ་གཅིག་ལས་སྨིན་པའི་ཚོགས་
»རི་མི ། །གྲངས་མེད་དཔག་མེད་འབྱུང་ཡང་དེ་ལ་ཟད་པ་མེད། །ཇི་ལྟར་རྒྱ་མཚོ་
”ཆེན་པོ་འདི་ནི་ཆུ་ཡིས་ངོམས་པར་མི་འགྱུར་ཞིང་། ། ཆུ་ཆེན་མང་པོ་རབ་ཏུ་འབབ་པས་

མདོ་སྡེ་རྒྱན་གྱི་འགྲེལ་པ། ༼ཅ༽ 109
འཕེལ་བར་ཡང་ནི་མི་འགྱུར་བ། །དེ་བཞིན་སངས་རྒྱས་ཁམས་ཀྱང་དག་པ་འཇུག་པ་རྟག་
རྒྱུན་མི་འཆད་པས། །ངོམས་པ་མི་མངའ་འཕེལ་བར་མི་འགྱུར་དེ་འདིར་རྨད་དུ་བྱུང་བའི་
མཆོག །ཅེས་བྱུང༌། དེ་ཡང་གོ་བདེ་བར་བཤད་ན་གནས་གྱུར་མཐར་ཐུག་རྟོགས་པ་ཕུན་
ཚོགས་བཤད་པ་ལ། འདི་ན་འཇིག་རྟེན་ཕྱོགས་ཕྱོགས། ཅེས་པ་ནས་དེ་འདིར་རྨད་དུ་
བྱུང་བའི་མཆོག །ཅེས་པའི་བར་བློཀ་བདུན་ཡོད་པ་ལས། བློཀ་དང་པོས་ཡོངས་སུ་སྨིན་
པར་མཛད་པ་ཅི་འདྲ་བའི་རྒྱུར་འགྱུར་བ་བསྟན། གཉིས་པས་ཡ་མཚན་ཆེ་བ་དང་། ཡ་
མཚན་ཆེ་བ་མེད་པའི་མཚན་ཉིད་བསྟན། གསུམ་པས་ཅིག་ཅར་སྒོ་མང་པོ་ནས་ཡོངས་
སུ་སྨིན་པར་མཛད་པའི་ཐབས་ལ་སྦྱོར་བའི་རྒྱུ་བསྟན། བཞི་པས་ཡོངས་སུ་སྨིན་པར་སྦྱོར་
བའི་རྒྱུ་མངོན་པར་འདུ་མཛད་པ་མི་མངའ་བར་བསྟན་ཏེ། སྒོ་གསུམ་ནས་ཞེས་བྱ་བ་ནི་
ཐེག་པ་གསུམ་གྱིས་སོ། ། ལྔ་པས་མངོན་པར་འདུ་མཛད་པ་མི་མངའ་བར་ཡོངས་སུ་སྨིན་
པར་མཛད་པའི་དཔེ་བསྟན། དྲུག་པས་གཅིག་ནས་གཅིག་ཏུ་ཡོངས་སུ་སྨིན་པར་མཛད་
པ་བསྟེན། བདུན་པས་ཡོངས་སུ་སྨིན་པ་རྣམས་ཀྱི་རྣམ་པར་གྲོལ་བའི་འཇུག་པ་ལ་རྒྱ་མཚོ་
དཔེར་བརྗོད་པས་ཆོས་ཀྱི་དབྱིངས་ལ་གོ་སྐབས་ཡོད་པའི་ཕྱིར་ངོམས་པ་ཡང་མི་མངའ་
ལ༑ ལྷག་པ་མེད་པའི་ཕྱིར་འཕེལ་བ་ཡང་མི་མངའ་བར་བསྟན་པའོ། །ཉི་མའི་དཔེས་གདུལ་
བྱ་སྨིན་པར་མཛད་པ་མཚོན་ལ། མར་མེའི་དཔེས་གཅིག་ནས་གཅིག་ཏུ་ཡོངས་སུ་སྨིན་
པར་མཛད་པ་མཚོན་པ་སྟེ། གཞི་བསྡུ་བ་ལས། བཅོམ་ལྡན་འདས་ཀྱིས་ཀྱང་ཀུན་ཤེས་
ཀོའུ་དཱི་ནྱའི་རྒྱུད་ལ་ཀུན་ཤེས་པའི་ཆོས་ཉིད་དང་མཐུན་པར་བསྐོར་ལ་དེ་ཡང་གཞན་དག་
ལ་མཐུན་པར་སྐོར་བར་འགྱུར་བ་དང་། དེ་དག་ཀྱང་གཞན་དག་ལ་མཐུན་པར་སྐོར་བར་
འགྱུར་ཏེ། དེ་བས་ན་གཅིག་ནས་གཅིག་ཏུ་བརྒྱུད་དེ་མཐུན་པར་བསྐོར་བའི་དོན་གྱིས་འཁོར་
ལོ་ཞེས་བྱའོ། །ཞེས་གསུངས་པ་ལྟར་རོ། །
གསུམ་པ། སྤངས་རྟོགས་དབྱེར་མེད་བྱང་ཆུབ་ཏུ་བསྒྲུབ་པ་ལ། རང་བཞིན། རྒྱུ།

104
 ༼ཅ༽ མདོ་སྡེ་རྒྱན་གྱི་འགྲེལ་པ།
འབྲས་བུ། ལས། ལྡན་པ། འཇུག་པའི་རབ་དབྱེ་དང་དྲུག །དང་པོ། སྤངས་རྟོགས་
དབྱེར་མེད་བླ་ན་མེད་པའི་བྱང་ཆུབ་ཏུ་བསྒྲུབ་པ་ལ་འདིའི་རང་བཞིན་བསྟན་པའི་ཟློཀ་གཅིག་
ནི༑ ཆོས་རྣམས་ཀུན་གྱི་དེ་བཞིན་ཉིད། །སྒྲིབ་གཉིས་དག་པའི་མཚན་ཉིད་དེ། །དངོས་
དང་དེ་དམིགས་ཤེས་པ་ལ། །དབང་ཟད་མི་ཤེས་མཚན་ཉིད་དོ། །ཞེས་པ་ནི། སངས་
རྒྱས་ཀྱི་སའི་ཆོས་ཀུན་གྱི་དེ་བཞིན་ཉིད་ངོ་བོ་ཉིད་སྐུ་ཆོས་ཅན། སྤངས་པའི་མཚན་ཉིད་
དང་ལྡན་པ་ཡིན་ཏེ། སྒྲིབ་གཉིས་དག་པའི་མཚན་ཉིད་ཅན་ཡིན་པའི་ཕྱིར། དེ་ཆོས་ཅན།
རྟོགས་པའི་མཚན་ཉིད་ཡོན་ཏན་ཟད་མི་ཤེས་པ་དང་ལྡན་པ་ཡིན་ཏེ། དངོས་པོ་ཤེས་པ་
A
 མཉམ་བཞག་མི་རྟོག་ཡེ་ཤེས་ལ་དབང་ཟད་མི་ཤེས་པ་དང་། ཆོས་ཉིད་དེ་ལ་དམིགས་པ་
ཤེས་པ་རྗེས་ཐོབ་ཡེ་ཤེས་ལ་དབང་ཟད་མི་ཤེས་པའི་མཚན་ཉིད་ཅན་ཡིན་པའི་ཕྱིར། ཞེས་
པའོ། །
གཉིས་པ། སངས་རྒྱས་ཀྱི་གོ་འཕང་ཐོབ་པ་ན་སྤངས་རྟོགས་དབྱེར་མེད་དུ་གྱུར་
པའི་རྒྱུ་བསྟན་པའི་ཚིག་རྐང་གཉིས་ནི། དེ་བཞིན་ཉིད་ཤེས་ཐམས་ཅད་ནས། །བསྒོམས་
པ་ལས་ནི་ཡང་དག་འབྱུང་། །ཞེས་བྱུང་། དེ་ཆོས་ཅན། རྒྱུའི་དོན་དང་ལྡན་པ་ཡིན་ཏེ།
ལུང་གི་ཆོས་ཐོས་བསམ་བྱས་པ་ལ་བརྟེན་ནས་དེ་བཞིན་ཉིད་ཤེས་པ་ལམ་མ་ཞུགས་ནས་
མོས་སྤྱོད་སྐབས་དང་། འཕགས་ལམ་ས་བཅུའི་གནས་སྐབས་ཐམས་ཅད་དུ་སྒོ་ཐམས་
ཅད་ནས་བསྒོམས་པ་ལས་བྱུང་བའི་ཕྱིར། ཡང་དག་པར་རྫོགས་པའི་སངས་རྒྱས་ཀྱི་གོ་
འཕང་ཐོབ་པ་འབྱུང་ངོ༌། །
གསུམ་པ། དེ་ཆོས་ཅན། འབྲས་བུ་མི་ཟད་པ་དང་ལྡན་པ་ཡིན་ཏེ། སེམས་ཅན་
ཀུན་ལ་རྣམ་པ་ཀུན་ཏུ་གནས་སྐབས་ཕན་པ་དང་། མཐར་ཐུག་བདེ་པ་གཉིས་སྐྱེད་པའི་
འབྲས་བུ་མི་ཟད་པ་དང་ལྡན་པའི་ཕྱིར། ཞེས་བསྟན་པའི་ཚིག་རྐང་གཉིས་ནི། །སེམས་
ཅན་ཀུན་ལ་རྣམ་ཀུན་ཏུ། །གཉིས་སྐྱེས་མི་ཟད་འབྲས་བུ་ཅན། །ཅེས་བྱུང་། བཞི་པ་

མདོ་སྡེ་རྒྱན་གྱི་འགྲེལ་པ། ༼ཅ༽ i05
སྤངས་རྟོགས་དབྱེར་མེད་དུ་གྱུར་པའི་བྱེད་ལས་བསྟན་པའི་ཚིག་རྐང་གཉིས་ནི། སྐུ་དང་
གསུང་དང་ཐུགས་སྤྲུལ་པའི། །སྦྱོར་བའི་ཐབས་ཀྱི་ལས་ཅན་ཏེ། །ཞེས་པ། དེ་ཆོས་ཅན།
བྱེད་ལས་དང་ལྡན་པ་ཡིན་ཏེ། རང་ཉིད་བརྒྱ་བྱིན་དུ་སྤྲུལ་བ་སོགས་དང་། ནོར་བུ་དང་
ལྗོན་ཤིང་དང་སྤྲུལ་སྐུ་སྟོན་པ་སོགས་སྐུའི་སྤྲུལ་པ་དང་། བདག་གིས་ཆོས་འཆད་པ་དང་
ནམ་མཁའ་ལས་ཆོས་ཀྱི་སྒྲ་འབྱུང་བ་སོགས་དང་། བདག་མཉམ་རྗེས་དབྱེར་མེད་དང་
སྤངས་རྟོགས་དབྱེར་མེད་དུ་གནས་པ་དང་། བླུན་པོས་ཀྱང་ཆོས་ཟབ་མོ་རྟོགས་པ་ཐུགས་
ཀྱི་སྟེ་རང་གཞན་གཉིས་དང་འབྲེལ་བའི་སྤྲུལ་བ་ལ་སྦྱོར་བའི་ཐབས་ཀྱི་ལས་ཅན་ཡིན་པའི་
ཕྱིར།
ལྔ་པ། ཡོན་ཏན་དཔག་མེད་དང་ལྡན་པ་བསྟན་པའི་ཚིག་རྐང་གཉིས་ནི། ཏིང་
ངེ་འཛིན་དང་གཟུངས་སྒོ་དང་། །དཔག་ཏུ་མེད་པ་གཉིས་དང་ལྡན། །ཅེས་པ་ནི། དེ་
ཆོས་ཅན། ཡོན་ཏན་དུ་མ་དང་ལྡན་པ་ཡིན་ཏེ། ནམ་མཁའ་མཛོད་དང་དཔའ་བར་འགྲོ་
བ་ལ་སོགས་པའི་ཏིང་ངེ་འཛིན་དང་། མི་ཟད་པའི་ཟ་མ་ཏོག་དང་། སྒོ་མཐའ་ཡས་པ་
ལ་སོགས་པའི་གཟུངས་དང་། གཞན་ཡང་སྐུའི་ཡོན་ཏན་མཚན་སུམ་ཅུ་རྩ་གཉིས་དང་
དཔེ་བྱད་བརྒྱད་ཅུ། གསུང་གི་ཡོན་ཏན་དབྱངས་ལག་དྲུག་ཅུ། ཐུགས་ཀྱི་ཡོན་ཏན་ཟག་
མེད་ཡེ་ཤེས་སྡེ་ཚན་ཉེར་གཅིག་སོགས་ཚོགས་གཉིས་མཐར་ཐུག་གི་ཡོན་ཏན་དཔག་ཏུ་མེད་
པ་དང་ལྡན་པའི་ཕྱིར།
དྲུག་པ། འཇུག་པའི་རབ་དབྱེ་ལ། མདོར་བསྟན་པ་དང་། ། རྒྱས་པར་བཤད་པ་
གཉིས། དང་པོ། འཇུག་པའི་རབ་དབྱེ་མདོར་བསྟན་པའི་བློཀ་གཅིག་ནི། རང་བཞིན་
ཆོས་རྫོགས་ལོངས་སྤྱོད་དང་། །སྤྲུལ་པ་དག་གིས་ཐ་དད་དུ། །འཇུག་པ་འདི་ནི་སངས་
རྒྱས་ཀྱི། །ཆོས་དབྱིངས་རྣམ་པར་དག་པར་བཤད། །ཅེས་པ། སངས་རྒྱས་ཀྱི་རང་
བཞིན་རྣམ་པར་དག་པའི་ཆོས་ཀྱི་སྐུ་དང་། ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་

105
 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་སྐུ་དང་། གང་འདུལ་གྱི་སྤྲུལ་པའི་སྐུ་དག་གིས་རྣམ་པ་ཐ་དད་དུ་འཇུག་སྟེ། སྔར་
གྱི་ས་བཅད་དྲུག་པོ་འདི་དག་གིས་ནི་སངས་རྒྱས་ཀྱི་ཆོས་དབྱིངས་རྣམ་པར་དག་པའི་དོན་
བཤད་པ་ཡིན་ནོ། །འདི་གོང་མའི་མཇུག་སྡུད་ཀྱང་ཡིན་ནོ། །
གཉིས་པ། རྒྱས་པར་བཤད་པ་ལ། བརྟེན་པ་སྐུ་དང་། རྟེན་ཡེ་ཤེས་དང་། དེ་
གཉིས་ཀྱི་གནས་པ་ཐབས་བཤད་པ་དང་གསུམ། དང་པོ་ལ་དབྱེ་བས་མདོར་བསྟན་པ། སོ་
སོའི་རང་བཞིན་རྒྱས་པར་བཤད་པ། གྲངས་ཀྱི་སྒོ་ནས་དོན་བསྡུ་བ། མཉམ་པ་དང་རྟག་
པའི་ཁྱད་པར་བཤད་པ་དང་བཞི། དང་པོ། དབྱེ་བས་མདོར་བསྟན་པའི་བློཀ་གཅིག་ནི།
སངས་རྒྱས་རྣམས་ཀྱི་སྐུ་དབྱེ་བ། །རང་བཞིན་ལོངས་སྤྱོད་རྫོགས་པ་དང་། །གཞན་ནི་
སྤྲུལ་པའི་སྐུ་ཡིན་ཏེ། །དང་པོ་གཉིས་པོའི་རྟེན་ཡིན་ནོ། །ཞེས་པ། སངས་རྒྱས་རྣམས་
ཀྱི་སྐུ་ཆོས་ཅན། ཁྱོད་ལ་དབྱེ་བ་གསུམ་ཡོད་དེ། ཀུན་གཞི་གནས་གྱུར་མེ་ལོང་ཡེ་ཤེས་
རང་བཞིན་གྱི་སྐུའ མ་ཆོས་སྐུ་དང་། དེ་ལ་བརྟེན་པ་ཉོན་ཡིད་གནས་གྱུར་མཉམ་ཉིད་ཡེ་
ཤེས་ལོངས་སྐུ་དང་། སྒོ་ལྔའི་རྣམ་ཤེས་གནས་གྱུར་བྱ་གྲུབ་ཡེ་ཤེས་སྤྲུལ་སྐུ་དང་གསུམ་
མམ། དང་པོ་ལ་གཉིས་སུ་ཕྱེ་བའི་བཞི་ཡོད་ལ། དང་པོ་ཆོས་སྐུ་ནི་གཞན་གཉིས་པོའི་
རྟེན་ནམ་གནས་ཡིན་ནོ། །སངས་རྒྱས་ཀྱི་སྐུའི་དབྱེ་བ་མངོན་རྟོགས་རྒྱན་ལས། ངོ་བོ་
ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་
བཅས་པ། །རྣམ་པ་བཞིར་ནི་ཡང་དག་བརྗོད། །ཅེས་གསུངས་པ་དང་གནད་གཅིག་ལ།
འདིའི་ཆོས་སྐུ་ཡེ་ཤེས་ཆོས་སྐུ་ལ་བྱེད་ན་སྐུ་བཞིར་དབྱེ་བ་བཞིན། དེའི་རང་བཞིན་ལ་གཉིས་
སུ་དབྱེ་ན་བཞིར་འདྲའོ། །མདོར་བསྡུས་ན། །གོང་དུ་བཤད་པ་དེ་རྣམས་དང་། འོག་ཏུ།
ལོངས་སྤྱོད་རྫོགས་པའི་སངས་རྒྱས་ཉིད། །ཡེ་ཤེས་གཟུགས་བརྙན་འབྱུང་བའི་ཕྱིར། །ཞེས་
སོགས་ནི་བདག་རྐྱེན་མེ་ལོང་ལྟ་བུའི་ཡེ་ཤེས་སོགས་བཞི་ལ་ལོངས་སྐུ་སོགས་སུ་བཏགས་
པའམ། ཡང་ན་དེའི་བདག་རྐྱེན་ལས་བྱུང་བའི་ལོངས་སྤྱོད་རྫོགས་པའི་སྐུ་སོགས་ཡོད་པ།

107
མདོ་སྡེ་རྒྱུན་གྱི་འགྲེལ་པ། ༼ཅ༽
ཙན་དྲ་གོ་མིས། དེ་དག་ལོངས་སྤྱོད་རྫོགས་སྐུ་ཉིད། ། ཁ་ཅིག་མེ་ལོང་ཡེ་ཤེས་ཀྱང་། །ལོངས་
སྤྱོད་རྫོགས་པའི་སྐུ་རུ་རྟོགས། །དེ་ཡང་དེ་ལ་རྒྱུ་ཉིད་ཕྱིར། ། ཉེ་བར་བརྟགས། ཞེས་སོ།།
ཡིད་ཀྱི་རྣམ་ཤེས་གང་ཟག་གི་མཚན་གཞིར་འདོད་པའི་ལུགས་ལ་ཞིབ་ཆ་བྱེད།
ང་
གཉིས་པ། སོ་སོའི་རང་བཞིན་རྒྱས་པར་བཤད་པ་ལ། ལོངས་སྐུ་བཤད་པ།
བོ་ཉིད་སྐུ་བཤད་པ། སྤྲུལ་སྐུ་བཤད་པ་དང་གསུམ། དང་པོ། ལོངས་སྤྱོད་རྫོགས་པའི་
སྐུ་ཁྱད་ཆོས་དྲུག་དང་ལྡན་པ་བསྟན་པའི་བློཀ་གཅིག་ནི། ལོངས་སྤྱོད་རྫོགས་པ་ཁམས་ཀུན་
ཏུ༑ ༑འཁོར་ཡོངས་སྡུད་དང་ཞིང་དང་མཚན། ། སྐུ་དང་ཆོས་རྫོགས་ལོངས་སྤྱོད་དང་།།
མཛད་པ་དག་གི་ཐ་དད་དོ། །ཞེས་པ་ནི། ལོངས་སྐུ་ཆོས་ཅན། ཁྱད་པར་དྲུག་དང་ལྡན་
པ་ཡིན་ཏེ། ཞིང་ཁམས་ཀུན་ཏུ་འཕགས་པའི་འཁོར་ཡོངས་སུ་སྡུད་པ་དང་། གཞི་རིན་
པོ་ཆེ་ལས་གྲུབ་པའི་འོག་མིན་སྟུག་པོ་བཀོད་པའི་ཞིང་ཁམས་བཅོ་བརྒྱད་ཕྱེ་བའི་འོག་མིན་
གྱི་ཞིང་དང་། རྣམ་པར་སྣང་མཛད་འོད་དཔག་མེད་སོགས་ཀྱི་མཚན་དང་། མཚན་དཔེའི་
ངང་ཚུལ་ཅན་གྱི་སྐུ་དང་། ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པ་དང་། དོན་
གཉིས་སྒྲུབ་པའི་མཛད་པ་སྟེ་དྲུག་གི་སྒོ་ནས་ཐ་དད་པའི་ཁྱད་པར་དང་ལྡན་པའི་ཕྱིར། མངོན་
རྟོགས་རྒྱན་ལས། མཚན་ནི་སུམ་ཅུ་རྩ་གཉིས་དང་། །ཞེས་སོགས་གློ ཀ་གཅིག་བྱུང་།
གཉིས་པ། ངོ་བོ་ཉིད་སྐུ་ཁྱད་ཆོས་བཞི་དང་ལྡན་པར་བསྟན་པའི་བློཀ་གཅིག་ནི།
རང་བཞིན་སྐུ་ནི་མཉམ་པ་དང་། ། ཕྲ་ཞིང་དེ་དང་འབྲེལ་བ་དང་། །དགྱེས་དགུར་ལོངས་
སྤྱོད་བསྟན་པ་ལ། །ལོངས་སྤྱོད་རྫོགས་འབྱོར་རྒྱུར་འདོད་དོ། །ཞེས་པ་ནི། རང་བཞིན་
གྱི་སྐུ་ཆོས་ཅན། ལོངས་སྤྱོད་རྫོགས་པར་འབྱོར་བའི་རྒྱུ་མཚན་ཅན་ཡིན་ཏེ། སྐྱོན་ཀུན་
ཟད་པ་དང་ཡོན་ཏན་ཀུན་རྫོགས་པ་མཉམ་པ་དང་། ཐེག་པ་དམན་པའི་མངོན་སུམ་གྱི་
སྤྱོད་ཡུལ་དུ་མ་གྱུར་བས་ཕྲ་བ་དང་། ལོངས་སྐུ་དེ་དང་རྟེན་བརྟེན་པར་འབྲེལ་བ་དང་།
ཞིང་དང་ཆོས་སོགས་ལོངས་སྤྱོད་དགྱེས་དགུར་བསྟན་པ་ལ་དབང་འབྱོར་བ་བཞི་དང་ལྡན་

1ts
 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་ཕྱིར། མངོན་རྟོགས་རྒྱན་ལས། ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་
གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་ཉིད་ཅན། །ཅེས་
བྱུང་།
གསུམ་པ། སྤྲུལ་སྐུ་བསྟན་པའི་བློ ཀ་གཉིས་ནི། སངས་རྒྱས་སྤྲུལ་པ་དཔག་མེད་
པ༑ ༑སྤྲུལ་པའི་སྐུར་ནི་འདོད་པ་སྟེ། །དོན་གཉིས་ཕུན་སུམ་ཚོགས་པ་ནི། །རྣམ་པ་ཐམས་
ཅད་གཉིས་པ་གནས། །བཟོ་དང་སྐྱེ་དང་བྱང་ཆུབ་ཆེ། །མྱ་ངན་འདས་པ་རྟག་སྟོན་པས།།
སངས་རྒྱས་སྤྲུལ་པའི་སྐུ་འདི་ནི། །རྣམ་པར་གྲོལ་བའི་ཐབས་ཆེན་པོ། །ཞེས་པ། ཤེས་
བྱ་ཆོས་ཅན། སྤྲུལ་སྐུ་དུ་མ་ཡོད་དེ། སངས་རྒྱས་ཀྱི་སྤྲུལ་པ་དཔག་ཏུ་མེད་པ་སྤྲུལ་སྐུ་
འདོད་པའི་ཕྱིར། ཞེས་པ་ཚིག་རྐང་དང་པོ་གཉིས་ཀྱི་དོན་དང་། དོན་གཉིས་ཕུན་ཚོགས་
ཆོས་ཅན། རྣམ་པ་ཐམས་ཅད་མཁྱེན་པའི་གཟུགས་སྐུ་གཉིས་ལ་གནས་པ་ཡིན་ཏེ། གནས་
དང་འཁོར་དང་ཆོས་ལ་སོགས་པ་ལ་རྫོགས་པར་ལོངས་སྤྱོད་པའི་ཆ་རང་དོན་ཕུན་སུམ་
ཚོགས་པ་ནི་ལོངས་སྐུ་ལ་གནས། གདུལ་བྱའི་ཁམས་དང་འཚམ་པའི་སྐུའི་རྣམ་པ་སྟོན་
པའི་གཞན་དོན་ཕུན་སུམ་ཚོགས་པ་ནི་སྤྲུལ་པའི་སྐུ་ལ་གནས་པའི་ཕྱིར། རྣམ་པ་གཅིག་
ཏུ་ན་སྤྲུལ་པའི་སྐུ་དེ་ལོངས་སྐུ་དང་། ལོངས་སྐུ་ནི་མཆོག་སྤྲུལ་ལ་གནས་པའམ། དོན་
ཉེས་ཕུན་སུམ་ཚོགས་པ་རྣམ་པ་ཐམས་ཅད་པའི་སྤྲུལ་སྐུ་ནི། སྐུ་གཞན་གཉིས་ལ་བརྟེན་
ཅིང་གནས་པའོ། །ཞེས་པ་ནི། ཚིག་རྐང་བར་པ་གཉིས་ཀྱི་དོན་དང་། བློཀ་ཕྱི་མའི་དོན་
ནི༑ སྤྲུལ་པའི་སྐུ་འདི་ནི་ཆོས་ཅན། སེམས་ཅན་རྣམ་པར་གྲོལ་བར་བྱེད་པའི་ཐབས་ཆེན་
པོ་ཡིན་ཏེ། བཟོ་བ་སྤྲུལ་སྐུ་དང་། སྐྱེ་བ་སྤྲུལ་སྐུ་དང་། མཆོག་གི་སྤྲུལ་སྐུ་གསུམ་གྱི་བྱང་
ཆུབ་ཆེན་པོ་དང་། མྱ་ངན་ལས་འདས་པའམ་གདུལ་བྱ་འདུལ་བའི་མཛད་པ་མཐའ་ཡས་
པ་རྟག་ཏུ་སྟོན་པའི་འཕྲིན་ལས་རྒྱུན་མི་འཆད་པའི་ཕྱིར། མངོན་རྟོགས་རྒྱན་ལས། གང་
གི་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་དང་། །མཉམ་དུ་མཛད་པའི་སྐུ་དེ་

མདོ་སྡེ་རྒྱན་གྱི་འགྲེལ་པ། ཅ༽ 109
ནི༑ ༑ཐུབ་པའི་སྤྲུལ་སྐུ་རྒྱུན་མི་ཆད། །ཅེས་སྤྲུལ་སྐུ་དང་། དེ་བཞིན་འཁོར་བ་ཇི་སྲིད་
འདིའི། །ལས་ནི་རྒྱུན་མི་ཆད་པར་འདོད། །ཅེས་འཕྲིན་ལས་བསྟན་པའོ། །
གསུམ་པ། གྲངས་ཀྱི་སྒོ་ནས་དོན་བསྡུ་བསྟན་པའི་བློཀ་གཅིག་ནི། སྐུ་གསུམ་དག་
གིས་སངས་རྒྱས་ཀྱི། ། སྐུ་བསྡུས་པར་ནི་ཤེས་བྱ་སྟེ། ། སྐུ་གསུམ་དག་གིས་རང་གཞན་
གྱི༑ ༑དོན་འདི་རྟེན་དང་བཅས་པར་བསྟན། །ཅེས་པ། ཚིག་རྐང་དང་པོ་གཉིས་ཀྱིས་
ཆོས་དང་། ཐ་མ་གཉིས་ཀྱིས་དོན་གཉིས་ཕུན་ཚོགས་རྟེན་དང་བཅས་པ་བསྡུས་པའི་ཕྱིར།
ཞེས་རྟགས་བཀོད་པའོ། །
བཞི་པ། མཉམ་པ་དང་རྟག་པའི་ཁྱད་པར་བསྟན་པའི་ཟློཀ་གཅིག་ནི། དེ་དག་
རྟེན་དང་དགོངས་པ་དང་། །འཕྲིན་ལས་ཀྱིས་ནི་མཉམ་པ་ཉིད། །རང་བཞིན་དང་ནི་རྒྱུན་
མི་འཆད། ། རྒྱུན་གྱིས་དེ་དག་རྟག་པ་ཉིད། །ཅེས་པ་ནི། སངས་རྒྱས་དེ་དག་ཆོས་ཅན།
མཉམ་པ་གསུམ་གྱིས་མཉམ་སྟེ། རྟེན་ཆོས་སྐུ་མཉམ་པ། གཞན་དོན་གྱི་དགོངས་པ་མཉམ་
པ༑ གདུལ་བྱ་འདུལ་བའི་འཕྲིན་ལས་མཉམ་པའི་ཕྱིར་དང་། བློ་བསྟན་འགྲེལ་བཤད་
ལས། ཆོས་སྐུ་རྟེན་མཉམ། ལོངས་སྐུ་དགོངས་པ་མཉམ། སྤྲུལ་སྐུ་འཕྲིན་ལས་མཉམ་
པར་གསུངས་ཀྱང་། དབྱིག་འགྲེལ་ལས། སངས་རྒྱས་ཐམས་ཅད་ཀྱི་སྐུ་གསུམ་པོ་དེ་
དག་ནི་གོ་རིམ་བཞིན་དུ་རྣམ་པ་གསུམ་གྱིས་ཁྱད་པར་མེད་དེ། རྟེན་གྱིས་ནི་ཆོས་ཀྱི་དབྱིངས་
ཐ་མི་དད་པའི་ཕྱིར་རོ། །དགོངས་པས་ནི་སངས་རྒྱས་ཀྱི་དགོངས་པ་ཐ་དད་པ་མེད་པའི་
ཕྱིར་དང་། འཕྲིན་ལས་ཀྱིས་འཕྲིན་ལས་ཐུན་མོང་པའི་ཕྱིར་རོ། །ཞེས་གསུངས་གནད་
གཅིག་གོ །ཚིག་རྐང་ཐ་མ་གཉིས་ཀྱི་དོན་ནི། ངོ་བོ་ཉིད་ཀྱི་སྐུ་ནི་རང་བཞིན་གྱིས་རྟག་
པའི་ཕྱིར་རང་བཞིན་གྱིས་རྟག་པ་ཉིད་དོ། །ལོངས་སྤྱོད་རྫོགས་པའི་སྐུ་ནི་རྒྱུན་མི་འཆད་
པས་ཏེ། ཆོས་ལ་ལོངས་སྤྱོད་རྫོགས་པ་རྒྱུན་མ་འཆད་པའི་ཕྱིར། སྤྲུལ་པའི་སྐུ་ནི་རྒྱུན་
གྱིས་ཏེ། མི་སྣང་བར་བྱས་ནས་ཡང་དང་ཡང་དུ་སྤྲུལ་པ་ཀུན་ཏུ་སྟོན་པའི་ཕྱིར། །ཞེས་

10
 ༼ཅ༽ མདོ་སྡེ་རྒྱན་གྱི་འགྲེལ་པ།
མཉམ་པ་གསུམ་དང་རྟག་པ་གསུམ་གྱིས་བསྟན་པའོ། །
གཉིས་པ། རྟེན་ཡེ་ཤེས་བཤད་པ་ལ། མདོར་བསྟན་པ་དང་། རྒྱས་པར་བཤད་
པ་དང་། འགྲུབ་པའི་རྒྱུ་བཤད་པ་དང་གསུམ། དང་པོ། རྟེན་ཡེ་ཤེས་ཀྱི་ཁྱད་པར་མདོར་
བསྟན་པའི་སྒྲོཀ་གཅིག་ནི། མེ་ལོང་ཡེ་ཤེས་མི་གཡོ་བ། ཡེ་ཤེས་གསུམ་ནི་དེ་ལ་བརྟེན།།
མཉམ་པ་ཉིད་དང་སོ་སོར་རྟོག ། བྱ་བ་སྒྲུབ་པ་ཁོ་ནའོ། །ཞེས་པ་ནི། ཡེ་ཤེས་བཞི་རྟེན་
དང་བརྟེན་པར་གྲུབ་སྟེ། མེ་ལོང་ཡེ་ཤེས་མི་གཡོ་བ་ནི་རྟེན་དང་། མཉམ་ཉིད་སོར་རྟོག་
བྱ་གྲུབ་ཡེ་ཤེས་གསུམ་དེ་ལ་བརྟེན་པ་ཞེས་པ། འཁོར་བའི་མཐའི་བར་དུ་འབྱུང་འཇུག་
ཡོད་མེད་ལ་འགྲེལ་བཤད་ལས་གསུངས་པ་ནི། ཐོག་མེད་ནས་ཀུན་གཞི་རྒྱུན་མ་ཆད་པའི་
དོན་ལྟར། སངས་མ་རྒྱས་པའི་དུས་ཀུན་གཞི་རྟེན་ཡིན་པ་བཞིན་དུ་སངས་རྒྱས་ཀྱི་སར་
ཀུན་གཞི་གནས་གྱུར་རྟེན་ཡིན་པའི་དོན་ཡིན་ནམ་བརྟེན་པ་དང་གཡོ་བ་རྟེན་དང་བརྟེན་པར་
བྱེད་ན་རུང་ངམ་སྙམ། དེའི་འགྲེལ་པ་དང་འགྲེལ་བཤད་རྣམས་ལས་ཞིབ་ནུ་ཤེས་མ
བྱའོ། །གཉིས་པ། རྟེན་ཡེ་ཤེས་ཀྱི་ཁྱད་པར་རྒྱས་པར་བཤད་པ་ལགས་མེ་ལོག་ཡེ་ཤེས་
བཤད་པ། མཉམ་ཉིད་ཡེ་ཤེས་བཤད་པ། སོར་རྟོག་ཡེ་ཤེས་བཤདཔ༑ ཏ་བྱ་སྒྲུ ཡེ་ཤེས་
བཤད་པ་དང་བཞི། དང་པོ། མེ་ལོང་ཡེ་ཤེས།ཁྱད་ཆོས་ལྔ་ད་བྱེད་ལས་གསུམ་གྱི་སྒོ་
ནས་བསྟན་པའི་བློཀ་གཉིས་ནི། མེ་ལོང་ཡེ་ཤེས་པ་མི་མེད༑་ཎཡོང མ་ཚུ་མ་ཚདེ་རྟག་ཏུ་
ལྡན། །ཤེས་བྱ་ཀུན་ལ་མ་རྨོངས་ག .རྟག་ཏུ་*ལ་མཁོན་ཕྱོགས་མིན། tཉིས༔ཀུན་གྱི་
རྒྱུ་མཚན་ཕྱིར།” ཡེ་ཤེས་འབྱུང་གནས་ཆེན་བོ་འདྲ། །ལོངས་སྤྱོད་རྫོགས་པའི་སངས་
རྒྱས་ཉིད། ༢ཡེ་ཤེས་གཟུགས་བརྙན་འབྱུང་བའི་ཕྱིར། །ཞེས་པ་ནི། མེ་ལོང་ཡེ་ཤེས་ཆོས་
ཙནf ཁྱད་ཆོསཁལྔགདལཾ 
ཚུ་ཏེ། ང་དང་བོ་ཡིནཾ་འཛིན་པ་མེ་ཏོག ར་ནུབ་སོགས་
ཡུལ་དང་ཕྱོགས་རིས་སུམ་ཚཀཾ་པ།: རྒྱུན་མའཆད་པ་རྟོག་རྟོ་ལྡན་མོ།z” ལོང་ཎཔ་
བཞིན་དུ་ཤེས་བྱ་ཀུན་གྱི་གཟུགས་བརྙན་གསལ་ལ་མ་རྨོངས་པ། ཡུམ་ལ་མངོན་ཏུ་མི་

མདོ་སྡེ་རྒྱན་གྱི་འགྲེལ་པ། ༼ཅ༽ 11
ཕྱོགས་པ་སྟེ་རྣམ་པར་རྟོག་པ་མེད་པའི་ཁྱད་པར་ལྔ་དང་ལྡན་པའི་ཕྱིར། ཡང་དེ་ཆོས་ཅན།
བྱེད་ལས་གསུམ་དང་ལྡན་པ་ཡིན་ཏེ། བདག་རྐྱེན་གྱི་སྒོ་ནས་ཡེ་ཤེས་རྣམ་པ་ཐམས་ཅད་
པ་འབྱུང་བའི་རྒྱུ་མཚན་ནམ་རྒྱུའི་རང་བཞིན་ཅན་གྱི་ཡེ་ཤེས་ཀྱི་འབྱུང་གནས་ཡིན་པའི་ཕྱིར་
དང་། ལོངས་སྤྱོད་རྫོགས་པའི་སྐུ་འབྱུང་བའི་གཞི་ཡིན་པའི་ཕྱིར་དང་། ཁྱོད་ལ་བརྟེན་
ནས་ཡེ་ཤེས་གཞན་གསུམ་གཟུགས་བརྙན་བཞིན་དུ་འབྱུང་བའི་མེ་ལོང་ལྟ་བུ་ཡིན་པའི་ཕྱིར་
རོ༑ ༑
གཉིས་པ། མཉམ་ཉིད་ཡེ་ཤེས་འཐོབ་ཚུལ་ངོ་བོ་བྱེད་ལས་གསུམ་གྱི་སྒོ་ནས་བསྟན་
པའི་ཀ་གཉིས་ནི། མཉམ་ཉིད་ཡེ་ཤེས་སེམས་ཅན་ལ། །བསྒོམས་པ་དག་པ་ལ་འདོད་
ܒ
དོ༑ ༑མི་གནས་ཞི་བར་ཞུགས་པ་ནི། །མཉམ་ཉིད་ཡེ་ཤེས་ཡིན་པར་འདོད། །དུས་རྣམས་
ཀུན་ཏུ་བྱམས་པ་དང་། །ཐུགས་རྗེ་ཆེན་པོ་དག་དང་ལྡན། །སེམས་ཅན་རྣམས་ལ་མོས་
པ་བཞིན། །སངས་རྒྱས་སྐུ་ནི་ངེས་པར་སྟོན། །ཅེས་པ་ནི། མཉམ་ཉིད་ཡེ་ཤེས་ཆོས་
ཅན། ཁྱོད་འཐོབ་ཚུལ་ཡོད་དེ། སེམས་ཅན་རྣམས་ལ་མཉམ་པ་ཉིད་བསྒོམ་པ་མཐར་
ཕྱིན་ཞིང་གཉིས་འཛིན་གྱི་དྲི་མ་བག་ཆགས་དང་བཅས་པ་དག་པ་ལ་འདོད་པའི་ཕྱིར། དེ་
ཆོས་ཅན། ཁྱོད་ཀྱི་ངོ་བོ་ཡོད་དེ། སྲིད་ཞིའི་མཐའ་ལ་མི་གནས་པར་ཞི་བར་ཞུགས་པའམ་
སྲིད་ཞི་མཉམ་པ་ཉིད་དུ་རོ་གཅིག་ཏུ་རྟོགས་པའི་ཡེ་ཤེས་ཡིན་པར་འདོད་པའི་ཕྱིར། མངོན་
རྟོགས་རྒྱན་ལས། ཚུ་རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་པ། །དུས་
རྣམས་མཉམ་པ་ཉིད་ཀྱི་ཕྱིར། །ཞེས་དང་། ཆོས་རྣམས་རྨི་ལམ་འདྲ་བའི་ཕྱིར། །སྲིད་
དང་ཞི་བར་མི་རྟོག་པ། །ཞེས་སོགས་ཀྱིས་སྲིད་ཞི་མཉམ་ཉིད་ཀྱི་སྦྱོར་བ་ཆོས་སྐུ་འགྲུབ་
བྱེད་ཀྱི་གཙོ་བོར་བཤད་པའི་ཕྱིར། དེ་ཆོས་ཅན། ཁྱོད་ཀྱི་བྱེད་ལས་ཡོད་དེ། དུས་ཐམས་
ཅད་དུ་བྱམས་པ་ཆེན་པོ་དང་། ཐུགས་རྗེ་ཆེན་པོ་དང་ལྡན་པ་དང་། སེམས་ཅན་རྣམས་
ལ་མོས་པ་ཇི་ལྟ་བ་བཞིན་དུ་སངས་རྒྱས་ཀྱི་སྐུ་ངེས་པར་སྟོན་པར་མཛད་པའི་ཕྱིར།

112
 ༼ཅ༽ མདོ་སྡེ་རྒྱན་གྱི་འགྲེལ་པ།
གསུམ་པ། སོར་རྟོག་ཡེ་ཤེས་ངོ་བོ་ཡོན་ཏན་བྱེད་ལས་གསུམ་གྱི་སྒོ་ནས་བསྟན་
པའི་བློ ཀ་གཉིས་ནི། སོ་སོར་རྟོག་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་ཐོགས། །ཏིང་
ངེ་འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །འཁོར་གྱི་དཀྱིལ་འཁོར་
རྣམས་སུ་ནི། །འབྱོར་བ་ཐམས་ཅད་སྟོན་མཛད་པ། །ཐེ་ཚོམ་ཐམས་ཅད་གཅོད་པ་ཡི།།
ཆོས་ཆེན་ཆར་ནི་རབ་ཏུ་འབེབས། །ཅེས་པ་ནི། སོར་རྟོག་ཡེ་ཤེས་ཆོས་ཅན། མཚན་
ཉིད་དང་ལྡན་པ་ཡིན་ཏེ། ཤེས་བྱ་ཀུན་ལ་དུས་རྟག་ཏུ་ཐོགས་པ་མེད་པའི་སོ་སོ་ཡང་དག་
པར་རིག་པ་བཞིའི་རང་བཞིན་གྱི་ཡེ་ཤེས་ཡིན་པའི་ཕྱིར། དེ་ཆོས་ཅན། ཡོན་ཏན་དཔག་
ܢܪܝ
མེད་དང་ལྡན་ཏེ། ཏིང་ངེ་འཛིན་དང་གཟུངས་སྤོབས་སོགས་ཡོན་ཏན་ཐམས་ཅད་ཀྱི་གཏེར་
དང་འདྲ་བ་ཁོ་ན་ཡིན་པའི་ཕྱིར། དེ་ཆོས་ཅན། བྱེད་ལས་ཡོད་དེ། འཁོར་གྱི་དཀྱིལ་
འཁོར་དུ་རིན་པོ་ཆེའི་ས་གཞི་སོགས་རྫུ་འཕྲུལ་གྱི་འབྱོར་བ་སྣ་ཚོགས་སྟོན་པ་དང་། གདུལ་
བྱའི་ཐེ་ཚོམ་སོགས་ཉོན་མོངས་པ་ཀུན་གཅོད་པ་སོགས་ཀྱི་ཆོས་ཆེན་པོའི་ཆར་འབེབས་པའི་
ཕྱིར། ཞེས་པའོ། །
བཞི་པ། བྱ་སྒྲུབ་ཡེ་ཤེས་ངོ་བོ་དང་བྱེད་ལས་སོགས་ཀྱི་སྒོ་ནས་བསྟན་པའི་བློ ཀ་
གཉིས་ནི། བྱ་བ་སྒྲུབ་པའི་ཡེ་ཤེས་ནི། ཁམས་རྣམས་ཀུན་ཏུ་སྣ་ཚོགས་ཤིང་། །དཔག་
མེད་བསམ་ཡས་སྤྲུལ་པ་ཡིས། །སེམས་ཅན་ཀུན་གྱི་དོན་སྒྲུབ་པའོ། །སངས་རྒྱས་སྤྲུལ་
པ་དེ་རྟག་ཏུ། །མཛད་པ་གྲུབ་པའི་བྱེ་བྲག་དང་། །གྲངས་དང་ཞིང་གིས་རྣམས་ཀུན་ཏུ།།
བསམ་མི་ཁྱབ་པར་ཤེས་པར་བྱ། །ཞེས་པ་ནི། བྱ་སྒྲུབ་ཡེ་ཤེས་ཆོས་ཅན། ངོ་བོ་ཀུན་
མཁྱེན་ཡེ་ཤེས་དང་། བྱེད་ལས་འཇིག་རྟེན་གྱི་ཁམས་རྣམས་སུ་རྣམ་པ་ཀུན་ཏུ་ལུས་ཀྱི་
རྣམ་པ་མི་འདྲ་བ་སྣ་ཚོགས་པ་དཔག་ཏུ་མེད་པ་སྤྲུལ་ཞིང་། སྤྲུལ་པ་རེ་རེས་ཀྱང་སྐལ་བ་
དང་ལྡན་པའི་སེམས་ཅན་ཀུན་གྱི་དོན་བསམ་ཡས་པ་དུས་རྟག་ཏུ་མཛད་པར་བྱེད་པའི་ཕྱིར།
ཚིགས་བཅད་ཕྱི་མ་ནི་སྔ་མའི་རྒྱས་བཤད་ཡིན་ནོ། ། ཡེ་ཤེས་བཞི་འགྲུབ་པའི་རྒྱུའི་གཙོ་

མདོ་སྡེ་རྒྱན་གྱི་འགྲེལ་པ། ༼ཅ༽ 113
བོ་བཞི་བསྟན་པའི་ཟློཀ་གཅིག་ནི། འཛིན་པའི་ཕྱིར་དང་སེམས་མཉམ་ཕྱིར། ཡང་དག་
༡ ༢
ཆོས་རབ་སྟོན་ཕྱིར་དང་། །བྱ་བ་སྒྲུབ་པ་ཉིད་ཀྱི་ཕྱིར། ། ཡེ་ཤེས་བཞི་པོ་ཡང་དག་འབྱུང༌།།
ཞེས་པ་སྟེ། སློབ་ལམ་དུ་ཐོས་པ་འཛིན་པ་དང་། སེམས་མཉམ་པ་སྒོམ་པ་དང་། གཞན་
ལ་ཆོས་ཡང་དག་པར་སྟོན་པ་དང་། གཞན་གྱི་བྱ་བ་བསྒྲུབས་ལས་ཡེ་ཤེས་བཞི་རིམ་བཞིན་
འབྱུང་བའོ། །དེ་བཞིན་མངོན་རྟོགས་རྒྱན་ལས། ལེན་དང་འཛིན་པ་ལ་སོགས་པའི། །ཞེས་
སོགས་དང་། དེ་དག་ཉིད་ལ་སེམས་མཉམ་སོགས། །ཞེས་སོགས་དང་། བྱང་ཆུབ་ལ་
གཞན་སྟོན་པ་དང་། །ཞེས་སོགས་དང་། འགྲོ་ལ་ཕན་པར་བྱེད་རྣམས་ལམ་ཤེས་ཉིད་
ཀྱིས་འཇིག་རྟེན་དོན་སྒྲུབ་མཛད་པ་གང་། །ཞེས་པ་རྣམས་རིམ་བཞིན་ནོ། །
གསུམ་པ། བརྟེན་པ་སྐུ་དང་རྟེན་ཡེ་ཤེས་གཉིས་ཀྱི་གནས་པ་ཐབས་ཟབ་པ་བཤད་
པའི་བློ ཀ་གཅིག་ནི། རིགས་ཐ་དད་ཕྱིར་དོན་ཡོད་ཕྱིར། །རྫོགས་ཕྱིར་ཐོག་མ་མེད་པའི་
༡
ཕྱིར། །སངས་རྒྱས་གཅིག་མིན་དྲི་མེད་གནས། ། ཐ་དད་མེད་ཕྱིར་མང་པོའང་མིན། །ཅེས་
པ་ཤེས་བྱ་ཆོས་ཅན། སངས་རྒྱས་རྣམས་ནི་གཅིག་ཁོ་ན་མ་ཡིན་ཏེ། འཚང་རྒྱ་རུང་གི་
རིགས་སམ་རྒྱལ་རིགས་དང་བྲམ་ཟེ་སོགས་མི་ལའང་རིགས་ཐ་དད་པ་ཡོད་པའི་ཕྱིར། དུས་
གསུམ་གྱི་བྱང་ཆུབ་སེམས་དཔའ་ཚོགས་གཉིས་བསགས་པ་དོན་ཡོད་པའི་ཕྱིར། རང་རང་
གི་ཡོངས་འཛིན་གྱི་སངས་རྒྱས་ལ་བརྟེན་ནས་ཚོགས་གཉིས་རྫོགས་པ་ལ་དོན་ཡོད་པའི་ཕྱིར།
རང་རང་གི་གདུལ་བྱའི་སྐལ་བ་དང་འཚམ་པར་འཕྲིན་ལས་མཛད་པའང་དོན་ཡོད་པའི་
ཕྱིར། སངས་རྒྱས་གཞན་མེད་པར་ཡང་ཚོགས་མི་རུང་བའི་ཕྱིར་ཐོག་མའི་སངས་རྒྱས་
འགའ་ཡང་མེད་པས་སངས་རྒྱས་ཀྱི་ཐོག་མ་མེད་པའི་ཕྱིར་ཡང་སངས་རྒྱས་གཅིག་ཏུ་རིགས་
པ་མ་ཡིན་ནོ། །ཞེས་སྒྲུབ་བྱེད་བཞི་སོགས་དང་། སངས་རྒྱས་རྣམས་ངར་འཛིན་གྱིས་
ཕྱེ་བའི་ངོ་བོ་ཐ་དད་པ་མང་པོའང་མ་ཡིན་ཏེ། དྲི་མེད་པའི་ཆོས་ཀྱི་དབྱིངས་ན་སྐུ་ཐ་དད་
པ་མེད་པའི་ཕྱིར། རྒྱས་པར་དབྱིག་འགྲེལ་ལས་ཤེས་པར་བྱའོ། །

114 ༼ཅ༽ མདོ་སྡེ་རྒྱན་གྱི་འགྲེལ་པ།
གཉིས་པ། མཐའ་གཉིས་སྤངས་པའི་བྱང་ཆུབ་སྒྲུབ་པའམ་ཉམས་སུ་ལེན་པ་ལ་
འཇུག་པའི་སྤྱོད་པ་ལ། སྒོམ་བྱའི་ཡུལ་མཆོག་ངོས་བཟུང་བ། དེ་སྒོམ་ཚུལ། དེ་ལས་
འབྲས་བུ་འགྲུབ་ཚུལ་དང་གསུམ། དང་པོ། སྒོམ་བྱའི་ཡུལ་མཆོག་ངོས་བཟུང་བ་བསྟན་
པའི་བློཀ་གཅིག་ནི། མེད་པ་གང་ཡིན་དེ་ཉིད་ནི། །ཡོད་པ་ཡི་ནི་དམ་པར་འདོད། །རྣམ་
པ་ཀུན་ཏུ་མི་དམིགས་པ། །དམིགས་པ་ཡི་ནི་མཆོག་ཏུ་འདོད། །ཅེས་པ་ནི་རྟོག་མེད་དབང་
ཤེས་ལ་ལྟོས་པའི་ཕྱི་དོན་མེད་པ་དང་། རྟོག་པ་ཡེ་ཤེས་ལ་ལྟོས་པའི་ཕྱི་དོན་མེད་པ་གང་
ཡིན་པ་དེ་ཉིད་ནི། སྒོམ་བྱའི་དོན་གྱི་དམ་པའམ་ཆོས་ཀྱི་དམ་པ་དང་། ཡོད་པ་ཡི་ནི་དམ་
པར་འདོད་དེ། ཡོངས་གྲུབ་བམ་དོན་དམ་པ་ངོ་བོ་ཉིད་མེད་པའམ་གནས་ལུགས་མཐར་
ཐུག་ཡིན་པའི་ཕྱིར། གཟུང་འཛིན་རྫས་གཞན་རྣམ་པ་ཀུན་ཏུ་མི་དམིགས་པ་ནི། དམིགས་
པ་ཡི་ནི་མཆོག་ཏུ་འདོད་དེ། རྣམ་དག་ལམ་གྱི་དམིགས་པ་མཐར་ཐུག་ཡིན་པའི་ཕྱིར། དེ་
སྒོམ་ཚུལ་བསྟན་པའི་ཚིག་རྐང་གཉིས་ནི། བསྒོམ་པ་རྣམ་པ་མི་ལྟ་བའི། །སྒོམ་པ་དམ་
པར་འདོད་པ་སྟེ། །སྒོམ་བྱའི་ཡུལ་དང་སྒོམ་བྱེད་ཡུལ་ཅན་གཉིས་ཀུན་བཏགས་ཀྱིས་རྣམ་
པར་མི་རྟོག་པའམ་མི་ལྟ་བའི་སྒོམ་ནི། སྡོམ་དམ་པར་འདོད་དེ། དམིགས་སུ་མེད་པའི་
མཚན་ཉིད་དམ་གནས་ལུགས་ཀྱི་དོན་མཐར་ཐུག་བསྒོམ་པའི་ཕྱིར། གསུམ་པ། དེ་ལས་
འབྲས་བུ་འགྲུབ་ཚུལ་བཤད་པ་ལ། འབྲས་བུ་འགྲུབ་ཚུལ་དངོས་དང་། ལམ་ཉེ་རིང་དང་།
འབྲས་བུ་གཅིག་ཏུ་འདུ་ཚུལ་དང་གསུམ། དང་པོ། འབྲས་བུ་འགྲུབ་ཚུལ་དངོས་བསྟན་
པའི་ཚིག་རྐང་གཉིས་ནི། ཐོབ་པར་ལྟ་བ་མེད་རྣམས་ཀྱི། །ཐོབ་པ་ཡང་ནི་དམ་པར་འདོད།།
ཅེས་པ། ཀུན་བཏགས་པ་ལྟར་ཐོབ་པ་མེད་པར་ལྟ་བའི་སྒོ་ནས་ཐོབ་པ་རྣམས་ནི། མཆོག་
ཡིན་ཏེ། ཀུན་བཏགས་པ་ལྟར་དུ་མེད་པ་ཡོངས་གྲུབ་ཡིན་ལ་འདི་སྒོམ་པས་ཐོབ་པའི་ཕྱིར།
ལམ་ཉེ་རིང་གི་རྒྱུ་མཚན་བསྟན་པའི་བློཀ་གཉིས་ནི། བླ་མ་རིང་དང་མཚན་མ་
༡ ༣
དང་། །བདག་གི་བརྩོན་འགྲུས་ལྷག་ལྟ་བའི། །བྱང་ཆུབ་སེམས་དཔའ་ང་རྒྱལ་ཅན། །བྱང་

མདོ་སྡེ་རྒྱན་གྱི་འགྲེལ་པ། ༼ཅ༽ 115
ཆུབ་ལས་ནི་རིང་ཞེས་བྱ། །ཇི་སྐད་བཤད་པ་དེ་དག་ཀུན། །རྟོག་པ་ཙམ་དུ་ལྟ་བ་ཡི། །བྱང་
ཆུབ་སེམས་དཔའ་རྟོག་མེད་རྣམས། །བྱང་ཆུབ་ཐོབ་ཅེས་ངེས་པར་བརྗོད། །ཅེས་པ་ནི་
བྱང་སེམས་ཀྱི་སྤྱོད་པ་རྒྱ་ཆེན་པོ་ལ་ལྕི་བའི་འདུ་ཤེས་དང་། བསྐལ་ཆེན་གྲངས་མེད་གསུམ་
ལ་ཡུན་རིང་བའི་འདུ་ཤེས་དང་། བསྒོམ་བར་བྱ་བའི་ཡུལ་ལ་མཚན་མའི་འདུ་ཤེས་དང་།
བདག་གི་བརྩོན་འགྲུས་བྱང་སེམས་གཞན་གྱི་བརྩོན་འགྲུས་ལས་ལྷག་པར་ལྟ་བའི་ང་རྒྱལ་
དང་ལྡན་པའི་བྱང་ཆུབ་སེམས་དཔའ་ནི། བླ་ན་མེད་པའི་བྱང་ཆུབ་ལས་ནི་རིང་བ་ཞེས་
བྱ་སྟེ། ལམ་རིང་བའི་རྐྱེན་ལ་ཞུགས་པའི་ཕྱིར། བླ་མའི་སྐད་དོད་གུ་རུ་ཞེས་པ་ལྕི་བ་ལ་
འཇུག་པས་སོ། །ཇི་སྐད་བཤད་པ་དེ་དག་ཐམས་ཅད་སེམས་ཀྱི་བདག་ཉིད་ཙམ་དུ་ཤེས་
ཏེ་སྒོམ་པའི་བྱང་ཆུབ་སེམས་དཔའ་རྣམས་ནི། བྱང་ཆུབ་ཐོབ་པ་ལ་ངེས་པར་ཉེ་བར་བརྗོད་
རིགས་ཏེ། ཀུན་རྟོག་ཙམ་གྱི་བདག་ཉིད་དུ་མི་རྟོག་པའི་ལམ་ཉེ་བ་ལ་ཞུགས་པའི་ཕྱིར།
གསུམ་པ། འབྲས་བུ་གཅིག་ཏུ་འདུ་ཚུལ་བསྟན་པའི་བློན་བཞི་ནི། ཀླུང་བདག་
ས་ཡི་འོག་ཏུ་མ་སོང་བ། །གནས་རྣམས་ཐ་དད་ཆུ་ཡང་ཐ་དད་ལ། ། ཆུ་ཡང་ཆུང་ཞིང་
བྱ་བ་ཐ་དད་བྱེད། ། ཆུ་གནས་སྲོག་ཆགས་ཕྲ་མོའི་ཉེར་སྤྱད་འགྱུར། །རྒྱ་མཚོར་སོང་བར་
གྱུར་ན་ཐམས་ཅད་ཀྱང་། །གནས་རྣམས་གཅིག་ཅིང་ཆུ་ཡང་ཆེ་ལ་གཅིག །བྱ་བ་གཅིག་
ཅིང་ཆུ་ལ་གནས་པ་ཡི། །སྲོག་ཆགས་མང་པོའི་རྟག་ཏུ་ཉེར་སྤྱད་ཆེ། །དཔེ་དང་སངས་
རྒྱས་ཉིད་དུ་མ་ཞུགས་བརྟན་པ་རྣམས། །རྟེན་ཀྱང་ཐ་དད་བློ་གྲོས་ཐ་དད་ཅིང་། །རྟོགས་
ཆུང་རང་གི་བྱ་བ་ཐ་དད་ལ། །སེམས་ཅན་ཉུང་དོན་རྟག་ཏུ་ཉེར་སྤྱད་འགྱུར། །སངས་
རྒྱས་ཉིད་དུ་ཞུགས་ན་དེ་དག་ཀུན། །རྟེན་ཀྱང་གཅིག་ཅིང་རྟོགས་པ་ཆེ་ལ་གཅིག །མཛད་
པ་གཅིག་ཏུ་འདྲེས་ཤིང་རྟག་པར་ཡང་། །སེམས་ཅན་ཚོགས་ཆེའི་ཉེ་བར་སྤྱད་པ་ཆེ། །ཞེས་
པ་ནི་དོན་ཏེ། འགྲེལ་བཤད་ལས། སངས་རྒྱས་གཅིག་གིས་སྤྲུལ་པ་སྤྲུལ་བ་ན་ཆོས་ཀྱི་
སྐུར་སངས་རྒྱས་ཐམས་ཅད་སྐུ་གཅིག་པས་གཞན་གྱིས་ཀྱང་སྤྲུལ་བ་ཡིན་པའི་ཕྱིར་བྱ་བ་

116 ༼ཅ༽ མདོ་སྡེ་རྒྱན་གྱི་འགྲེལ་པ།
གཅིག་ཏུ་འདྲེས་པ་ཞེས་བྱའོ། །ཞེས་གསུངས་པ་ལྟར། སངས་མ་རྒྱས་ཚུན་ཆད་དུ་གློ་
བུར་རྣམ་དག་གི་ཆ་འགའ་མི་འདྲ་ལ། སངས་རྒྱས་ཕྱིན་ཆད་སྤངས་རྟོགས་ཀྱི་ཡོན་ཏན་
མཉམ་པས་རང་བཞིན་རྣམ་པར་དག་པའི་ཆོས་སྐུའི་ངང་དུ་ཡེ་ཤེས་རོ་གཅིག་ཏུ་ཞུགས་པས།
སྐུའི་རྡུལ་ཕྲ་རབ་རེ་རེ་ལ་ཡང་མཁའ་ཁྱབ་ཀྱི་སངས་རྒྱས་ཞིང་ཁམས་དང་བཅས་སྐུ་གསུང་
ཐུགས་དག་པ་གཉིས་ལྡན་ཕན་ཚུན་ངོ་བོ་དབྱེར་མེད་དམ་ངོ་བོ་གཅིག་ཏུ་གནས་པའི་དོན་
ནོ༑ ༑ སྟོན་པ་ཤཱཀྱ་ཐུབ་པ་དང་། ཀུན་དགའ་བོ་དང་རྒྱུད་གཅིག་པའི་སངས་རྒྱས་གཉིས་
གཅིག་མ་ཡིན་ཏེ། སྔ་ཕྱི་རིམ་ཅན་ཡིན་པའི་ཕྱིར། བསྐལ་བཟང་གི་སངས་རྒྱས་སྟོང་
ཚོས་ཅན། གཅིག་མ་ཡིན་ཏེ། རྟོག་པའི་ཡུལ་དུ་ཐ་དད་དུ་གནས་པའི་ཕྱིར། ལོངས་སྐུ་
དང་མཆོག་གི་སྤྲུལ་སྐུ་གཉིས་ཆོས་ཅན། གཅིག་མ་ཡིན་ཏེ། སྔ་མ་སྤྲུལ་གཞི་དང་། ཕྱི་
མ་དེའི་སྤྲུལ་པ་ཡིན་པའི་ཕྱིར། སངས་རྒྱས་སུ་གཅིག་ན་གཅིག་གིས་མ་ཁྱབ་བོ། །རྒྱ་མཚོར་
སོང་བའི་ཆུ་སྔ་ཕྱི་པ་རྣམས་རྒྱ་མཚོའི་ཆུ་ཡིན་པ་གཅིག་པ་བཞིན་ནོ། །ཤར་ནུབ་ཀྱི་རྒྱ་མཚོ་
གཉིས་རྒྱ་མཚོ་ཡིན་པ་གཅིག་པ་ཡིན་ཀྱང་གཅིག་མིན་ནོ། །གསུམ་པ། བྱང་ཆུབ་ཆེན་
པོའི་ཆེ་བ་བརྗོད་ནས་དེ་སྒྲུབ་པའི་སེམས་བླངས་རིགས་བསྟན་པའི་བློ ཀ་གཅིག་ནི། དེ་ལྟར་
སངས་རྒྱས་ཉིད་ནི་དཀར་པོའི་ཆོས། །དཔེ་མེད་ལྡན་ཕྱིར་ཕན་བདེའི་རྒྱུ་ཡི་ཕྱིར། །བདེ་
དགེ་དམ་པ་མི་ཟད་འབྱུང་གནས་ཕྱིར། །བློ་ལྡན་བྱང་ཆུབ་སེམས་དགེ་བླང་བའི་རིགས།།
ཞེས་པ་ནི། དེ་ལྟར་སངས་རྒྱས་ཉིད་ནི་རང་གི་དོན་ཕུན་སུམ་ཚོགས་པས་དཀར་པོའི་ཆོས་དཔེ་
མེད་པ་དང་ལྡན་པའི་ཕྱིར། གཞན་གྱི་དོན་ཕུན་སུམ་ཚོགས་པས་ཕན་པ་དང་བདེ་བའི་རྒྱུ་ཡིན་
པའི་ཕྱིར། བདེ་བར་གནས་པའི་ཁྱད་པར་གྱིས་བདེ་བ་ཁ་ན་མ་ཐོ་བ་མེད་པ་མཆོག་ཟད་པ་མི་
ཤེས་པའི་འབྱུང་གནས་ཡིན་པའི་ཕྱིར། བློ་དང་ལྡན་པ་རྣམས་དེར་སྨོན་པ་ཡོངས་སུ་བཟུང་
བའི་སྒོ་ནས་བྱང་ཆུབ་ཀྱི་སེམས་བླངས་པའི་རིགས་སོ། །ཐེག་པ་ཆེན་པོ་མདོ་སྡེའི་རྒྱན་གྱི་ལེའུ་
བཅུ་པ་བྱང་ཆུབ་ཀྱི་ལེའུ་ལ་བློཀ་བརྒྱད་བཅུ་གྱ་བདུན་ཡོད་པ་རྣམས་རྫོགས་སོ།། །།

117
མདོ་སྡེ་རྒྱན་གྱི་འགྲེལ་པ། ༼ཅ༽
གཉིས་པ། ཇི་ལྟར་བསླབ་པའི་ཚུལ་བཤད་པ་ལ། བསམ་པས་ཉམས་སུ་ལེན་ཚུལ་
དང་། སྦྱོར་བས་ཉམས་སུ་ལེན་ཚུལ། དེ་གཉིས་བོགས་འབྱིན་པའི་ཐབས། དེ་ཐམས་
ཅད་ཐབས་མཁས་ཀྱིས་ཟིན་པར་བྱེད་ཚུལ་དང་བཞི། དང་པོ་ལ། ཐེག་ཆེན་གྱི་ཆོས་ལ་
མོས་པར་བྱ་བ་དང་། མོས་པའི་སྒོ་ནས་ཆོས་ཚོལ་བའི་ཚུལ་གཉིས། དང་པོ། བླ་ན་མེད་
པའི་བྱང་ཆུབ་དང་དེ་འཐོབ་བྱེད་ཀྱི་རྒྱུ་དང་དེ་ཐོབ་པའི་འབྲས་བུ་ལ་དམིགས་ནས་མོས་པ་
འབྱུང་བས་མོས་པའི་ལེའུ་བཤད་པ་ལ། མོས་པ་སྤྱིའི་དབྱེ་བ་དང་། བྱེ་བྲག་ཏུ་ཐེག་ཆེན་
ལ་མོས་པར་བྱེད་པ་གཉིས།
དང་པོ་ལ། དངོས་དང༌། བར་དུ་གཅོད་པ་དང་། ཕན་ཡོན་དང་གསུམ། དང་
པོ༑ མོས་པ་དངོས་དབྱེ་ཚུལ་མི་འདྲ་བ་བཅུ་གཅིག་དང་། དབྱེ་བ་མོས་པ་ཉེར་དྲུག་བཅས་
བསྟན་པའི་བློཀ་གཉིས་ནི། སྐྱེ་དང་མ་སྐྱེས་འཛིན་དང་གཟུང་གྱུར་དང་། །གྲོགས་བླངས་
བདག་ཉིད་དང་ནི་ནོར་བ་དང་། །མ་ནོར་མངོན་སུམ་མངོན་སུམ་མ་ཡིན་གཞན། །སྒྲས་
བྱུང་ཚོལ་བ་དང་ནི་ལྟ་བའོ། །འཕྲོགས་དང་འདྲེས་དང་མི་མཐུན་ཕྱོགས་མ་འདྲེས། །དམན་
དང་རྒྱ་ཆེ་བསྒྲིབས་དང་མ་བསྒྲིབས་དང་། །བརྩོན་དང་མི་བརྩོན་བསགས་དང་མ་བསགས་
གཞན། །བརྟན་ཞུགས་རིང་དུ་སོང་བའི་མོས་པའོ། །ཞེས་པ་ནི། དུས་ཀྱི་སྒོ་ནས་དགེ་བ་
སྐྱེས་ཟིན་འདས་པ་དང་ད་ལྟ་བ་ལ་མོས་པ་གཉིས་དང་། མ་སྐྱེས་པ་མ་འོངས་པ་ལ་ཡིད་
ཆེས་པའི་མོས་པ་གསུམ། ཕྱི་ནང་གི་སྒོ་ནས་འཛིན་པ་ཡུལ་ཅན་གྱིས་བསྡུས་པའི་ནང་གི་
རྒྱུ་འབྲས་དང་། གཟུང་བ་ཡུལ་གྱིས་བསྡུས་པའི་རྒྱུ་འབྲས་ལ་མོས་པ་གཉིས། ཕྲ་རགས་
ཀྱི་སྒོ་ནས་གྲོགས་ཀྱིས་བསྐུལ་བ་ལས་བླང་པ་རགས་པ་དང་། བདག་ཉིད་ཀྱི་ངེས་ཤེས་
ཀྱིས་དད་པའི་རིགས་ལས་སྐྱེས་པའི་མོས་པ་ཕྲ་བ་གཉིས་དང་། ངོ་བོའི་སྒོ་ནས་ཕྱིན་ཅི་ལོག་
ལ་མོས་པ་དམན་པ་དང་། ཕྱིན་ཅི་མ་ལོག་པའི་ཕྱོགས་ལ་མོས་པ་དམ་པ་གཉིས། ཡུལ་
གྱི་སྒོ་ནས་མོས་པ་སྐྱེ་བའི་རྒྱུ་རྐྱེན་མངོན་སུམ་གྱི་ཡུལ་དུ་གྱུར་པ་དང་། མ་གྱུར་པ་ལ་མོས་

8
 ༼ཅ༽ མདོ་སྡེ་རྒྱན་གྱི་འགྲེལ་པ།
པ་གཉིས། ཆེ་འབྲིང་ཆུང་གསུམ་གྱི་སྒོ་ནས་ཐོས་པའམ་སྒྲ་ལས་བྱུང་བ་དང་། བསམ་
པའམ་རིགས་བཞིས་ཚོལ་བ་ལས་བྱུང་བ་དང་། སྒོམ་པའི་དོན་ལ་ངེས་པ་རྙེད་པ་ལས་བྱུང་
བའི་མོས་པ་དང་གསུམ། སྟོབས་ཆུང་འབྲིང་ཆེ་གསུམ་གྱི་སྒོ་ནས་མ་དད་པ་སོགས་མི་མཐུན་
ཕྱོགས་ཀྱིས་འཕྲོག་པའི་སྟོབས་ཆུང་བ། སྤང་གཉེན་འདྲེས་མར་བྱུང་བའི་དེ་སྟོབས་འབྲིང་།
མི་མཐུན་ཕྱོགས་དང་མ་འདྲེས་པའི་མོས་པ་སྟོབས་ཆེན་པོ་དང་གསུམ། རྒྱ་ཆེ་ཆུང་གི་སྒོ་
ནས། ཐེག་པ་ཆེན་པོ་ལ་མོས་པ་ཆེན་པོ་དང་། ཐེག་པ་དམན་པ་ལ་མོས་པ་མོས་པ་ཆུང་
བ་དང་གཉིས། བསྒྲིབས་མ་བསྒྲིབས་ཀྱི་སྒོ་ནས། སྨིན་མ་སྨིན་གྱི་དབང་གིས་མ་ཐོབ་པ་
མ
ལ་མི་མཐུན་ཕྱོགས་ཀྱིས་བསྒྲིབས་པ་དང་། མ་བསྒྲིབས་མོས་པ་གཉིས། བརྩོན་པའི་སྒོ་
ནས། གུས་སྦྱོར་དང་རྟག་སྦྱོར་གཉིས་ཀ་ཚང་བའི་མོས་པ་དང་། གང་རུང་མ་ཚང་བས་
མི་བརྩོན་ཅིང་མོས་པ་དང་གཉིས། རྒྱུའི་སྒོ་ནས། བསྐལ་ཆེན་གྲངས་མེད་གསུམ་གྱི་ཚོགས་
བསགས་པ་དང་ལྡན་པ་དང་། མི་ལྡན་པའི་མོས་པ་གཉིས། ས་མཚམས་ཀྱི་སྒོ་ནས། བརྟན་
པར་ཞུགས་པ་ས་དང་པོ་ནས་ས་བདུན་པའི་བར་གྱི་མོས་པ་དང་། རིང་དུ་སོང་བ་ས་བདུན་
པ་ཡན་ཆད་ཀྱི་མོས་པ་དང་ཉེར་དྲུག་ཡོད་པའི་ཕྱིར། མོས་པ་དང་འདུན་པ་དང་དད་པ་
སོགས་ལ་བཤད་ཚུལ་མང་བས་སྤུ་རིས་འབྱེད་དགོས། མོས་པ་ནི། ངེས་པའི་དངོས་པོ་
ལ་ཇི་ལྟར་ངེས་པ་བཞིན་དུ་འཛིན་པ་སྟེ། མི་འཕྲོགས་པ་ཉིད་ཀྱི་ལས་ཅན་དང་། འདུན་
པ་ནི། འདོད་པའི་དངོས་པོ་ལ་དེ་དང་དེ་ལྡན་པར་བྱེད་འདོད་པ་ཉིད་དེ། བརྩོན་འགྲུས་
བརྩོན་པའི་རྟེན་བྱེད་པའི་ལས་ཅན་ནོ། །དད་པ་ནི། ཡོད་པ་ཉིད་དང་། ཡོན་ཏན་ཅན་
དང་། ནུས་པ་རྣམས་ལ་མངོན་པར་ཡིད་ཆེས་པ་དང་། དང་བ་དང་། འདོད་པ་སྟེ། འདུན་
པའི་རྟེན་བྱེད་པའི་ལས་ཅན་ནོ། །དང་པོ་གཉིས་སེམས་བྱུང་ཡུལ་ངེས་དང་། གསུམ་པ་
དགེ་བའོ། །དེ་དག་ཀུན་བཏུས་ལྟར་དང་། མཛོད་ལྟར་ཞིབ་ཆ་འབྱེད། རྒྱ་གཞུང་ནང་
ནས་སེམས་དང་སེམས་བྱུང་གི་རྣམ་གཞག་མངོན་པ་གོང་འོག་གསལ་ཤོས་ཡིན།

མདོ་སྡེ་རྒྱན་གྱི་འགྲེལ་པ། ༼ཅ༽ 119
གཉིས་པ། མོས་པའི་བར་ཆད་བསྟན་པའི་བློཀ་གསུམ་ནི། ཡིད་ལ་མི་བྱེད་མང་
བ་དང་། །ལེ་ལོ་རྣལ་འབྱོར་འཁྲུགས་པ་དང་། །གྲོགས་ངན་དགེ་བ་ཞན་པ་དང་། ཚུལ་
བཞིན་མ་ཡིན་ཡིད་ལ་བྱེད། །བག་མེད་པ་དང་ཐོས་པ་ཉུང་། །ཐོས་དང་བསམ་པ་ཉུང་
ངུས་ཆོག །ཞི་བ་ཙམ་གྱི་ང་རྒྱལ་དང་། །དེ་བཞིན་མ་འདྲིས་ཡིན་པར་འདོད། ། མི་སྐྱོ་བ་
དང་དེ་བཞིན་སྐྱོ། །བསྒྲིབས་པ་དང་ནི་མི་བརྩོན་པ། །ཚོགས་མ་བསགས་པ་མོས་པ་ཡི།།
བར་དུ་གཅོད་པ་ཤེས་པར་བྱ། །ཞེས་པ་ནི། ཡང་ཡང་ཡིད་ལ་མི་བྱེད་པས་དང་པོ་གཉིས་
ལ་བར་དུ་གཅོད། ལེ་ལོས་གསུམ་པ་ལ་དང་། རྣལ་འབྱོར་འཁྲུགས་པས་ནི་གཟུང་འཛིན་
དངོས་ལ་ཆགས་པས་བཞི་པ་དང་ལྔ་པ་ལ་གནོད། གྲོགས་ངན་གྱིས་དྲུག་པ་ལ་གནོད། དགེ་
བ་ཞན་པས་བདུན་པ་ལ་གནོད། ཚུལ་མིན་ཡིད་བྱེད་ཀྱིས་དགུ་པ་ལ་གནོད། བག་མེད་
ཀྱིས་བཅུ་པ་ལ་གནོད། ཐོས་པ་ཉུང་བ་དང་། ཐོས་ཀྱང་བསམ་པ་ཉུང་བས་ཆོག་འཛིན་
པ་ལ་གནོད། ཞི་གནས་ཙམ་གྱིས་ང་རྒྱལ་བས་ཐོས་བསམ་སྒོམ་གསུམ་གྱི་མོས་པ་ལ་གནོད།
གཉེན་པོ་ལ་ཡུན་རིང་དུ་མ་འདྲིས་པས་སྟོབས་ཆེ་ཆུང་གི་མོས་པ་ལ་གནོད། འཁོར་བ་ལ་
མི་སྐྱོ་བ་དང་། ཐེག་ཆེན་ལ་སྐྱོ་བས་རྒྱ་ཆེ་ཆུང་གི་མོས་པ་ལ་གནོད། སྒྲིབ་པས་ནི་བསྒྲིབས་
མ་བསྒྲིབས་ཀྱི་མོས་པ་ལ་གནོད། ། མི་བརྩོན་པས་རྟག་སྦྱོར་དང་གུས་སྦྱོར་གྱི་མོས་པ་ལ་
གནོད། ཚོགས་མ་བསགས་པས་ཉེར་གཅིག་པ་ལ་གནོད་པ་སོགས་རིགས་པས་དཔག་ན་
ཤེས་སླའོ། །
གསུམ་པ། མོས་པའི་ཕན་ཡོན་བསྟན་པའི་བློཀ་གཉིས་ནི། བསོད་ནམས་ཆེ་དང་
འགྱོད་པ་མེད། །ཡིད་བདེ་བ་དང་བདེ་བ་ཆེ། །ཆུད་མི་ཟ་དང་བརྟན་པ་དང་། །དེ་བཞིན་
ཁྱད་པར་འགྲོ་བ་དང་། །ཆོས་ནི་མངོན་པར་རྟོགས་པ་དང་། །བདག་དང་གཞན་དོན་
ཐོབ་པའི་མཆོག །མངོན་ཤེས་མྱུར་བ་དེ་དག་ནི། །མོས་པ་ཡི་ནི་ཕན་ཡོན་ཡིན། །ཞེས་
པ་ནི། ད་ལྟར་གྱི་མོས་པས་བསོད་ནམས་འཕེལ། འདས་པའི་མོས་པས་འགྱོད་པ་མེད།

120
 ༼ཅ༽ མདོ་སྡེ་རྒྱན་གྱི་འགྲེལ་པ།
གཟུང་འཛིན་མོས་པས་སྣང་བ་ཐོབ་པའི་ཏིང་ངེ་འཛིན་སོགས་ཀྱི་ཏིང་ངེ་འཛིན་བཞི་ཐོབ་
པས་ཡིད་བདེ་བ་དང་ལུས་བདེ་ཆེ། གྲོགས་བླང་གི་མོས་པས་དགེ་བ་ཆུད་མི་ཟ་ཞིང་མི་
ཉམས་པ་དང་། བདག་ཉིད་ཀྱི་མོས་པས་མི་འགྱུར་ཞིང་བརྟན་པ་དང་། མ་ནོར་བ་དང་།
མངོན་དུ་བ་དང་། ཚོལ་བ་དང་། ལྟ་བ་ལས་བྱུང་བའི་མོས་པས་ཁྱད་པར་དུ་འགྲོ་བ་དང་།
མ་འདྲེས་པའི་མོས་པས་ཆོས་མངོན་པར་རྟོགས་པ་དང་། དམན་པའི་མོས་པས་བདག་དོན་
དང་། རྒྱ་ཆེ་བའི་མོས་པས་གཞན་དོན་འཐོབ་པ་དང་། མ་བསྒྲིབས་པ་དང༌། བརྩོན་
འགྲུས་དང་། བསགས་པ་དང་། བརྟན་ཞུགས་དང་། རིང་སོང་གི་མོས་པ་རྣམས་ཀྱིས་
མངོན་ཤེས་དང་རྫུ་འཕྲུལ་སོགས་སྤངས་རྟོགས་ཀྱི་ཡོན་ཏན་མཐའ་མེད་དུ་འཕེལ་པས་སངས་
རྒྱས་ཀྱི་ཡོན་ཏན་མྱུར་དུ་འཐོབ་པར་འགྱུར་རོ། །
གཉིས་པ། བྱེ་བྲག་ཏུ་ཐེག་ཆེན་གྱི་མོས་པ་བཤད་པ་ལ། དེ་ཁྱད་པར་དུ་འཕགས་
པ་དང་། དེ་ལ་ཞུམ་པ་བཀག་ནས་བསྒྲུབ་དགོས་པ་དང་། དེའི་ཡུལ་གྱི་ཁྱད་པར་དང་།
མོས་པའི་ཕན་ཡོན་དང་བཞི། དང་པོ་ལ། དཔེ་དོན་སྦྱར་བ། དཔེའི་ཆོས་བཤད་པ། དོན་
ལ་སྦྱར་པ། མོས་པ་ལ་འཇུག་པར་གདམས་པ་དང་བཞི། དང་པོ། ཐེག་ཆེན་གྱི་མོས་པ་
ཁྱད་པར་དུ་འཕགས་པར་དཔེ་དོན་སྦྱར་ནས་བསྟན་པའི་བློཀ་གཅིག་ནི། འདོད་པ་ཅན་
གྱི་དེ་ཁྱི་འདྲ། །ཏིང་ངེ་འཛིན་པའི་རུས་སྦལ་བཞིན། །རང་དོན་བྱེད་པའི་དེ་བྲན་འདྲ། །གཞན་
དོན་བྱེད་པའི་རྒྱལ་པོ་བཞིན། །ཞེས་སོ། །
གཉིས་པ། དཔེའི་ཆོས་བཤད་པའི་བློ ཀ་གཅིག་ནི། ཇི་ལྟར་ཁྱི་ནི་རྟག་ཏུ་ལྟོགས་
ཤིང་སྡུག་བསྔལ་གྱིས་ཉེན་ཆོག་མི་ཤེས། །ཇི་ལྟར་རུ་སྦལ་དེ་ནི་ཆུ་ཡི་ནང་ན་ཀུན་ནས་
བསྐུམས་ཤིང་གནས། །ཇི་ལྟར་བྲན་ནི་རྟག་ཏུ་འཇིགས་ཤིང་སྐྲག་པའི་ལུས་ཀྱིས་རྣམ་པར་
རྒྱུ༑ ༑ཇི་ལྟར་རྒྱལ་པོ་ཡང་ནི་བཀའ་ཡི་ཡུལ་ལ་དབང་བསྒྱུར་གནས། །ཞེས་དཔེ་བཞིའི་
ཁྱད་ཆོས་སོ་སོར་བསྟན་པའོ། །

མདོ་སྡེ་རྒྱན་གྱི་འགྲེལ་པ། ༼ཅ༽ 121
གསུམ་པ། དཔེ་བཞི་དོན་བཞི་ལ་སྦྱར་ནས་བསྟན་པའི་ཚིག་རྐང་གཉིས་ནི། དེ་
བཞིན་གཡེམ་དང་གནས་དང་རང་གཞན་ཕན་བྱ་དོན་བྱེད་པའི། །མོས་པ་སྣ་ཚོགས་དག་
གི་རྟག་ཏུ་ཁྱད་པར་ཤེས་པར་བྱ། །ཞེས་སོ། །དེ་ཡང་གཡེམ་པ་ནི་འདོད་པའམ་ཆགས་
པའི་བརྡ་སྟེ། འདོད་ཡོན་ལ་གཡེམ་པ་འདོད་ཁམས་པ། སེམས་ནང་ཏིང་ངེ་འཛིན་ལ་
གནས་པ་ཁམས་གོང་མ་པ། དོན་གཉིས་འགའ་ཡང་མི་ཐུབ་པ་ལམ་མ་ཞུགས་པ། རང་
དོན་གཙོ་བོར་བྱེད་པ་ཐེག་དམན་པ། གཞན་དོན་གཙོ་བོར་བྱེད་པ་ཐེག་ཆེན་པ་ལ་བྱེད་
པས༑ རྟག་ཏུ་ཟས་འཚོལ་བའི་ཁྱི་དང་ཆུ་ལ་བྱིང་ཞིང་འཁུམ་པའི་རུས་སྦལ་དང་། རྗེ་
བོ་ལ་སྐྲག་པའི་བྲན་དང་མཐུན་པར་འདོད་ཡོན་གྱི་ཆོག་མི་ཤེས་པ་དང་། སེམས་ནང་དུ་
གནས་ཀྱང་འཁོར་བར་བྱིང་བ་དང་། འཁོར་པར་སྐྲག་པའི་སེམས་སམ་མོས་པ་སྤང་སྟེ།
ཐབས་ཤེས་དང་དོན་གཉིས་ལ་དབང་པའི་རྒྱལ་པོའི་སེམས་ལྟ་བུའི་མོས་པ་སྐྱེད་པ་ལ་འབད་
དགོས་སོ། །
བཞི་པ། ཐེག་ཆེན་ལ་མོས་པ་ལ་འཇུག་པར་གདམས་པའི་ཚིག་རྐང་གཉིས་ནི། ཐེག་
པ་ཆེན་པོ་དེ་ལ་དེ་མཆོག་ཚུལ་བཞིན་རིག་ནས་ནི། །འདི་ན་བརྟན་པས་དེ་ལ་དེ་ཉིད་རྟག་
པར་རབ་ཏུ་ཚོལ། །ཞེས་པ་ནི། ཐེག་པ་ཆེན་པོ་ལ་མོས་པ་ནི། མོས་པ་ཀུན་གྱི་མཆོག་
ཡིན་ཏེ། སེམས་རབ་ཏུ་བརྟན་པའི་བྱང་ཆུབ་སེམས་དཔའ་རྣམས་དེ་ཚུལ་བཞིན་གྱི་མོས་
པ་ཡིན་པར་རིག་ནས་ཐེག་པ་ཆེན་པོ་ལ་མོས་པ་དེ་ཉིད་རྟག་པར་རབ་ཏུ་ཚོལ་པའི་ཕྱིར།
གཉིས་པ། ཞུམ་པ་དགག་པ་བསྟན་པའི་བློ ཀ་གཅིག་ནི། གང་ཕྱིར་སེམས་ཅན་
མིར་གྱུར་པས། །ཚད་མེད་སྐད་ཅིག་རེ་རེ་ལ། །རྫོགས་པའི་བྱང་ཆུབ་ཐོབ་དེའི་ཕྱིར།།
ཞུམ་པ་དང་དུ་་བླང་བླང་མི་བྱ། །ཞེས་སོ། ། ཡང་དག་པར་རྫོགས་པའི་བྱང་ཆུབ་ལྷ་ལ་སོགས་
པས་འཐོབ་ཀྱི་དམན་པས་མི་འཐོབ་སྙམ་པ་དང་། འགའ་རེ་ཙམ་གྱིས་འཐོབ་ཀྱི་མང་པོས་
མི་འཐོབ་སྙམ་པ་དང་། བདག་ལྟ་བུས་འཐོབ་མི་ཐུབ་སྙམ་པའི་ཞུམ་པ་དང་དུ་བླང་བར་

མདོ་སྡེ་རྒྱན་གྱི་འགྲེལ་པ།
199 ༼ཅ༽
མི་བྱ་སྟེ། གང་གི་ཕྱིར་ན། ཚོགས་གཉིས་རླབས་པོ་ཆེ་བསགས། སྒྲིབ་པ་སྤང་པའི་ཐབས་
མ་ནོར་པ་ལ་ཚུལ་བཞིན་དུ་འབད་ཐུབ་ན་སེམས་ཅན་ལྷར་གྱུར་པའམ་མིར་གྱུར་པ་སོགས་
ཚད་མེད་གྲངས་མེད་པས་སྐད་ཅིག་རེ་རེ་ལ་རྫོགས་པའི་བྱང་ཆུབ་ཐོབ་ཐུབ་པ་དེའི་ཕྱིར།
གསུམ་པ། མོས་པའི་ཡུལ་གྱི་ཁྱད་པར་བསྟན་པའི་ཟློཀ་གཉིས་ནི། གཞན་དག་
ལ་ནི་ཟས་བྱིན་པའི། །བསོད་ནམས་འཕེལ་བ་ཇི་ལྟ་བར། །བདག་ཉིད་ཟ་བའི་མ་ཡིན་
པ༑ ༑དེ་བཞིན་གཞན་དོན་རྟེན་གྱི་ཆོས། །བསྟན་ལས་མདོ་ལས་གསུངས་པ་ཡི། །བསོད་
ནཱམས་ཆེར་འབྱུང་ཐོབ་པ་ལྟར། །རང་གི་དོན་གྱི་རྟེན་གྱི་ཆོས། །བསྟན་ལས་ཐོབ་པ་མ་
ཡིན་ནོ། །ཞེས་སོ། །ཇི་ལྟར་གཞན་གྱི་དོན་གྱི་དབང་དུ་བྱས་ནས་ཁ་ཟས་བྱིན་པའི་བསོད་
ནམས་འཕེལ་པ་ཇི་ལྟ་བར། རང་གི་དོན་གྱི་དབང་དུ་བྱས་ནས་ཟས་བྱིན་པ་སོགས་ཀྱི་བསོད་
ནམས་དེ་ལྟར་མ་ཡིན་པ་དེ་བཞིན་དུ། གཞན་གྱི་དོན་གྱི་རྟེན་ཐེག་པ་ཆེན་པོའི་ཆོས་བསྟན་
པ་ལས། ཐེག་པ་ཆེན་པོའི་མདོ་དེ་དང་དེ་དག་ལས་གསུངས་པའི་བསོད་ནམས་འབྱུང་བ་
ཆེན་པོ་འཐོབ་པ་ལྟར། རང་གི་དོན་གྱི་རྟེན་ཐེག་པ་དམན་པའི་ཆོས་བསྟན་པ་ལས་བསོད་
ནམས་རྒྱ་ཆེན་འཐོབ་པ་མ་ཡིན་ནོ། །
བཞི་པ། ཐེག་པ་ཆེན་པོའི་ཆོས་ལ་མོས་པའི་ཕན་ཡོན་བསྟན་པའི་བློཀ་གཅིག་ནི།
དེ་ལྟར་འཕགས་པ་ཆེན་པོའི་ཆོས་ནི་ཡངས་གྱུར་བ། །བློ་དང་ལྡན་པས་རྟག་ཏུ་མོས་པ་
ཆེ་བསྐྱེད་ན། །བསོད་ནམས་རྒྱ་ཆེན་རྒྱུན་མི་འཆད་དང་དེ་འཕེལ་དང་། ། ཡོན་ཏན་དཔག་
ཏུ་མེད་པས་བདག་ཉིད་ཆེན་པོར་འགྱུར། །ཞེས་སོ། །དེ་ལྟར་འཕགས་པ་ཆེན་པོ་སངས་
རྒྱས་ཀྱི་ཆོས་ནི་ཡངས་པ་སྟེ། ངོ་བོ་ཟབ་རྒྱས་ཀྱི་རང་བཞིན་དང་། འབྲས་བུའི་ཕན་ཡོན་
མཐའ་མེད་པར་གྱུར་པ་ལ། བློ་ལྡན་རྣམས་ཀྱིས་རྟག་ཏུ་རྒྱུན་མི་ཆད་པར་ཞུམ་པ་སྤངས་
ཏེ་བར་ཆད་དང་བྲལ་པས་མོས་པ་ཆེན་པོ་བསྐྱེད་ན་ཕན་ཡོན་གསུམ་འབྱུང་ཏེ། བདག་
འབྲས་བསོད་ནམས་རྒྱ་ཆེ་ཞིང་རྒྱུན་མི་འཆད་པ་དང་། རྒྱུ་མཐུན་གྱིས་འབྲས་བུ་མོས་པ་

123
མདོ་སྡེ་རྒྱན་གྱི་འགྲེལ་པ། ༼ ཅ༽
དེ་ཉིད་གོང་དུ་འཕེལ་པ་དང་། རྣམ་སྨིན་སྟོབས་སོགས་སྤངས་རྟོགས་ཀྱི་ཡོན་ཏན་མཐར་
ཕྱིན་པ་སྐུ་བཞིའི་གོ་འཕང་མངོན་དུ་གྱུར་པའི་བདག་ཉིད་ཆེན་པོར་འགྱུར་རོ། ། མངོན་རྟོགས་
རྒྱན་ལས། མོས་པ་རང་གི་དོན་དང་ནི། །ཞེས་པ་ནས། རྣམ་པ་ཉི་ཤུ་བདུན་དུ་འདོད།།
ཅེས་དང་། རྒྱུད་བླ་མ་ལས། ཐེག་མཆོག་ལ་མོས་ས་བོན། ཞེས་གསུངས་སོ། །ཐེག་པ་
ཆེན་པོ་མདོ་སྡེའི་རྒྱན་གྱི་ལེའུ་བཅུ་གཅིག་པ་མོས་པའི་ལེའུ་ལ་བློཀ་བཅུ་བཞི་ཡོད་པ་རྣམས་
རྫོགས་སོ།། །།
དེ་འདྲའི་མོས་པ་ལ་བརྟེན་ནས་ཐེག་པ་ཆེན་པོའི་ཆོས་ཚོལ་བ་འབྱུང་བས་གཉིས་
པ་ཆོས་ཚོལ་བའི་ལེའུ་བཤད་པ་ལ། ཐེག་པ་ཆེན་པོའི་ཆོས་ཚོལ་བའི་ཚུལ། རྙེད་ནས་ཡིད་
ལ་བྱེད་ཚུལ། ཚོལ་བའི་རབ་དབྱེ། དེའི་ཆེ་བ་བརྗོད་པ་དང་བཞི། དང་པོ་ལ། སྡེ་སྣོད་
གསུམ་སྤྱིར་ཚོལ་ཚུལ། བྱེ་བྲག་ཏུ་ཤིན་ཏུ་རྒྱས་པའི་དགོངས་དོན་ཚོལ་ཚུལ། ཚོལ་བ་
ཕུན་སུམ་ཚོགས་པའི་ཡན་ལག་དང་གསུམ། དང་པོ་ལ། དམིགས་ཡུལ་གསུང་རབ་ཀྱི་
ཆོས་ཚོལ་ཚུལ། དམིགས་པ་རྙེད་ཚུལ། ཡིད་ལ་བྱེད་པ་ཚོལ་ཚུལ་དང་གསུམ། དང་པོ་
ལ༑ སྡེ་སྣོད་གསུམ་སྤྱིར་བསྟན་པ། སོ་སོར་བཤད་པ་གཉིས།
དང་པོ། སྡེ་སྣོད་གསུམ་སྤྱིར་བསྟན་པའི་བློཀ་གཅིག་ནི། སྡེ་སྣོད་དག་ནི་གསུམ་
མམ་གཉིས་ཀྱང་རུང་། །བསྡུས་པའི་ཕྱིར་ཏེ་རྒྱུ་ནི་དགུར་འདོད་དོ། །དེས་ནི་བག་ཆགས་
རྟོགས་དང་ཞི་བ་དང་། །རབ་ཏུ་རྟོགས་པས་རྣམ་པར་གྲོལ་བར་བྱེད། །ཅེས་པ་ནི། སྤྱིར་
སྡེ་སྣོད་ལ་མདོ་སྡེ་དང་། འདུལ་བ་དང༌། མངོན་པའི་སྡེ་སྣོད་གསུམ་མམ། ཐེག་པ་ཆེ་
ཆུང་གི་སྡེ་སྣོད་གཉིས་སུའ ང་དབྱེ་རུང་ཞིང་། དེ་དག་ལ་སྡེ་སྣོད་ཅེས་བརྗོད་པའི་རྒྱུ་མཚན་
ཡོད་དེ། གསུང་རབ་ཡན་ལག་བཅུ་གཉིས་ཀྱི་ཚིག་དོན་ནམ། འདུས་བྱས་དང་འདུས་
མ་བྱས་ཀྱི་ཆོས་ཀུན་གྱི་དོན་ཐམས་ཅད་འདིར་འདུས་པའི་ཕྱིར། མདོར་ན་ཤེས་བྱའི་དོན་
ཐམས་ཅད་བསྡུས་པའི་ཕྱིར། སྡེ་སྣོད་ལ་གསུམ་དུ་དབྱེ་བའི་རྒྱུ་མཚན་དགུ་ཡོད་དེ། གཉེན་

124 ༼ཅ༽ མདོ་སྡེ་རྒྱན་གྱི་འགྲེལ་པ།
པོའི་སྒོ་ནས་གསུམ། བརྗོད་བྱའི་སྒོ་ནས་གསུམ། བྱེད་ལས་ཀྱི་སྒོ་ནས་གསུམ་ཡོད་པའི་
ཕྱིར། དང་པོ་གཉེན་པོའི་སྒོ་ནས་གསུམ་ནི། ཐེ་ཚོམ་གྱི་གཉེན་པོར་མདོ་སྡེ། མཐའ་གཉིས་
ལ་སྤྱོད་པའི་གཉེན་པོར་འདུལ་བ། རང་དུ་ལྟ་བ་མཆོག་འཛིན་གྱི་གཉེན་པོར་མངོན་པའི་
སྡེ་སྣོད་གསུངས་པའི་ཕྱིར། དེར་ཐལ། མདོ་སྡེ་སྟེ་གང་ཞིག་དོན་གང་ལ་ཐེ་ཚོམ་ཟ་བ་
ངེས་པར་བྱ་བའི་ཆེད་དུ་བཤད་པའི་ཕྱིར། །འདུལ་བས་འདོད་པ་བསོད་སྙོམས་ཀྱི་གཉེན་
པོར་ཁ་ན་མ་ཐོ་བ་དང་བཅས་པ་ལ་སྤྱོད་པ་བཀག །ངལ་ཞིང་དུབ་པའི་མཐའ་སྤང་པའི་
ཕྱིར་དུ་ཁ་ན་མ་ཐོ་བ་མེད་པ་ལ་སྤྱོད་པར་གནང་བའི་ཕྱིར། མངོན་པས་ཆོས་རྣམས་ཀྱི་
རང་དང་སྤྱིའི་རང་བཞིན་གསལ་བར་བསྟན་པ་ལྟར་ཤེས་ན། ལྟ་བ་ལ་བླང་དོར་ཚུལ་བཞིན་
དུ་བྱེད་པའི་ཕྱིར།
གཉིས་པ། བརྗོད་བྱའི་སྒོ་ནས་གསུམ་དུ་དབྱེ་ཚུལ་ཡོད་དེ། ཏིང་ངེ་འཛིན་གྱི་
བསླབ་པ་གཙོ་བོར་སྟོན་པ་མདོ་སྡེ། ཚུལ་ཁྲིམས་ཀྱི་བསླབ་པ་གཙོ་བོར་སྟོན་པ་འདུལ་བ།
ཤེས་རབ་ཀྱི་བསླབ་པ་གཙོ་བོར་སྟོན་པའི་མངོན་པའི་སྡེ་སྣོད། སྡེ་སྣོད་གསུམ་སོ་སོར་དབུར་
བརྗོད་བྱ་དང་མཐུན་པའི་ཕྱག་མཛད་ཚུལ་ནི། སངས་རྒྱས་དང་བྱང་ཆུབ་སེམས་དཔའ་
གཉིས་ཏིང་ངེ་འཛིན་གྱི་བསླབ་པ་ལ་དབང་པས་ན། མདོ་སྡེའི་སྡེ་སྣོད་ཀྱི་དབུར་སངས་
རྒྱས་དང་བྱང་སེམས་གཉིས་ལ་མཆོད་བརྗོད་མཛད། འདུལ་བའི་བཅས་རྐྱང་ཕྲ་མོ་སངས་
རྒྱས་ཁོ་ནའི་མངོན་སུམ་གྱི་སྤྱོད་ཡུལ་ཡིན་པས་འདུལ་བའི་སྡེ་སྣོད་ཀྱི་དབུར་སངས་རྒྱས་
ཁོ་ན་ལ་མཆོད་པར་བརྗོད། ཤེས་རབ་ཀྱི་བདག་པོ་འཇམ་པའི་དབྱངས་ཡིན་པས། མངོན་
པའི་སྡེ་སྣོད་ཀྱི་དབུར་འཇམ་པའི་དབྱངས་ལ་མཆོད་པར་བརྗོད་པ་སྔོན་གྱི་ཆོས་རྒྱལ་རྣམས་
ཀྱི་དུས་སུ་བཀས་བཅད་པར་འཇམ་མགོན་བླ་མས་གསུངས།
གསུམ་པ། བྱེད་ལས་ཀྱི་སྒོ་ནས་གསུམ་དུ་དབྱེ་ཚུལ་ཡོད་དེ། ཆོས་ཀྱི་མཚན་
ཉིད་གསལ་བར་བསྟན་ཏེ། སོ་ཐར་གྱི་ཚུལ་ཁྲིམས་དང་། བསམ་གཏན་དང་གཟུགས་

མདོ་སྡེ་རྒྱན་གྱི་འགྲེལ་པ། ༼ཅ༽ 125
མེད་ཀྱི་ཏིང་ངེ་འཛིན་དང་། བདེན་བཞི་ཤེས་པའི་ཤེས་རབ་སྟེ་ཐུན་མོང་པ་དང་། ཚུལ་
ཁྲིམས་གསུམ་དང་། ནམ་མཁའ་མཛོད་ཀྱི་ཏིང་ངེ་འཛིན་སོགས་དང་། རྣམ་པར་མི་རྟོག་
པའི་ཤེས་རབ་སྟེ་ཐུན་མོང་མ་ཡིན་པའི་བསླབ་གསུམ་ལ་བློ་ཕྱོགས་པར་བྱེད་པ་མདོ་སྡེ་དང་།
ཚུལ་ཁྲིམས་ཀྱི་བསླབ་པ་གཙོ་བོར་སྒྲུབ་ཅིང་། དྲན་ཤེས་བཞིན་དང་འགྱོད་པ་མེད་པ་ལ་
སོགས་པས་རིམ་གྱིས་ཏིང་ངེ་འཛིན་ཐོབ་པས་ལྷག་པའི་སེམས་ཀྱི་བསླབ་པ་བསྒྲུབ་པར་བྱེད་
པ་འདུལ་བ་དང་། ཆོས་ཀྱི་དོན་ཕྱིན་ཅི་མ་ལོག་པར་རྣམ་པར་འབྱེད་པའི་ཐབས་རྒྱ་ཆེར་
བསྟན་ནས་ཤེས་རབ་ཀྱི་བསླབ་པ་བསྒྲུབ་པར་བྱེད་པ་མངོན་པའི་སྡེ་སྣོད་དོ། །མདོར་ན།
ཆོས་དོན་གསལ་བར་བཤད་པས་བློ་སྦྱང་བར་བྱེད་པ་མདོ་སྡེ་དང་། ཆོས་དང་དོན་སྒྲུབ་
པའི་ཆེད་དུ་ཉོན་མོངས་འདུལ་བ་ལ་བརྩོན་པར་བྱེད་པ་འདུལ་བ་དང་ཆོས་དང་དོན་གཉིས་
འབེལ་གཏམ་གྱི་སྒོ་ནས་གཏན་ལ་འབེབས་པ་མངོན་པའི་སྡེ་སྣོད་དུ་བཞག་པའི་ཕྱིར། ཆོས་
དང་དོན་ནི། མིང་ཚིག་ཡི་གེ་ཆོས་དང་། ཕུང་ཁམས་སྐྱེ་མཆེད་དོན་དང་། ཡང་ན་ཕུང་
ཁམས་སྐྱེ་མཆེད་ཆོས་དང་། དེ་ལ་དགོངས་པ་དང་ལྡེམ་པོར་དགོངས་པ་ནི་དོན་དང་། མཐོ་
རིས་ཀྱི་རྒྱུ་དགེ་བཅུ་ནི་ཆོས་དང་། ཐར་པ་འཐོབ་པའི་རྒྱུ་བྱང་ཕྱོགས་སོགས་ནི་དོན་ལ་
བཞག་པའང་སྣང་ངོ་། ། སྡེ་སྣོད་གསུམ་ཆོས་ཅན། རྣམ་པར་གྲོལ་བྱེད་ཡིན་ཏེ། དེ་དག་
ཐོས་པས་དོན་མངོན་དུ་འགྱུར་བའི་བག་ཆགས་འཇོག །བསམ་པས་དོན་རྟོགས་པར་བྱེད།
འཇོག་སྒོམ་ཞི་གནས་ཀྱིས་ཉོན་མོངས་གནས་སྐབས་ཞི་བ་དང་། དཔྱད་འཇོག་འདྲེས་པའི་
ལྷག་མཐོང་གིས་ཆོས་ཉིད་རབ་ཏུ་རྟོགས་ནས་ཉོན་མོངས་སྤོང་པའི་རྣམ་གྲོལ་ཐོབ་པར་བྱེད་
པའི་ཕྱིར། ཐོས་པ་དེ་ཡང་སྤྱན་མངའ་བ་ཆེན་པོའི་གསུང་ལས། སྔོན་ཆད་བློ་ཡུལ་མ་
བཟུང་བའི། ། ཆོས་གང་ཐོས་ནས་བློར་བཟུང་བ། །དེ་ལ་ཐོས་པ་ཞེས་བྱར་བཤད། །ན་
བར་ཐོས་ཀྱང་བློར་མ་བཟུང་། །དེ་ལ་ཐོས་པའི་མིང་མི་འབྱུང༌། །ཞེས་གསུངས།
གཉིས་པ། སོ་སོར་བཤད་པ་ལ། མདོར་བསྟན་པ་དང་། རྒྱས་པར་བཤད་པ་

1a6
 ༼ཅ༽ མདོ་སྡེ་རྒྱན་གྱི་འགྲེལ་པ།
གཉིས། དང་པོ། སྡེ་སྣོད་གསུམ་མདོར་བསྟན་པའི་ཟློཀ་གཅིག་ནི། མདོ་དང་ཆོས་མངོན་
འདུལ་བ་དག །མདོར་ན་དོན་ནི་རྣམ་བཞིར་འདོད། ། བློ་དང་ལྡན་པས་དེ་ཤེས་ནས། །རྣམ་
པ་ཐམས་ཅད་མཁྱེན་པ་འཐོབ། །ཅེས་སོ། །འདིའི་དོན་རྒྱས་བཤད་སྐབས་སུ་འཆད་དོ།།
གཉིས་པ། རྒྱས་པར་བཤད་པ་ལ། མདོ་སྡེའི་སྡེ་སྣོད་བཤད་པ། མངོན་པ་བཤད་
པ༑ འདུལ་བའི་སྡེ་སྣོད་བཤད་པ་དང་གསུམ། དང་པོ། མདོ་སྡེའི་སྡེ་སྣོད་ཁྱད་ཆོས་
བཞིའི་སྒོ་ནས་བསྟན་པའི་ཚིག་རྐང་གཉིས་ནི། གནས་རྣམས་དང་ནི་མཚན་ཉིད་དང་། །ཆོས་
དོན་སྨོས་ཕྱིར་མདོ་ཡིན་ནོ། །ཞེས་པ། དེ་ལ་གནས་ནི་ཡུལ་གང་དུ། གང་གིས་གང་གི་
ཕྱིར་བཤད་པ། མཚན་ཉིད་ནི་ཀུན་རྫོབ་ཀྱི་བདེན་པའི་མཚན་ཉིད་དང་། དོན་དམ་པའི་
བདེན་པའི་མཚན་ཉིད་དོ། །ཆོས་ནི་ཕུང་ཁམས་སྐྱེ་མཆེད་ཟས་དང་རྟེན་ཅིང་འབྲེལ་བར་
འབྱུང་བ་ལ་སོགས་པའོ། །ཇི་ལྟར་གསུང་བ་དགོངས་ལྡེམ་སོགས་ཀྱི་དོན་སྨོས་པའི་ཕྱིར།
ཞེས་སོ། །གནས་རྣམས་ཞེས་པས་གླེང་གཞིའི་དོན་སྡུད་དོ། །
གཉིས་པ། མངོན་པའི་སྡེ་སྣོད་ཁྱད་ཆོས་བཞིའི་སྒོ་ནས་བསྟན་པའི་ཚིག་རྐང་གཉིས་
ནི༑ མངོན་དུའི་ཕྱིར་དང་ཡང་ཡང་དང་། །ཟིལ་གནོན་རྟོགས་ཕྱིར་མངོན་པའི་ཆོས། །ཞེས་
པ༑ བྱང་ཕྱོགས་སོ་བདུན་སོགས་མྱང་འདས་ལ་མངོན་དུ་ཕྱོགས་པའི་ཆོས་སྟོན་པ། དོན་
གཅིག་ཀྱང་རྣམ་གྲངས་མང་པོས་ཡང་ཡང་སྟོན་པ། འབེལ་གཏམ་གྱིས་ཕས་རྒོལ་ཟིན་
གྱིས་གནོན་པ། མདོ་སྡེའི་དོན་རྟོགས་པར་བྱེད་པའི་ཕྱིར་རོ། །
གསུམ་པ། འདུལ་བའི་སྡེ་སྣོད་ཁྱད་ཆོས་བཞིའི་སྒོ་ནས་བསྟན་པའི་བློཀ་གཅིག་
ནི༑ ལྟུང་དང་འབྱུང་དང་ལྡང་བ་དང་། །ངེས་བར་འབྱུང་དང་གང་ཟག་དང་། །བཅས་
པ་དང་ནི་རབ་དབྱེ་དང་། །རྣམ་པར་ངེས་ཕྱིར་འདུལ་བ་ཉིད། །ཅེས་པ། ལྟུང་བའི་སྡེ་
དང་། ལྟུང་བ་འབྱུང་བའི་རྒྱུ་དང་། ལྟུང་བ་ལས་ལྡང་བ་དང་། ལྟུང་བ་ལས་ངེས་པར་
འབྱུང་བ་བཞིའམ། གང་ཟག་གང་ལ་བཅས་པ། བསླབ་གང་བཅས་པ། བཅས་པའི་རབ་

མདོ་སྡེ་རྒྱན་གྱི་འགྲེལ་པ། ༼ཅ༽ 127
དབྱེ། ལྟུང་བ་ཡོད་མེད་རྣམ་པར་ངེས་པ་སྟེ་བཞི་བསྟན་པའི་ཕྱིར། བཅས་པའི་རབ་དབྱེ།
ལྟུང་བ་ཡོད་མེད་རྣམ་པར་ངེས་པ་སྟེ་བཞི་བསྟན་པའི་ཕྱིར། བཅས་པའི་རབ་དབྱེ་ལ། དགག་
སྒྲུབ་གནང་གསུམ་གྱི་བཅས་པ་གསུམ་དང༌། རྗེས་བཅས་མུ་དགུ་སོགས་ཡོད། ལྟུང་བ་
འབྱུང་བའི་རྒྱུ་ནི། མི་ཤེས་པ་དང་། མ་གུས་པ་དང་། བག་མེད་པ་དང་། ཉོན་མོངས་
མང་བ་བཞི། ལྡང་བ་ནི། འགྱོད་པ་དང་སྡོམ་པའི་སེམས་སོ། །ངེས་འབྱུང་ནི་ལྟུང་བ་
བཤགས་པ་དང་། ཆད་ལས་དང་། སངས་རྒྱས་ཀྱིས་བག་ཡངས་སུ་གནང་བ་དང་། དགེ་
འདུན་གྱིས་བག་ཡངས་སུ་བྱས་པ་དང་། མཚན་གྱུར་པ་དང་། ཆོས་ཀྱི་སྡོམ་བཞི་རྟོགས་
པ་དང་། བདེན་པ་མཐོང་བ་རྣམས་སོ། །རྒྱས་པར་དབྱིག་འགྲེལ་སོགས་ལས་ཤེས་པར་
བྱའོ། །
གཉིས་པ། དམིགས་པ་རྙེད་པ་ཚོལ་ཚུལ་ལ། ཡུལ་རྙེད་པ་ཚོལ་ཚུལ་དང་། དམིགས་
བྱེད་ཡུལ་ཅན་རྙེད་པ་ཚོལ་ཚུལ་གཉིས། དང་པོ། དམིགས་པ་ཡུལ་རྙེད་པ་ཚོལ་ཚུལ་བསྟན་
པའི་བློཀ་གཅིག་ནི། དམིགས་པ་ཆོས་དང་ནང་དང་ནི། ཕྱི་དང་གཉིས་ནི་ཡིན་པར་འདོད།།
དོན་གཉིས་ཀྱིས་ནི་གཉིས་པོ་རྙེད། །གཉིས་པོ་དག་ནི་མི་དམིགས་པས། །ཞེས་པ། དམིགས་
པ་ལ་སྐྱེ་འཕགས་ཀྱི་ལམ་གྱི་དམིགས་པ་གསུམ་མམ་བཞི་ཡོད་དེ། ཚོགས་ལམ་དུ་ཆོས་
སྡེ་སྣོད་གསུམ་དང་། སྦྱོར་ལམ་དུ་ལུས་ལ་སོགས་པ་ནང་དང་། གཟུགས་ལ་སོགས་པ་
ཕྱིའི་ཆོས་དང་། མཐོང་ལམ་སོགས་སུ་ཕྱི་ནང་གི་ཆོས་རྣམས་ནི། སྒྲོ་འདོགས་བཅད་
པར་བྱ་བ་གཞི་དང་། ཕྱི་ནང་གི་ཆོས་རྣམས་ཀྱི་དེ་བཞིན་ཉིད་ནི་དེ་དག་གི་དམིགས་པ་ཡིན་
ལ༑ ཕྱི་ནང་གི་ཆོས་རྣམས་རྙེད་ཚུལ་ཡང་དེ་གཉིས་ཀྱི་གནས་ལུགས་ཀྱི་དོན་རྙེད་པའི་སྟོབས་
ཀྱིས་རྙེད་པའི་ཕྱིར་རོ། ། གནས་ལུགས་ཀྱི་དོན་རྙེད་ཚུལ་ཡོད་དེ། མཉམ་བཞག་ཏུ་ནམ་
མཁའ་ལྟ་བུར་སྒོམ་པ་དང་། རྗེས་ཐོབ་ཏུ་སྒྱུ་མ་ལྟ་བུར་སྒོམ་པས་རྙེད་པའི་ཕྱིར་ཏེ། གནས་
ལུགས་ལའང་དོན་དམ་དང་ཀུན་རྫོབ་པའི་གནས་ལུགས་གཉིས་དབུ་མ་ལ་འཇུག་པར་

128
 ༼ ཅ༽ མདོ་སྡེ་རྒྱན་གྱི་འགྲེལ་པ།
གསུངས་པའི་ཕྱིར།
གཉིས་པ། དམིགས་བྱེད་ཡུལ་ཅན་ཚོལ་ཚུལ་ལ། ཐོས་བསམ་སྒོམ་གསུམ་ཚོལ་
ཚུལ་ལས། དང་པོ། ཐོས་པ་དང་ཐོས་བྱུང་རྙེད་ཚུལ་ནི། ཡིད་ཀྱི་བརྗོད་པ་བཤད་བཞིན་
ནོ༑ ༑རབ་དང་། ཞེས་པའི་ཚིག་རྐང་ཕྱེད་དང་གཉིས་བྱུང་། དེ་ཡང་ཆོས་ཉན་པ་ན་
ཡིད་ཀྱི་བརྗོད་པ་སྟེ། ཡང་དག་པའི་རྟོགས་པས་གསུང་རབ་ནས་ཇི་སྐད་བཤད་པ་བཞིན་
དོན་ལ་རབ་ཏུ་དང་བ་སྟེ་མོས་པ་དང་། མོས་མནོའི་ངེས་པ་ཐོབ་པའི་སྒོ་ནས་འཛིན་ཅིང་
རྣམ་པར་འབྱེད་པའི་ཐོས་བྱུང་གི་བློ་འབྱུང་བའི་ཕྱིར། ཐོས་པ་སྔར་བཤད་ཟིན། ཐོས་
བྱུང་གི་བློ་ལ་སེམས་དང་སེམས་བྱུང་གཉིས་ཡོད། རྟོག་པ་རྟོག་མེད་གཉིས་ཡོད་དམ་མེད།
དེ་ལ་རྟོགས་པའི་བློ་ཡོད་དམ་མེད། ཚད་མ་ཡོད་མེད། བྱམས་པ་དང་སྙིང་རྗེ་དང་བྱང་
ཆུབ་ཀྱི་སེམས་གསུམ་ལ་ཐོས་བྱུང་བསམ་བྱུང་སྒོམ་བྱུང་གསུམ་རེ་ཡོད་དམ་མེད་མཁས་
རྣམས་དགོངས། མདོར་ན། ཐེག་ཆེན་སེམས་བསྐྱེད་སྒོམ་པའི་བློ་ལ་རྟོགས་པའི་བློ་ཡིན་
མིན་གཉིས་ཡོད་མེད།
གཉིས་པ། བསམ་པ་ལས་བསམ་བྱུང་རྙེད་པ་ཚོལ་ཚུལ་བསྟན་པའི་ཚིག་རྐང་ཕྱེད་
དང་གཉིས་ནི། དོན་དུ་སྣང་བ་ནི། བརྗོད་ལས་ཡིན་པར་རབ་འཛིན་ཕྱིར། །ཞེས་པ།
དོན་དུ་སྣང་བ་ནི་ཡིད་ཀྱི་བརྗོད་པ་ཀུན་ཏུ་རྟོག་པ་ཉིད་དང་། དེ་ལས་གཉིས་སུ་སྣང་བ་ཙམ་
ཡིན་པར་འཛིན་ཅིང་རབ་ཏུ་འབྱེད་པའི་བསམ་པ་འབྱུང་། མདོར་ན། ཐོས་པའི་དོན་ལ་
རིགས་པ་བཞིས་སེམས་པ་བསམ་པ་དང་། དོན་དེ་ཉིད་ལ་རིགས་པས་དཔྱད་ནས་ངེས་
པ་རྙེད་པ་བསམ་བྱུང་ཡིན་ནོ། །
གསུམ་པ། སྒོམ་པ་ལས་སྒོམ་བྱུང་རྙེད་པ་ཚོལ་ཚུལ་བསྟན་པའི་ཚིག་རྐང་གཅིག་
ནི༑ སེམས་ནི་མིང་ལ་གནས་པའི་ཕྱིར། །ཞེས་བྱུང་། འདིར་འགྲེལ་བཤད་ལས། མིང་
གི་སྒྲས་ནི་ཚོར་བ་ལ་སོགས་པ་གཟུགས་མེད་པའི་ཕུང་པོ་ལ་བྱ་སྟེ། གང་གི་ཚེ་གཟུང་བ་

མདོ་སྡེ་རྒྱན་གྱི་འགྲེལ་པ། ༼ཅ༽ 129
དང་འཛིན་པ་གཉིས་མི་དམིགས་པར་གྱུར་ནས་དམིགས་སུ་མེད་པའི་དེ་བཞིན་ཉིད་ཙམ་
ལ་གནས་པར་གྱུར་ན་མིང་ལ་གནས་པ་ཞེས་བྱ། ཞེས་གསུངས། དེས་ན་ཐོས་བསམ་
སྒོམ་གསུམ་གྱི་ཤེས་རབ་མཚུངས་ལྡན་དང་བཅས་པ་གསུམ་གྱིས་ཆོས་ཀྱི་དམིགས་པ་རྙེད་
པར་འགྱུར་ལ། དེ་ཡང་སྔར་བཤད་པའི་སྡེ་སྣོད་གསུམ་པོ་དེ་ལ་ཡང་དག་པར་བརྟེན་པ་
དང་། དེ་དག་གི་དོན་བསམ་པ་དང་། དོན་དེ་ལས་གཞན་དུ་མི་གཡེང་བར་སེམས་ནང་
དུ་ཕྱོགས་ཏེ་དོན་དེ་ཉིད་བསྣན་ཏེ་ཡིད་ལ་འདྲེས་པར་བྱེད། བསམ་བྱུང་གིས་ངེས་པའི་
དོན་ལ་དཔྱད་འཇོག་ཅི་རིགས་ཀྱི་སྒོ་ནས་རྩེ་གཅིག་ཏུ་དམིགས་ཏེ་སྒོམ་པ་ལས་སེམས་བྱུང་
གཙོ་འཁོར་བྱུང་བ་རྣམས་ནི། སྒོམ་བྱུང་རྙེད་ཚུལ་ཡིན་པར་བསྟན་པའི་བློཀ་གཅིག་ནི།
ཐོས་པ་ལ་སོགས་ཤེས་གསུམ་གྱིས། །ཆོས་ཀྱི་དམིགས་པ་རྙེད་པར་འགྱུར། །དམིགས་
པ་རྣམ་པ་གསུམ་རྙེད་པ། ། སྔར་བཤད་དེ་ལ་ཡང་དག་རྟེན། །ཞེས་བྱུང་།
གསུམ་པ། ཡིད་ལ་བྱེད་པ་ཚོལ་བ་ལ། སྦྱོར་བའི་དུས་སུ་ཡིད་ལ་བྱེད་ཚུལ་དང་།
དངོས་གཞིའི་དུས་སུ་ཡིད་ལ་བྱེད་ཚུལ་གཉིས། དང་པོ། རྣལ་འབྱོར་བ་སྟེ་ཞི་ལྷག་ཟུང་
འབྲེལ་ཐོབ་པ་རྣམས་ཀྱི་ཡིད་ལ་བྱེད་ཚུལ་བཅོ་བརྒྱད་བསྟན་པའི་ཟློཀ་ལྔ་ནི། རིགས་གསུམ་
པ་དང་བྱ་བ་བྱེད། །གནོད་བྱས་གནོད་མེད་རྟེན་ཅན་ཏེ། །མོས་པ་འཇོག་པར་བྱེད་དང་
གཞན། །འདུན་པ་དྲག་པོར་བྱེད་པ་དང་། །དམན་དང་རྫོགས་རྟེན་རྣམ་པ་གཉིས། །རྗོད་
དང་བཅས་དང་རྗོད་མེད་ཉིད། །ཤེས་པ་དང་ནི་མཚུངས་ལྡན་པ། །རྣལ་འབྱོར་རྒྱུ་དང་
བདག་བཅས་དང་། །དེ་ནི་འདྲེས་ལ་དམིགས་པ་དང་། །མ་འདྲེས་པ་ལ་དམིགས་པ་སྟེ།།
རྣམ་པ་ལྔ་དང་རྣམ་འདུན་ཉིད། །འདི་ཡི་ཡོངས་སུ་ཤེས་པ་ལྔ། །རྣམ་པ་སྒོམ་དང་ལྡན་
པ་ནི། །བཞི་དང་སུམ་ཅུ་རྩ་བདུན་ནོ། །དེ་ནི་ལམ་གཉིས་རང་བཞིན་ཏེ། །ཕན་ཡོན་གཉིས་
དང་ནོད་པ་དང་། །སྦྱོར་བ་པ་དང་དབང་སྒྱུར་དང༌། །ཆུང་དང་རྒྱ་ཆེའི་བདག་ཉིད་དེ།།
རྣལ་འབྱོར་རྣམས་ཀྱི་ཡིད་བྱེད་འདི། །ཐམས་ཅད་བདག་ཉིད་ཡིན་པར་འདོད། །ཅེས་

180
 ༼ཅ༽ མདོ་སྡེ་རྒྱན་གྱི་འགྲེལ་པ།
བྱུང་། དེ་ཡང་། རྟེན་གྱི་སྒོ་ནས་ཐེག་པ་གསུམ་གྱི་རིགས་གང་དང་ལྡན་པ་དེ་དང་མཐུན་
པའི་རྟོགས་རིགས་ཡིད་ལ་བྱེད་པའོ། །རྟོགས་རིགས་ལ། ཐེག་པ་གསུམ་གྱི་ཐབས་ཤེས་
གཉིས་ཀྱི་རྟོགས་རིགས་གཉིས་གཉིས་ཡོད། བྱེ་བྲག་སྨྲ་བ་དང་། མདོ་སྡེ་པ། སེམས་
ཙམ་པ། མདོ་སྡེ་སྤྱོད་པའི་དབུ་མ་རང་རྒྱུད་པ། ཐལ་འགྱུར་པ་རྣམས་ཉན་རང་གི་རྟོགས་
རིགས་འདྲ་བར་འདོད། རྣལ་འབྱོར་སྤྱོད་པའི་དབུ་མ་རང་རྒྱུད་པས་ཐེག་པ་གསུམ་གྱི་རྟོགས་
རིགས་མི་འདྲ་བར་འདོད། ཐལ་འགྱུར་པས་ཐེག་པ་གསུམ་གྱི་ཤེས་རབ་ཀྱི་རྟོགས་རིགས་
འདྲ་བར་འདོད་དེ། ཐེག་པ་གསུམ་པོ་གང་རུང་གི་འཕགས་པ་ལ་སྟོང་ཉིད་མངོན་སུམ་དུ་
རྟོགས་པས་ཁྱབ་པར་འདོད་པ་སྤྱོད་འཇུག་ལས་གསུངས་པའི་ཕྱིར། བྱ་བ་བྱེད་པ་ནི། གྲངས་
མེད་གྱི་ཚོགས་བསགས་པ་སོགས་འབྲས་བུ་དང་མཐུན་པའི་རྒྱུའི་བྱ་བ་བྱེད་པའོ། །ཕྱོགས་
ཀྱི་སྒོ་ནས་རྟེན་ཡིད་ལ་བྱེད་ཚུལ་ནི། ཁྱིམ་ན་གནས་པ་གནོད་བཅས་དང་། རབ་ཏུ་བྱུང་
བ་གནོད་མེད་དུ་ཡིད་ལ་བྱེད་པའོ། །མོས་པས་འཇོག་པར་བྱེད་པ་ནི། སངས་རྒྱས་ཀྱི་
སྐུ་གསུང་ཐུགས་ཀྱི་ཡོན་ཏན་འཕྲིན་ལས་དང་བཅས་པ་རྗེས་སུ་དྲན་པ་དང་ལྡན་པ་གང་ཡིན་
པའོ། །འདུན་པ་བསྐྱེད་པར་བྱེད་པ་ནི། དཀོན་མཆོག་གསུམ་ལ་ཡིད་ཆེས་པ་དང་ལྡན་
པ་གང་ཡིན་པའོ། །བསམ་པའི་སྒོ་ནས་ཏིང་ངེ་འཛིན་ཡིད་ལ་བྱེད་ཚུལ་ནི། དམན་པ་
ཉེར་བསྡོགས་དང་། ཏིང་ངེ་འཛིན་རྫོགས་པ་དངོས་གཞི་ལ་བརྟེན་པ་གཉིས། དངོས་གཞི་
ལ་བརྟེན་པ་ལ། དངོས་གཞི་ཙམ་པོ་པ་རྟོག་བཅས་དཔྱོད་བཅས་དང་། ཁྱད་པར་ཅན་
རྟོག་མེད་དཔྱོད་བཅས་དང་། བསམ་གཏན་གཉིས་པ་ཡན་ཆད་རྟོག་མེད་དཔྱོད་མེད་ཀྱི་
དངོས་གཞི་ལ་བརྟེན་པ་དང་གསུམ། བསམ་པའི་སྒོ་ནས་ཤེས་པ་དང་མཚུངས་པར་ལྡན་
པའི་རྣལ་འབྱོར་གྱི་རྒྱུ་ཐོས་བསམ་གྱི་ཤེས་པ་དང་ལྡན་པ་དང་། རྣལ་འབྱོར་གྱི་བདག་ཉིད་
སྒོམ་བྱུང་གི་ཏིང་ངེ་འཛིན་དང་ལྡན་པ་གཉིས་སོ། །འདི་ལ་དམིགས་པའི་སྒོ་ནས་འདྲེས་
པར་དམིགས་པ་ཡིད་ལ་བྱེད་པ་ལ་ལྔ་ནི། མདོ་སྤྱི་དང་། སྡོམ་གྱི་ཚིགས་སུ་བཅད་པ་དང་།

མདོ་སྡེ་རྒྱན་གྱི་འགྲེལ་པ། ༼ཅ༽ 131
གླེང་གཞི་དང་། རང་གིས་འཛིན་པ་དང་། གཞན་ལ་འཆད་པ་ལ་འདྲེས་པར་དམིགས་
པ་དང་ལྔ། མ་འདྲེས་པ་ལ་དམིགས་པ་བདུན་ནི། མིང་རྐྱང་གི་སྒོ་ནས་མིང་ཚིག་ཡི་གེ་
གསུམ་དང་། དོན་རྐྱང་གི་སྒོ་ནས་བདག་མེད་རྣམ་གཉིས་དང་། ཕུང་པོ་གཟུགས་ཅན་
ཡིན་མིན་གཉིས་ཏེ་བདུན་ནོ། །འདི་ཡི་ཡོངས་སུ་ཤེས་པ་ངེས་པ་ལྔ་ནི། ཡོངས་སུ་ཤེས་
པའི་ཡུལ་སྡུག་བདེན་དང་། ཡོངས་སུ་ཤེས་པར་བྱེད་པའི་ལམ་བདེན་འཕགས་ལམ་ཡན་
ལག་བརྒྱད་དང་། བྱང་ཆུབ་ཡན་ལག་བདུན་སོགས། ཡོངས་སུ་ཤེས་པའི་འབྲས་བུ་འགོག་
བདེན་འཐོབ་པ་དང་། ཡོངས་སུ་ཤེས་པ་མཐོང་བའམ་རིགས་པའི་རྣམ་གྲོལ་སྟེ། མདོར་
ན་རྣམ་པ་སུམ་ཅུ་རྩ་བདུན་སྒོམ་པར་དབྱིག་འགྲེལ་ལས་གསུངས་པའི་ཕྱིར། བདེན་པའི་
རྣམ་པ་སྒོམ་པ་དང་ལྡན་པའི་ཡིད་ལ་བྱེད་པ་ནི། བདག་མེད་རྣམ་གཉིས་མཐོང་ལམ་དུ་
སྒོམ་པ་གཉིས་དང་། སྒོམ་ལམ་དུ་སྒོམ་པ་གཉིས་དེ་བཞི་དང་། བྱང་ཕྱོགས་སོ་བདུན་
སྒོམ་པའོ། །བྱང་ཕྱོགས་སོ་བདུན་སྒོམ་པའི་རིམ་པ་དང་སྤང་བྱ་གང་གི་གཉེན་པོར་གང་
སྒོམ་དགོས་པ་རྣམས་དབྱིག་འགྲེལ་སོགས་ལས་ཤེས་པར་བྱའོ། །སྒོམ་ཚུལ་དེ་དག་ཞི་ལྷག་
གཉིས་སམ་མཐོང་སྒོམ་གཉིས་ཀྱི་སྐབས་སུ་ཡིད་ལ་བྱེད་ཚུལ་འདིར་གཙོ་བོར་བསྟན་ལ།
སྤྱིར་སྒོམ་ཙམ་ནི་ལམ་མ་ཞུགས་ནས་ཡོད་དེ། བསམ་གཟུགས་ཀྱི་དངོས་གཞི་བརྒྱད་ཕྱི་
ནང་ཐུན་མོང་གི་ཡོན་ཏན་ཡིན་པའི་ཕྱིར། གནས་སྐབས་ཀྱི་སྒོ་ནས་ཕན་ཡོན་ཡིད་ལ་བྱེད་
ཚུལ་ནི། ཞི་གནས་ལ་བརྟེན་ནས་ལུས་ངག་གི་གནས་ངན་ལེན་སེལ་བ་དང༌། ལྷག་མཐོང་
ལ་བརྟེན་ནས་ལྟ་བ་ངན་པའི་མཚན་མ་སེལ་བ་གཉིས་ཡོད་པའི་ཕྱིར། གདམས་ངག་ནོད་
པ་ཡིད་ལ་བྱེད་ཚུལ་ནི། ཆོས་རྒྱུན་གྱི་ཏིང་ངེ་འཛིན་ལ་བརྟེན་ནས་མཆོག་གི་སྤྲུལ་སྐུ་ལས་
གདམས་ངག་ནོད་པར་བྱེད་པའོ། །གནས་སྐབས་ཀྱི་སྒོ་ནས་སྦྱོར་བ་ཡིད་ལ་བྱེད་ཚུལ་ནི།
ཏིང་ངེ་འཛིན་གྱི་སྤྱོད་ཡུལ་ཉེ་བར་རྟོག་པ་ཡིད་ལ་བྱེད་པ། གྲངས་ཉེ་བར་རྟོགས་པ་ཡིད་
ལ་བྱེད་པ། སྦྱོར་བ་ཉེ་བར་རྟོག་པ་ཡིད་ལ་བྱེད་པ། ཀུན་ཏུ་རྟོག་པ་ཡིད་ལ་བྱེད་པ། རྟོག་

132
 ༼ཅ༽ མདོ་སྡེ་རྒྱན་གྱི་འགྲེལ་པ།
པ་ཡིད་ལ་བྱེད་པ་དང་ལྔ། ཕྱི་མ་འདི་ལ་ཕྱེ་བའི་བཅུ་གཅིག་ཡོད་ཅིང་འདིར་མང་དོགས་
ནས་མ་བྲིས། དབྱིག་འགྲེལ་ལས་ཤེས་པར་བྱའོ། །མཐར་ཐུག་གི་སྒོ་ནས་དབང་བསྒྱུར་
བ་ཡིད་ལ་བྱེད་ཚུལ་ནི། ཉོན་མོངས་རྣམ་པར་དག་པ་ལ་དབང་བསྒྱུར་བ། ཤེས་སྒྲིབ་རྣམ་
པར་དག་པ་ལ་དབང་སྒྱུར་བ། ཡོན་ཏན་ཁྱད་པར་ཅན་མངོན་པར་བསྒྲུབ་པ་ལ་དབང་བསྒྱུར་
བ་རྣམས་སུ་ཡོད་པའི་ཕྱིར། དེ་ཡང་ཉོན་མོངས་ལ་མཐོང་སྤང་ཉོན་མོངས་དང་། སྒོམ་
སྤང་ཉོན་མོངས་གཉིས། དང་པོ་ལ། ཁམས་ཀྱིས་ཕྱེ་བའི་བརྒྱ་དང་བཅུ་གཉིས།
གཉིས་པ་ལ། ས་དགུ་དང་ཕྲ་རགས་ཀྱིས་ཕྱེ་བའི་བརྒྱད་ཅུ་གྱ་གཅིག་ཡོད། ཤེས་
སྒྲིབ་ལ། མཐོང་སྤང་དང་སྒོམ་སྤང་གཉིས། རེ་རེ་ལ་གཟུང་འཛིན་གྱི་རྟོག་པ་ཁམས་ཀྱིས་
ཕྱེ་བའི་བརྒྱ་དང་བརྒྱད་རེ་ཡོད་པ་ཐལ་འགྱུར་པ་དམན་གྱི་ཐེག་ཆེན་གྲུབ་མཐའ་སྨྲ་བའི་
ལུགས་དང་། ཐལ་འགྱུར་པའི་ལུགས་ལ། ཤེས་སྒྲིབ་ལ་བཞིར་ཕྱེ། ཀུན་ཏུ་རྨོངས་པ་
ཉེར་གཉིས། གནས་ངན་ལེན་པ་བཅུ་གཅིག་རྣམས་ས་བཅུའི་སོ་སོའི་སྤང་བྱར་སྦྱར་དགོས།།
སྤང་བྱ་གང་གི་གཉེན་པོར་གང་སྒོམ་དགོས་པ་ཤེས་པ་ལ་སྤང་བྱ་དེ་དག་ཤེས་དགོས། ཐེག་
པའི་སྒོ་ནས་རྒྱ་ཆེ་ཆུང་བྱེད་ལ་བྱེད་པ་གཉིས་ནི། ཐེག་ཆེན་གྱི་སྡེ་སྣོད་དང་ཐེག་དམན་
གྱི་སྡེ་སྣོད་ཡིད་ལ་བྱེད་པ་གཉིས་སོ། ། ཐེག་ཆེན་གྱི་ལམ་འབྲས་གང་རུང་བརྗོད་བྱའི་གཙོ་
བོར་སྟོན་པའི་སྡེ་སྣོད་དེ། ཐེག་ཆེན་སྡེ་སྣོད་དང་། ཐེག་དམན་སྡེ་སྣོད་དེས་དཔག་ནས་
ཤེས་པར་བྱའོ། །རྣལ་འབྱོར་བ་རྣམས་ཀྱི་ཡིད་ལ་བྱེད་པ་བཅོ་བརྒྱད་པོ་འདི་ནི་ཡིད་ལ་
བྱེད་པ་བཟང་པོ་ཐམས་ཅད་བསྡུས་པའི་བདག་ཉིད་ཡིན་པར་འདོད་དོ། །
གཉིས་པ། དངོས་གཞིའི་ཡིད་ལ་བྱེད་ཚུལ་ལ། མཉམ་བཞག་ཏུ་དེ་ཁོ་ན་ཉིད་སྒོམ་
ཚུལ། རྗེས་ཐོབ་ཏུ་སྒྱུ་མ་ལྟ་བར་སྒོམ་ཚུལ། ཆོས་ཐམས་ཅད་རྣམ་རིག་ཙམ་དུ་སྒྲུབ་པ་
དང་གསུམ། དང་པོ། མཉམ་བཞག་ཏུ་དེ་ཁོ་ན་ཉིད་སྒོམ་ཚུལ་བསྟན་པའི་བློཀ་གཉིས་ནི།
རྟག་ཏུ་གཉིས་བྲལ་འཁྲུལ་བའི་རྟེན་གང་ཡིན་དང་གང་ཞིག་རྣམ་ཀུན་ཏུ། །བརྗོད་པར་ནུས་

མདོ་སྡེ་རྒྱན་གྱི་འགྲེལ་པ། ༼ཅ༽ 13
མ་ཡིན་ཞིང་སྤྲོས་པ་མེད་པའི་བདག་ཉིད་དེ་ཁོ་ན། །ཤེས་བྱ་སྤང་བྱ་རང་བཞིན་དྲི་མེད་
འདོད་གང་རྣམ་པར་སྦྱང་བྱ་སྟེ། །དེ་ནི་ནམ་མཁའ་གསེར་དང་ཆུ་ལྟར་ཉོན་མོངས་པ་ལས་
རྣམ་དག་འདོག །འགྲོ་བ་དག་ན་དེ་ལས་གཞན་ཡང་ཅུང་ཟད་ཡོད་མིན་ལ། །འགྲོ་བ་མ་
ལུས་པ་ཡང་དེ་ལ་ཀུན་ཏུ་རྨོངས་པའི་བློ། །ཡོད་པ་ཀུན་ནས་སྤངས་ཏེ་མེད་ལ་མངོན་ཞེན་
གང་ཡིན་པ། །འཇིག་རྟེན་རྨོངས་པའི་རྣམ་པ་ཚབས་ཆེན་འདི་ཀོ་ཇི་ལྟ་བུ། །ཞེས་པ་ནི།
དེ་ཁོ་ན་ཉིད་ལ་སྒྲས་བརྗོད་རིགས་ཀྱི་སྒོ་ནས་མཚན་ཉིད་གསུམ་མམ་ངོ་བོ་ཉིད་མེད་པ་གསུམ་
ཡོད་དེ། རྟག་ཏུ་གཟུང་འཛིན་རྫས་ཐ་དད་དང་བྲལ་ཡང་རྫས་ཐ་དད་དུ་སྒྲོ་འདོགས་པའམ་
དེར་གྲུབ་པ་ཀུན་བཏགས་ཀྱི་དེ་ཁོ་ན་ཉིད་དམ་ཀུན་བཏགས་ཀྱི་ངོ་བོ། གཟུང་འཛིན་ངོ་བོ་
ཐ་དད་དུ་འཁྲུལ་བའི་རྟེན་གཞི་གཞན་དབང་གི་དེ་ཁོ་ན་ཉིད་དམ་རང་བཞིན། མིང་དང་
ཚིག་གིས་རྣམ་པ་ཀུན་ཏུ་ཇི་ལྟ་བ་བརྗོད་པར་མི་ནུས་པ་ཡིན་ཞིང་། སྤྲོས་པ་མེད་པའི་བདག་
ཉིད་གང་ཞིག་ཡིན་པ་ནི་ཡོངས་གྲུབ་ཀྱི་དེ་ཁོ་ན་ཉིད་ཡིན་ནོ། །དེ་ཡང་ཀུན་བཏགས་ཀྱི་
དེ་ཁོ་ན་ཉིད་ནི་ཀུན་བཏགས་པ་ལྟར་མེད་པར་ཤེས་པར་བྱ་བ་དང་། གཞན་དབང་ཀུན་
རྟོག་གི་རང་བཞིན་འཁྲུལ་བ་དེ་སྤང་པར་བྱ་བ་དང་། རང་བཞིན་གྱི་དྲི་མས་དག་པའི་ཡོངས་
གྲུབ་གང་ཡིན་པ་དེ་ནི་གློ་བུར་གྱི་དྲི་མ་སྦྱང་བར་བྱ་བ་ཡིན་ནོ། །ཆོས་ཉིད་དག་པ་གཉིས་
ལྡན་ཡིན་པ་དེ་ནི། ནམ་མཁའ་དང་གསེར་དང་ཆུའི་དཔེ་གསུམ་གྱིས་ཉོན་མོངས་ལས་
རྣམ་པར་དག་པར་འདོད་དོ། །དཔེ་དེ་གསུམ་གྱིས་དོན་མཚོན་ཚུལ་དབྱིག་འགྲེལ་ལས་
ཤེས་པར་བྱའོ། །དེ་ཉིད་རྟོགས་དཀའ་བའི་ཚུལ་ནི། འགྲོ་བ་འཇིག་རྟེན་དག་ན་གཟུང་
འཛིན་རྫས་གཞན་གྱིས་སྟོང་པ་དེ་ལས་གཞན་ནམ། དེར་མ་འདུས་པའི་ཆོས་ཅུང་ཟད་ཀྱང་
ཡོད་པ་མིན་ལ། འགྲོ་བ་མ་ལུས་པ་ཡང་ཆོས་ཉིད་དེ་ལ་ཀུན་ཏུ་རྨོངས་པའི་བློ་ཤིན་ཏུ་ཐ་
ཆད་པ་སྟེ། །རྟག་ཆད་ཀྱི་མཐའ་དང་བྲལ་བའི་དབུས་ལ་ཡོད་པའི་ཆོས་ཉིད་ཀུན་ནས་སྤངས་
ཏེ༈ གཏན་ནས་མེད་པ་རྟག་ཆད་གང་རུང་གི་མཐའ་ལ་མངོན་པར་ཞེན་པའི་རྨོངས་པ་

134 ༼ཅ༽ མདོ་སྡེ་རྒྱན་གྱི་འགྲེལ་པ།
ཚབས་ཆེན་འདི་ཀོ་ཇི་ལྟ་བུ་ཞིག་ཅེས་ཤིན་ཏུ་སྨད་དོ། །
གཉིས་པ། རྗེས་ཐོབ་ཏུ་སྒྱུ་མ་ལྟ་བུ་སྒོམ་ཚུལ་ལ། ཡུལ་སྒྱུ་མ་ལྟ་བུ། ཡུལ་ཅན་
སྒྱུ་མ་ལྟ་བུ། འདུས་བྱས་ཐམས་ཅད་སྒྱུ་མའི་དཔེ་བརྒྱད་ཀྱིས་གཏན་ལ་ཕབ་པ་དང་གསུམ།
དང་པོ་ལ། མཚན་ཉིད་གསུམ་སྒྱུ་མ་ལྟ་བུར་སོ་སོར་བཤད་པ། སྤྱིར་བསྟན་པ། དེ་ལྟར་
བསྒྲུབ་པའི་དགོས་པ་དང་གསུམ། དང་པོ། མཚན་ཉིད་གསུམ་སྒྱུ་མ་ལྟ་བུར་སོ་སོར་བཤད་
པའི་བློན་བཞི་ནི། ་ ཇི་ལྟར་སྒྱུ་མ་དེ་བཞིན་དུ། །ཡང་དག་མ་ཡིན་ཀུན་རྟོག་བརྗོད། ། སྒྱུ་
རྣན་མའི་རྣམ་པ་ཇི་ལྟ་བར། །དེ་བཞིན་གཉིས་སུ་འཁྲུལ་བར་བརྗོད། །ཇི་ལྟར་དེ་ལ་དེ་མེད་
པ༑ ༑དེ་བཞིན་དུ་ནི་དོན་དམ་འདོད། །ཇི་ལྟར་དེ་ནི་དམིགས་གྱུར་པ། །དེ་བཞིན་དུ་ནི་
ཀུན་རྫོབ་འདོད། །དེ་མེད་ན་ནི་དེ་ཡི་རྒྱུ། གསལ་བར་དམིགས་པ་ཇི་ལྟ་བ། །དེ་བཞིན་
གནས་ནི་གཞན་གྱུར་ན། །ཡང་དག་མ་ཡིན་རྟོག་པ་དམིགས། །ཇི་ལྟར་འཇིག་རྟེན་མ་
འཁྲུལ་བ། །དེ་ཡི་རྒྱུ་ལ་འདོད་དགུར་སྤྱོད། །དེ་བཞིན་སྡོམ་བརྩོན་མ་འཁྲུལ་བ། །གནས་
གཞན་གྱུར་ལ་དགྱེས་དགུར་སྤྱོད། །ཅེས་པ། སྒྱུ་མའི་རྟ་གླང་སོགས་ཀྱི་སྤྲུལ་གཞི་རྡེའུ་
ཤིང་སོགས་ལ་སྔགས་དང་རྫས་བཏབ་པ་བཞིན་དང་། འཁྲུལ་གཞི་གཞན་དབང་དེ་ཉིད་
ཡང་དག་མ་ཡིན་པའི་ཀུན་རྟོག་འཁྲུལ་པས་བསླད་པར་བརྗོད་དོ། །སྒྱུ་མའི་རྣམ་པ་རྟ་གླང་
དུ་སྣང་བ་ལྟར་མ་གྲུབ་པ་དེ་བཞིན་དུ་གཞན་དབང་གཟུང་འཛིན་རྒྱང་ཆད་དུ་སྣང་ཡང་སྣང་
བ་ལྟར་མ་གྲུབ་པས་སྣང་ཆ་དེ་ཀུན་བཏགས་འཁྲུལ་བ་ཙམ་དུ་བཤད་ཅེས་པའོ། །ཇི་ལྟར་
ཏེ༑ དཔེར་ན། རྡེའུ་ཤིང་དེ་ལ་སྣང་བའམ་དམིགས་པར་གྱུར་པ་ན་དོན་ལ་སྒྲིབ་པའམ་
བསླད་པ་དེ་བཞིན་དུ། གཟུང་འཛིན་རྫས་གཞན་དུ་འཛིན་པའི་བློ་ནི་དོན་དམ་ལ་སྒྲིབ་བྱེད་
ཀྱི་ཀུན་རྫོབ་ཡིན་ཏེ། །ཇི་ལྟར་ན་གཞི་གཞན་དབང་དེ་ལ་ཀུན་བཏགས་པ་ལྟར་མེད་པ་དེ་
ནི་དོན་དམ་དུ་འདོད་པའི་ཕྱིར། །སྔགས་རྫས་ཀྱིས་མིག་བསླད་པ་དེ་མེད་ན། རྟ་གླང་དུ་
སྣང་བའི་རྒྱུ་རྡེའུ་ཤིང་སོགས་མིག་བསླད་པའི་ལྟད་མོ་བ་དང་སྒྱུ་མ་མཁན་རྣམས་ཀྱི་གསལ་

མདོ་སྡེ་རྒྱན་གྱི་འགྲེལ་པ། ༼ཅ༽ 135
བར་སྣང་བ་ལྟར། འཁྲུལ་བ་གནས་གཞན་དུ་གྱུར་བ་སྟེ། ཟད་པའམ་དྲུངས་ཕྱུང་བ་ན་
ཡང་དག་པ་མ་ཡིན་པའི་ཀུན་རྟོག་འཁྲུལ་བར་དམིགས་པའི་ཕྱིར་ཏེ། ཀུན་ཏུ་རྟོག་པ་འཁྲུལ་
བར་རྟོགས་པའི་ཕྱིར་རོ། །ཇི་ལྟར་འཇིག་རྟེན་མ་འཁྲུལ་པ་དེའི་རྒྱུ་ཤིང་ལ་སོགས་པ་ལ་
འདོད་དགུར་རང་དབང་དུ་སྤྱོད་པ་དེ་བཞིན་དུ། འཕགས་པ་འཁྲུལ་པ་མི་མངའ་ཡང་གནས་
གཞན་དུ་གྱུར་པ་ལ་འདོད་དགུར་རང་དབང་དུ་སྤྱོད་དོ། །འཇིག་རྟེན་མ་འཁྲུལ་བ་ནི་མིག་
མ་བསླད་པའོ། །རྒྱུ་ནི་རྡེའུ་ཤིང་སོགས་སོ། །སྡོམ་བརྩོན་ནི། འཕགས་པ་རྣམས་སོ། །མ་
འཁྲུལ་བ་ནི། མ་རིག་པས་མ་བསླད་པའི་མཉམ་བཞག་གི་རྣལ་འབྱོར་བའོ། །འཁྲུལ་བ་
གནས་གཞན་དུ་གྱུར་པ་ནི་འཁྲུལ་པ་ལས་ལོག་པའི་ཟག་མེད་ཡེ་ཤེས་དང་། ཡོངས་གྲུབ་
པོ༑ ༑འདི་གོང་དུ་དཔེ་གསུམ་གྱིས་མཚོན་པ་ལྟར་གློ་བུར་གྱི་དྲི་མ་སྤང་བྱེད་བཤད་དོ། །
གཉིས་པ། ཡུལ་སྒྱུ་མ་ལྟ་བུར་སྤྱིར་བསྟན་པ་ལ། དཔེ་དང་། དོན་གཉིས། དང་
པོ༑ ཡུལ་སྒྱུ་མ་ལྟ་བུའི་དཔེ་བསྟན་པའི་བློཀ་གཉིས་ནི། དེ་ཡི་རྣམ་པ་དེ་ལ་ཡོད། །དེ་ཡི་
དངོས་པོ་ཡོད་མ་ཡིན། །དེ་ལྟར་སྒྱུ་མ་ལ་སོགས་ལ། །ཡོད་དང་མེད་པ་ཉིད་དུ་བརྗོད།།
དེ་ལ་ཡོད་པ་མེད་མ་ཡིན། །མེད་པ་ཡོད་པ་ཉིད་མ་ཡིན། ། སྒྱུ་མ་དག་ལ་སོགས་པ་ལ།།
ཡོད་མེད་ཁྱད་པར་མེད་པའང་བརྗོད། །ཅེས་པ་ནི། དེ་ལྟར་སྒྱུ་མའི་རྟ་གླང་སོགས་སྣང་
བ་ཙམ་ཡོད་པ་དང་། སྣང་བ་ལྟར་མེད་པ་ཉིད་དུ་བརྗོད་རིགས་ཏེ། རྟ་གླང་དེ་ཡི་རྣམ་
པ་སྣང་ཙམ་སྤྲུལ་གཞིའི་སྟེང་ནས་ཡོད་ལ། རྟ་གླང་དེ་ཡི་དངོས་པོ་བདེན་པ་ནི་དེ་ལ་ཡོད་
པ་མ་ཡིན་ནོ། །སྒྱུ་མའི་རྟ་གླང་སོགས་ཆོས་ཅན། སྣང་ཙམ་དུ་ཡོད་པ་དང་། སྣང་བ་
ལྟར་མེད་པ་གཉིས་ཀ་ཁྱོད་ཀྱི་གནས་ལུགས་ཡིན་པ་ལ་ཁྱད་པར་མེད་པའང་བརྗོད་རིགས་
པ་ཡིན་ཏེ། ཁྱོད་ལ་ཡོད་པ་རྟ་གླང་དུ་སྣང་བ་དེ་མེད་པ་མ་ཡིན། ཁྱོད་ལ་མེད་པ་རྟ་གླང་
རང་མཚན་པ་ཡོད་པ་ཉིད་མ་ཡིན་པའི་ཕྱིར། ཞེས་པའོ། །
གཉིས་པ། དཔེ་དེས་མཚོན་པའི་དོན་བསྟན་པའི་བློཀ་གཉིས་ནི། དེ་བཞིན་གཉིས་

136
 ༼ཅ༽ མདོ་སྡེ་རྒྱན་གྱི་འགྲེལ་པ།
སྣང་དེ་ལ་ཡོད། ། དེ་ཡི་དངོས་པོ་ཡོད་མ་ཡིན། །དེ་ལྟར་གཟུགས་ལ་སོགས་པ་ལ། ། ཡོད་
དང་མེད་པ་ཉིད་དུ་བརྗོད། །དེ་ལ་ཡོད་པ་མེད་མ་ཡིན། །མེད་པ་ཡོད་པ་ཉིད་མ་ཡིན།།
གཟུགས་ལ་སོགས་པ་དག་ལ་ནི། །ཡོད་མེད་ཁྱད་པར་མེད་པའང་བརྗོད། ། ཅེས་པ་ནི།
སྔར་གྱི་དཔེ་དེ་བཞིན་དུ་གཟུགས་སོགས་དོན་ལྔ་ཆོས་ཅན། སྣང་བ་ཙམ་དུ་ཡོད་པ་དང་།
སྣང་བ་ལྟར་དུ་མེད་པ་ཉིད་བརྗོད་རིགས་ཏེ། ཁྱོད་ལ་གཉིས་སུ་སྣང་བ་ཙམ་ཡོད། གཉིས་
སུ་སྣང་བ་ལྟར་གྱི་དངོས་པོ་གཟུང་འཛིན་རྫས་གཞན་དུ་གྲུབ་པ་ཡོད་པ་མ་ཡིན་པའི་ཕྱིར།
གཟུགས་ལ་སོགས་པ་དག་ལ་ནི། སྣང་བ་ཙམ་དུ་ཡོད་པ་དང་། སྣང་བ་ལྟར་དུ་མེད་པ་
གཉིས་ཀ་གནས་ལུགས་ཡིན་པ་ལ་ཁྱད་པར་མེད་པར་བརྗོད་རིགས་པ་ཡིན་ཏེ། དེ་ལ་ཡོད་
པ་གཟུང་འཛིན་རྫས་ཐ་དད་དུ་སྣང་བ་མེད་པ་མ་ཡིན། མེད་པ་གཟུང་འཛིན་རྫས་ཐ་དད་
དུ་གྲུབ་པ་ཡོད་པ་མ་ཡིན་པའི་ཕྱིར། ཞེས་པའོ། །དབུས་མཐའ་རྣམ་འབྱེད་ལས། ཡང་
དག་མ་ཡིན་ཀུན་རྟོག་ཡོད། །ཅེས་སོགས་དང་གནད་གཅིག་གོ །འཆད་པར་འགྱུར་རོ།།
གསུམ་པ། དེ་ལྟར་སྒྲུབ་པའི་དགོས་པ་བསྟན་པའི་བློ ཀ་གཅིག་ནི། སྒྲོ་འདོགས་
པ་དང་སྐུར་བ་ཡི། །མཐའ་རྣམས་དགག་པར་བྱ་ཕྱིར་དང་། །ཐེག་པ་དམན་པས་འགྲོ་
བ་དག །དགག་པར་བྱ་ཕྱིར་འདོད་པ་ཡིན། །ཞེས་པ། མཚན་ཉིད་གསུམ་སྒྱུ་མ་ལྟ་བུ་
སྒྲུབ་པ་ལ་དགོས་པ་ཡོད་དེ། མཚན་ཉིད་གསུམ་ཕྱི་རོལ་དོན་དུ་སྒྲུབ་པར་སྒྲོ་འདོགས་པ་
དགག་པ་དང་། དངོས་པོ་གཏན་མེད་པར་སྐུར་བ་འདེབས་པའི་མཐའ་རྣམ་པར་དགག་
པར་བྱ་བའི་ཕྱིར་དང་། གཉིས་སུ་སྣང་བའི་སྐྱེ་འཆི་ལ་དེར་ཞེན་ནས་ཐེག་པ་དམན་པས
ཉེར་ཞིར་འགྲོ་བ་དག་དགག་པར་བྱ་བའི་ཕྱིར་དུ་འདོད་པ་ཡིན་པའི་ཕྱིར།
གཉིས་པ། ཡུལ་ཅན་སྒྱུ་མ་ལྟ་བུར་སྒྲུབ་པ་ལ། སྤྱིར་བསྟན་པ་དང་། སོ་སོར་
བཤད་པ་གཉིས། དང་པོ། ཡུལ་ཅན་སྒྱུ་མ་ལྟ་བུར་སྤྱིར་བསྟན་པའི་ཟློ ཀ་གསུམ་ནི། འཁྲུལ་
བའི་རྒྱུ་དང་འཁྲུལ་བ་ནི། གཟུགས་ཀྱི་རྣམ་པར་རིག་པ་དང་། །གཟུགས་ཅན་མིན་རྣམ་

མདོ་སྡེ་རྒྱན་གྱི་འགྲེལ་པ། ༼ཅ༽ 137
རིག་པར་འདོད། །མེད་ཕྱིར་ཅིག་ཤོས་ཀྱང་མེད་འགྱུར། ། སྒྱུ་མའི་གླང་པོའི་གཟུགས་
འཛིན་པ། །འཁྲུལ་ཕྱིར་གཉིས་སུ་བརྗོད་པ་སྟེ། །དེ་ལ་ཇི་བཞིན་གཉིས་མེད་ཀྱང་། །གཉིས་
པོ་རྟག་ཏུ་ཉེ་བར་དམིགས། །ཀེང་རུས་ཀྱི་ནི་གཟུགས་འཛིན་པ། །འཁྲུལ་ཕྱིར་གཉིས་སུ་
བརྗོད་པ་སྟེ། །དེ་ལ་ཇི་བཞིན་གཉིས་མེད་ཀྱང་། །གཉིས་པོ་དག་ཏུ་ཉེ་བར་དམིགས། །ཞེས་
པ་ནི། འཁྲུལ་བའི་རྒྱུ་གཟུང་བ་ཡུལ་གཟུགས་སོགས་དོན་ལྔ་དང་། དབང་པོ་ལྔ་རྣམས་
ནི་རྒྱུ་གཟུགས་ཀྱི་རྣམ་རིག་དང་། འཁྲུལ་བ་ཡུལ་ཅན་ཟག་བཅས་ཀྱི་རྣམ་ཤེས་དྲུག་ནི་འབྲས་
བུ་གཟུགས་ཅན་མ་ཡིན་པའི་རྣམ་རིག་ཡིན་པར་འདོད་ཕྱིར། །དེ་གཉིས་ཀ་རྫས་གཞན་
དུ་མེད་དེ། འཁྲུལ་བའི་རྒྱུའ མ་ཡུལ་གཟུང་བ་རྫས་གཞན་མེད་པའི་ཕྱིར་གཅིག་ཤོས་འཛིན་
པ་ཡུལ་ཅན་ཡང་རྫས་གཞན་མེད་པར་འགྱུར་རོ། །གཟུགས་ཀྱི་ངོ་བོར་རྣམ་པར་སྨིན་ཀྱང་
ཤེས་པའི་སྣང་ཆར་རིག་པའི་ཆ་ནས་གཟུགས་ཅན་གྱི་རྣམ་རིག་ཟེར། གཟུགས་ཅན་མ་
ཡིན་པའི་རྣམ་རིག་རིགས་འགྲེས་ཤེས་སླའོ། །སྒྱུ་མའི་གླང་པོའི་གཟུགས་གླང་པོའི་གཟུགས་
སུ་འཛིན་པའི་བློ་ཆོས་ཅན། གཉིས་སུ་བརྗོད་པ་སྟེ། གཟུང་འཛིན་གཉིས་སུ་སྣང་བའི་
འཁྲུལ་བའི་དབང་གིས་དེར་སྣང་བའི་ཕྱིར། དེ་ཆོས་ཅན། འཁྲུལ་བ་ཡིན་ཏེ། སྤྲུལ་གཞི་
རྡེའུ་ཤིང་དེ་ལ་ཇི་བཞིན་ཏེ་ཡང་དག་པར་ཕྱི་དོན་དུ་གྲུབ་པའི་རྟ་གླང་མེད་ཀྱང་ཕྱི་རོལ་དོན་
དུ་གྲུབ་པའི་རྟ་གླང་དུ་ཉེ་བར་དམིགས་པ་ཡོད་པ་དེ་བཞིན་དུ། ཆགས་སྡང་སོགས་དང་
དེ་དག་གི་ཡུལ་དག་ཀྱང་གཉིས་སུ་མེད་ཀྱང་ཕྱི་དོན་དུ་སྣང་བ་དེ་དག་འདྲ་བའི་ཕྱིར། དཔེར་
ན༑ འདོད་ཆགས་ཀྱི་གཉེན་པོར་མི་སྡུག་པའི་ཏིང་ངེ་འཛིན་ལས་དང་པོ་བའི་རྣལ་འབྱོར་
བས་སྒོམ་པའི་ཚེ། ། ས་གཞི་ཐམས་ཅད་ཀེང་རུས་ཀྱིས་ཁྱབ་པའི་སྣང་བ་འཆར་བའམ་ཀེང་
རུས་ཀྱི་གཟུགས་བརྙན་འཛིན་པ་བཞིན་དང་། ཞེ་སྡང་གི་གཉེན་པོར་བྱམས་པ་སྒོམ་པའི་
ཚེ༑ སེམས་ཅན་ཐམས་ཅད་ཕ་མའི་རྣམ་པར་སྣང་བ་འཆར་བ་ལྟར་བུའོ། །
གཉིས་པ། །ཡུལ་ཅན་སྒྱུ་མ་ལྟ་བུར་་སོ་སོར་བཤད་པ་ལ། ཀུན་ཉོན་སྒྱུ་མ་ལྟ་བུ་

1a8
 ༼ཅ༽ མདོ་སྡེ་རྒྱན་གྱི་འགྲེལ་པ།
དང་། རྣམ་བྱང་སྒྱུ་མ་ལྟ་བུར་བཤད་པ་དང་གསུམ། དང་པོ། ཀུན་ཉོན་སྒྱུ་མ་ལྟ་བུར་
བསྟན་པའི་བློཀ་གཅིག་ནི། འཁྲུལ་བའི་མཚན་ཉིད་ཆོས་གང་ཡིན། །དེ་བཞིན་ཡོད་དང་
དེ་བཞིན་མེད། །ཡོད་མེད་ཁྱད་པར་མེད་པའི་ཕྱིར། །ཡོད་དང་མེད་དང་སྒྱུ་མ་འདྲ། ཞེས་
པ་ནི། འཁྲུལ་པའི་མཚན་ཉིད་ཀྱི་ཆོས་མ་དག་པའི་གཞན་དབང་གང་ཡིན་པ་དེ་ཆོས་ཅན།
ཁྱོད་ཀྱི་ཡོད་པ་དང་མེད་པ་སྒྱུ་མ་དང་འདྲ་སྟེ། ཁྱོད་ཡང་དག་པ་མ་ཡིན་པའི་ཀུན་རྟོག་
གི་རང་བཞིན་དེ་བཞིན་དུ་ཡོད། ཕྱི་དོན་དུ་སྒྲོ་འདོགས་པ་ལྟར་དུ་མེད། ཁྱོད་ཀྱི་ཐ་སྙད་
དུ་ཡོད་པ་དང་ཕྱི་རོལ་དོན་དུ་མེད་པ་གཉིས་ཁྱོད་ཀྱི་ངོ་བོར་ཡོད་པ་ལ་ཁྱད་པར་མེད་པའི་
ཕྱིར། ཞེས་པའོ། །
གཉིས་པ། རྣམ་བྱང་གི་ཆོས་སྒྱུ་མ་ལྟ་བུར་བསྟན་པའི་བློཀ་གཅིག་ནི། གཉེན་པོའི་
ཆོས་ནི་གང་ཡིན་པ། །དེ་བཞིན་མེད་དང་དེ་བཞིན་ཡོད། །དེ་བཞིན་མེད་ཕྱིར་མཚན་
ཉིད་མེད། ། སྒྱུ་མ་དང་ཡང་འདྲ་བར་བསྟན། །ཅེས་པ་ནི། ལམ་འབྲས་ཀྱིས་བསྡུས་པའི་
རྣམ་བྱང་གི་ཆོས་རྣམས་ཆོས་ཅན། སྒྱུ་མ་དང་འདྲ་སྟེ། གཉེན་པོའི་ཕྱོགས་ལམ་གྱི་ཆོས་
གང་ཡིན་པ་རྣམས་བྱིས་པས་གཟུང་བ་དེ་བཞིན་དུ་མེད། སྣང་ཚོད་དེ་བཞིན་དུ་སྒྱུ་མ་ལྟ་
བུར་ཡོད། མཛད་པ་བཅུ་གཉིས་སོགས་འབྲས་བུའི་ཆོས་རྣམས་སྣང་ཙམ་དུ་ཡོད། བྱིས་
པས་གཟུང་བ་དེ་བཞིན་དུ་མེད་པའི་ཕྱིར་ན། སྣང་བ་ལྟར་གྱི་མཚན་ཉིད་དུ་མེད་པའི་ཕྱིར།།
ཞེས་པའོ། །ཡང་སྒྲ་ནི་ཀུན་ཉོན་ཕྱོགས་ཀྱི་ཆོས་མ་ཟད་ཅེས་སོ། །
གསུམ་པ། སྤང་གཉེན་སྒྱུ་མ་ལྟ་བུར་བསྟན་པའི་ཐོཀ་གཅིག་ནི། སྒྱུ་མའི་རྒྱལ་པོ་
སྒྱུ་མ་ཡི། །རྒྱལ་པོ་གཞན་གྱིས་ཕན་པ་ལྟར། །གང་དག་གིས་ནི་ཆོས་མཐོང་བའི། །རྒྱལ་
སྲས་དེ་དག་ང་རྒྱལ་མེད། །ཅེས་པ་ནི། ཆོས་མཐོང་བ་ནི་སྤང་གཉེན་གཉིས་སྟོང་སྒྱུ་མ་
ལྟ་བུར་མཐོང་བ་སྟེ། །ཀུན་ནས་ཉོན་མོངས་པ་གང་དག་ཡིན་པ་དེ་དག་ཀྱང་དཔེའི་དོན་
གྱིས་རྒྱལ་པོ་ལྟ་བུ་ཡིན་ནོ། ཀུན་ཉོན་གྱི་ཕྱོགས་འགྲུབ་པ་ལ་དབང་བྱེད་པའི་ཕྱིར། དེའི་

མདོ་སྡེ་རྒྱན་གྱི་འགྲེལ་པ། ༼ཅ༽ 139
ཕྱིར་གཉེན་པོ་དེ་དག་གིས་ཀུན་ནས་ཉོན་མོངས་པ་ཕམ་པར་བྱེད་པ་ནི། སྒྱུ་མའི་རྒྱལ་པོས་
སྒྱུ་མའི་རྒྱལ་པོ་གཞན་ཡུལ་ནས་བསྐྲད་པའམ་ཕམ་པར་བྱེད་པ་ལྟར་བུར་བལྟ་བར་བྱ་སྟེ།
གཉིས་སྟོང་སྒྱུ་མ་ལྟ་བུའི་གནས་ཚུལ་དེ་ཤེས་པས་ཕྱོགས་གཉིས་ཀ་ལ་བྱང་ཆུབ་སེམས་དཔའ་
རྣམས་ཞེན་པ་དང་ང་རྒྱལ་མེད་པར་འགྱུར་རོ། །ཞེས་པའོ། །
གསུམ་པ། འདུས་བྱས་ཀྱི་ཆོས་ཐམས་ཅད་
ཅད་སྒྱུ་མའི་དཔེ་བརྒྱད་ཀྱིས་མཚོན་ནས་
བསྟན་པའི་བློཀ་གཅིག་ནི། སངས་རྒྱས་རྣམས་སངས་རྒྱས་མཆོག་རྣམས་ཀྱིས་དེ་དང་དེ་
ལས་འདུས་བྱས་དག །གསུངས་པ་སྒྱུ་མ་རྨི་ལམ་སྨིག་རྒྱུ་གཟུགས་བརྙན་དང་འདྲ་མིག་
ཡོར་དང༌། །བྲག་ཆ་ལྟ་བུ་དང་ནི་ཆུ་ཟླའི་གཟུགས་འདྲ་སྤྲུལ་དང་འདྲར་ཤེས་བྱ། །དྲུག་
དང་དྲུག་དང་གཉིས་དང་དྲུག་ཚན་གཉིས་དང་གསུམ་པོ་རེ་རེ ར་འདོད། གང་དུ་བཅོམ་
ལྡན་འདས་སངས་རྒྱས་ཐུགས་རྗེ་ཅན་སངས་རྒྱས་མཆོག་རྣམས་ཀྱིས་མདོ་སྡེ་ཟབ་མོ་དེ་
དང་དེ་ལས་འདུས་བྱས་དག་སྒྱུ་མ་ལྟ་བུར་གསུངས་པ་ལ། དཔེ་ལ་བརྒྱད་དང་། དོན་
ལ་དྲུག་ཚན། གཉིས་ཚན། རེ་རེ་བཅས་པ་ལས། དྲུག་ཚན་གྱི་དཔེ་བཞི་ནི། སྒྱུ་མ་རྨི་
ལམ་གཟུགས་བརྙན་མིག་ཡོར་དང་བཞི། གཉིས་ཚན་གྱི་དཔེ་ནི། སྨིག་རྒྱུ་དང་། བྲག་
ཆ༑ ཆུའི་ནང་གི་ཟླ་བའི་གཟུགས་བརྙན། སྤྲུལ་པ་གསུམ་པ་ནི། ཐ་མ་གསུམ་གྱི་རེ་རེ་
སྟེ༑ དེ་དག་གིས་མཚོན་པའི་དོན་ནི། ཕྱི་དོན་དུ་མེད་ཀྱང་ཡོད་པ་ལྟར་སྣང་བའི་མིག་
སོགས་དྲུག །དེ་ལྟར་དུ་ལོངས་སྤྱོད་བྱར་སྣང་བ་ལྟར་མ་གྲུབ་པའི་གཟུགས་སོགས་དྲུག།
ལས་ཀྱི་འབྲས་བུར་གཟུགས་བརྙན་ལྟར་འབྱུང་བའི་ནང་གི་སྐྱེ་མཆེད་དྲུག་སྟེ། རྟེན་དབང་
པོའི་ཁམས་དྲུག་དང་། ཡུལ་གཟུགས་སོགས་ཀྱི་ཁམས་དྲུག །བརྟེན་པ་རྣམ་ཤེས་ཀྱི་ཁམས་
དྲུག་བཅས་དྲུག་ཚན་གསུམ་ནི་སྔར་གྱི་དཔེ་བཞིས་མཚོན། སྨིག་རྒྱུས་ནི། སོ་སྐྱེས་འཁྲུལ་
བར་བྱེད་པའི་སེམས་སེམས་བྱུང་གཉིས་མཚོན། བྲག་ཆས་ནི་དེ་ལྟར་དུ་སྒྲར་སྣང་ཀྱང་
སྣང་བ་ལྟར་མ་གྲུབ་པའི་སངས་རྒྱས་ཀྱི་གསུང་མཚོན། ཆུ་ཟླས་ནི། གཟུགས་སྐུ་ཅི་འདོད་

140
 ༼ ཅ༽ མདོ་སྡེ་རྒྱུན་གྱི་འགྲེལ་པ།
དུ་སྣང་བར་བྱེད་བའི་ཐུགས་ཏིང་ངེ་འཛིན་མཚོན། སྤྲུལ་པས་ནི། གཞན་དོན་དུ་སྐྱེ་བ་
ལེན་པ་མཚོན། དབུ་མའི་གཞུང་རྣམས་སུ་སྒྱུ་མའི་དཔེ་བདུན་གསུངས་པ་ཤིན་ཏུ་མང་།
འདིར་ནི་སྤྲུལ་པ་བསྣན་པའི་བརྒྱད་གསུངས་སོ། །
གསུམ་པ། རྣམ་རིག་ཙམ་དུ་སྒྲུབ་པ་ལ། ལྟ་བའི་ཡུལ་དང་། སྤྱོད་པའི་ཡུལ་
དང་། འབྲས་བུ་ཡང་རྣམ་རིག་ཙམ་དུ་སྒྲུབ་པ་དང་གསུམ། དང་པོ། ལྟ་བའི་ཡུལ་རྣམ་
རིག་ཙམ་དུ་སྒྲུབ་པ་ལ། སྤྱིར་བསྟན་པ་དང་། སོ་སོར་བཤད་པ་གཉིས། དང་པོ། ལྟ་
བའི་ཡུལ་རྣམ་རིག་ཙམ་དུ་སྤྱིར་བསྟན་པའི་བློཀ་གཅིག་ནི། ཡང་དག་མིན་རྟོག་ཡང་དག་
མིན། ། ཡང་དག་མ་ཡིན་མིན་མི་རྟོག །རྟོག་མིན་མི་རྟོག་མ་ཡིན་པ། །ཤེས་བྱ་ཐམས་
ཅད་ཡིན་པར་བརྗོད། །ཅེས་པ་ནི། ཤེས་བྱ་ཐམས་ཅད་སེམས་ཀྱི་སྣང་ཆ་ཙམ་དང་རྣམ་
རིག་ཙམ་དུ་འདུས་པ་ཡིན་ཏེ། ཡང་དག་པ་མ་ཡིན་པའི་ཀུན་རྟོག་ལམ་མ་ཞུགས་ཀྱི་སེམས་
སེམས་བྱུང་ཁམས་གསུམ་དུ་གཏོགས་པ་རྣམས་སྒྲ་དོན་གྱི་སྤྱི་ལ་བརྟེན་པས་ཡང་དག་པ་
མ་ཡིན་ཞིང་འཇིག་རྟེན་ལས་འདས་པའི་ཡེ་ཤེས་ཀྱི་རྒྱུ་བྱེད་པས་ཡང་དག་པ་མ་ཡིན་པ་ཡང་
མིན་པ་ཚོགས་སྦྱོར་གྱི་ལམ་རྣམས་དང་། རྣམ་པར་མི་རྟོག་པ་མཉམ་བཞག་ཡེ་ཤེས་ནི།
ཞེན་པ་མེད་པ་རྟོག་མིན་ལ། ཀུན་རྫོབ་ཀྱི་སྣང་བ་དང་བཅས་པ་རྗེས་ཐོབ་ཡེ་ཤེས་མི་རྟོག་
པ་ཡང་མ་ཡིན་པ་ཏེ་དེ་དག་ཡུལ་དང་བཅས་པའི་ནང་དུ་ཤེས་བྱ་ཐམས་ཅད་འདུས་པ་ཡིན་
པར་བརྗོད་པ་ཡིན་པའི་ཕྱིར་རོ། །
གཉིས་པ། ལྟ་བའི་ཡུལ་སོ་སོར་བཤད་པ་ལ། སྤང་བྱ་རྣམ་རིག་ཙམ་དུ་སྒྲུབ་པ་
དང་། གཉེན་པོ་རྣམ་རིག་ཙམ་དུ་སྒྲུབ་པ། སྤང་གཉེན་ཐམས་ཅད་རྣམ་རིག་ཙམ་དུ་སྒྲུབ་
པ་དང་གསུམ། དང་པོ། སྤང་བྱ་རྣམ་རིག་ཙམ་དུ་སྒྲུབ་པར་བསྟན་པའི་བློ ཀ་གཅིག་ནི།
རང་གི་ཁམས་ལས་གཉིས་སྣང་ཞིང་། །མ་རིག་ཉོན་མོངས་ལྷན་ཅིག་ཏུ། །འཇུག་པའི་
རྣམ་རྟོག་རབ་འབྱུང་སྟེ། །རྫས་གཉིས་རྣམ་པར་སྤངས་པ་ཡིན། །ཞེས་པ་ནི། སོ་སོ་སྐྱེ་

མདོ་སྡེ་རྒྱན་གྱི་འགྲེལ་པ། ༼ཅ༽ 141
བོ་རྣམས་ནི། རང་གི་ཁམས་ལས་ཞེས་བྱ་བ་ནི། རང་གི་ས་བོན་ཀུན་གཞི་རྣམ་པར་ཤེས་
པ་ལས་སོ། །ཞེས་དབྱིག་འགྲེལ་ལས་གསུངས་པ་ལྟར། ཀུན་གཞིའི་སྟེང་གི་བག་ཆགས་
སྨིན་པ་ལ་བརྟེན་ནས་གཟུང་འཛིན་གཉིས་སུ་སྣང་ཞིང་མ་རིག་པ་དང་ལྷན་ཅིག་ཏུ་སྲིད་པར་
འཇུག་པའི་རྣམ་པར་རྟོག་པ་རྩ་ཉོན་གཞན་དང་ཉེ་ཉོན་སོགས་རབ་ཏུ་འབྱུང་ཞིང་། དེ་དག་
གི་དབང་གིས་ལས་བསགས་ཏེ་སྡུག་བསྔལ་སྣ་ཚོགས་མྱོང་བར་འགྱུར་ལ། །གནས་ལུགས་
ཀྱི་དོན་ངེས་སྟོབས་ཀྱི་གཟུང་འཛིན་རྫས་ཐ་དད་དུ་འཛིན་པ་རྣམ་པར་སྤང་པ་ཡིན་པས་དེ་
ལྟར་ཤེས་པའི་སྒོ་ནས་འཁོར་བའི་སྡུག་བསྔལ་རྩ་བ་ནས་སྤོང་བ་ལ་འབད་རིགས་པར་བྱའོ།།
གཉིས་པ། གཉེན་པོ་རྣམ་རིག་ཙམ་དུ་སྒྲུབ་པ། དཔེ་དང་བཅས་པ་བསྟན་པའི་
ཟློཀ་གཅིག་ནི། དམིགས་པའི་ཁྱད་པར་ཐོབ་པ་ཡི། རང་གི་དབྱིངས་ལས་གནས་ལྡན་
ཕྱིར། །དེ་ཉིད་གཉིས་སུ་སྣང་མེད་པར། །འཇུག་སྟེ་ལྤགས་དང་མདའ་བཞིན་ནོ། །ཞེས་
པ༑ དམིགས་པའི་ཁྱད་པར་ཐོབ་པ་སྟེ། མཐོང་བ་ཞེས་བྱ་བ་ནི་དམིགས་པ་རྙེད་པ་གང་
ཡིན་པ་སྟེ། དེ་ཡང་མོས་སྤྱོད་དུ་དམིགས་པའི་ཁྱད་པར་ཆོས་ཀྱི་དམིགས་པ་ཐོབ་པ་སྟེ་རྙེད་
པའི་འཕགས་པ་རྣམས་ནི། དེ་ཁོ་ན་ཉིད་གཟུང་འཛིན་གཉིས་སུ་སྣང་བ་མེད་པ་མཐར་ཐུག་
ལ་འཇུག་པ་ཡིན་ཏེ། རང་གི་སེམས་སེམས་ཀྱི་ཆོས་དབྱིངས་རྟོགས་པ་ལ་གནས་ཤིང་།
ཐབས་ཤེས་ཟུང་འབྲེལ་དང་ཞི་ལྷག་ཟུང་འབྲེལ་གོམས་པར་བྱེད་པ་དང་ལྡན་པའི་ཕྱིར།
དཔེར་ན། ལྤགས་པ་ལ་སྣུམ་བྱུག་པ་བཞིན་དུ་ཚུལ་བཞིན་མ་ཡིན་པའི་རྣམ་རྟོག་གིས་གྱོང་
པོར་གྱུར་པའི་སེམས་ཞི་གནས་དང་ཐབས་ཀྱིས་མཉེན་ཞིང་ལས་སུ་རུང་བར་བྱས་ཏེ་སེམས་
རྣམ་པར་གྲོལ་བ་དང་། མདའ་སྙུག་མེས་བསྲོས་ན་དྲང་པོར་འགྱུར་པ་ལྟར། གཏི་མུག་
སོགས་ཀྱི་དབང་གིས་ལྟ་བ་ཕྱིན་ཅི་ལོག་ཏུ་གྱུར་པ་ཤེས་རབ་དང་ལྷག་མཐོང་གི་མེས་བསྲོས་
ཏེ་ལྟ་བ་དྲང་པོར་གྱུར་ཏེ་ཤེས་རབ་རྣམ་པར་གྲོལ་པ་ཐོབ་པའི་ཕྱིར་རོ། ། སྤང་གཉེན་ཐམས་
ཅད་རྣམ་རིག་ཙམ་དུ་སྒྲུབ་པ་བསྟན་པའི་བློཀ་གཉིས་ནི། སེམས་ནི་གཉིས་སུ་སྣང་བ་སྟེ།།

142 ༼ཅ༽ མདོ་སྡེ་རྒྱུན་གྱི་འགྲེལ་པ།
དེ་བཞིན་ཆགས་སོགས་སྣང་བའམ། །དད་ལ་སོགས་པར་སྣང་བར་འདོད། །ཉོན་མོངས་
དགེ་ཆོས་ཡོད་མ་ཡིན། །སེམས་ནི་སྣ་ཚོགས་སྣང་བ་དང་། །རྣམ་པ་སྣ་ཚོགས་ཅན་དུ་
འཇུག །དེ་ལ་སྣང་དེ་ཡོད་དང་མེད། །དེ་ཕྱིར་ཆོས་ཀྱི་མ་ཡིན་ནོ། །ཞེས་པ་ནི། ཉོན་
མོངས་དང་དགེ་བའི་ཆོས་རྣམས་ཆོས་ཅན། སྣང་བ་ལྟར་དུ་གྲུབ་པ་མ་ཡིན་ཏེ། སེམས་
ཀྱི་བདག་ཉིད་ཡིན་པའི་ཕྱིར། ཁྱབ་སྟེ། སེམས་ནི་ཀུན་ཉོན་ཆགས་སྡང་རྨོངས་གསུམ་
གྱི་ཡུལ་དང་རང་བཞིན་སྣ་ཚོགས་སུ་སྣང་བ་དང་། རྣམ་བྱང་ཕྱོགས་ཀྱི་རྣམ་པ་སྣ་ཚོགས་
དད་པ་དང་བརྩོན་འགྲུས་སོགས་ཀྱི་རྣམ་པར་འཇུག་པའི་ཕྱིར། དེ་ལྟར་སྣང་བ་དེ་དག་
ཆོས་ཅན། ཕྱི་རོལ་དོན་གྱི་ཆོས་ཀྱི་རང་བཞིན་དུ་ཡོད་པ་མ་ཡིན་ཏེ། སྣང་བའི་ཆོས་སུ་
ཡོད་ལ། སྣང་བ་ལྟར་གྱི་ཆོས་སུ་མེད་པ་དེའི་ཕྱིར། །
གཉིས་པ། སྤྱོད་པའི་ཡུལ་རྣམ་རིག་ཙམ་དུ་བཤད་པ་ལ། མདོར་བསྟན་པ་དང་།
རྒྱས་པར་བཤད་པ་གཉིས། དང་པོ། སྤྱོད་པའི་ཡུལ་རྣམ་རིག་ཙམ་དུ་མདོར་བསྟན་པའི་
བློཀ་གཅིག་ནི། སངས་རྒྱས་རྣམས་ཀྱིས་སེམས་ཅན་ལ། ། ཕན་གདགས་ཕྱིར་ནི་མཚན་
གཞི་དང༌། །མཚན་ཉིད་དང་ནི་མཚོན་པ་དག །རབ་ཏུ་དབྱེ་བས་ཡང་དག་བཤད། །ཅེས་
པ་ནི། སངས་རྒྱས་རྣམས་ཀྱིས་སེམས་ཅན་ཐམས་ཅད་ལ་ཕན་གདགས་པར་བྱ་བའི་ཕྱིར།
མཚན་གཞི་གཞི་ལྔ་དང་། མཚན་ཉིད་ངོ་བོ་ཉིད་གསུམ་དང་། མཚོན་པ་རྣལ་འབྱོར་གྱི་
ས་དག་གི་རབ་ཏུ་དབྱེ་བ་ནི་ཡུམ་གྱི་མདོ་དང་མདོ་སྡེ་དགོངས་འགྲེལ་ལ་སོགས་པར་བཤད་
དོ༔
གཉིས་པ། སྤྱོད་པའི་ཡུལ་རྒྱས་པར་བཤད་པ་ལ། མཚན་གཞི་བཤད་པ། མཚན་
ཉིད་བཤད་པ། མཚོན་པ་བཤད་པ་དང་གསུམ། དང་པོ། མཚན་གཞི་གཞི་ལྔ་བསྟན་
པའི་ཟློཀ་གཅིག་ནི། སེམས་ནི་ལྟ་བཅས་གང་ཡིན་དང་། །དེ་ཡི་གནས་སྐབས་མི་འགྱུར་
༢
བ༑ ༑འདི་ནི་མདོར་ན་མཚན་གཞི་སྟེ། །རབ་ཏུ་དབྱེ་ན་ཚད་མེད་དོ། །ཞེས་བྱུང་། སྤྱིར་

མདོ་སྡེ་རྒྱན་གྱི་འགྲེལ་པ། ༼ཅ༽ 14a
གཞི་ལྔ་ནི། སྣང་བ་གཟུགས་ཀྱི་གཞི། འཁོར་སེམས་བྱུང་གི་གཞི། ལྡན་པ་མ་ཡིན་པ་
འདུ་བྱེད་ཀྱི་གཞི། འདུས་མ་བྱས་ཀྱི་གཞི་དང་ལྔ། ཆོས་ཐམས་ཅད་གཞི་ལྔར་འདུས་ཏེ།
གཟུགས་ཐམས་ཅད་དང་པོ་དང་། སེམས་ཐམས་ཅད་གཉིས་པ་དང་། སེམས་བྱུང་ཐམས་
ཅད་གསུམ་པ། ལྡན་མིན་འདུ་བྱེད་ཐམས་ཅད་བཞི་པ་དང་། རྟག་པ་ཐམས་ཅད་ལྔ་པ་
ཡིན་པའི་ཕྱིར། །རང་རིག་འདོད་པའི་ལུགས་ལ་ཞིབ་ཆ་དགོས། འདིར་ནི། འགྲེལ་བཤད་
ལས། སེམས་ཀྱི་སྒྲས་ནི་རྣམ་པར་ཤེས་པ་དང་གཟུགས་བསྟན་ཏོ། །ཅིའི་ཕྱིར་ཞེ་ན། སེམས་
ཉིད་གཉིས་སུ་སྣང་སྟེ། གཟུང་བར་སྣང་བ་དང་། འཛིན་པར་སྣང་བའོ། །ཞེས་སོ། །དེས་
ན་ལྟ་བ་དང་བཅས་པ་སེམས་བྱུང་གི་གཞི། དེའི་གནས་སྐབས་ལ་བཏགས་པ་འདུ་བྱེད་
ཀྱི་གཞི། མི་འགྱུར་བ་འདུས་མ་བྱས་ཀྱི་གཞི་དང་ལྔ་རྩ་བ་ལྟར་རོ། །བསྡུས་ན་དེ་ལྟར་
ཡིན་ཀྱང་རབ་ཏུ་དབྱེ་ན་ཚད་མེད་དོ། །
གཉིས་པ། མཚན་ཉིད་བཤད་པ་ལ། ཀུན་བཏགས། གཞན་དབང་། ཡོངས་
གྲུབ་བཤད་པ་དང་གསུམ། དང་པོ། ཀུན་བཏགས་བསྟན་པའི་ཟློཀ་གཉིས་ནི། ཇི་ལྟར་
བརྗོད་དོན་འདུ་ཤེས་ཀྱི། རྒྱུ་མཚན་དང་དེའི་བག་ཆགས་དང་། །དེ་ལས་ཀྱང་དོན་སྣང་
བ་ནི། །ཀུན་བཏགས་པ་ཡི་མཚན་ཉིད་དོ། །མིང་དང་དོན་ནི་ཇི་ལྟ་བར། །དོན་དང་མིང་
དུ་སྣང་བ་གང་། །ཡང་དག་མིན་རྟོག་རྒྱུ་མཚན་ནོ། །ཀུན་བཏགས་པ་ཡི་མཚན་ཉིད་དོ།།
ཞེས་བྱུང་། དེ་ཡང་མིང་ཇི་ལྟར་བརྗོད་པ་བཞིན་དུ་དོན་གྱི་ངོ་བོ་ཉིད་དུ་འདུ་ཤེས་ཀྱི་རྒྱུ་
མཚན་དང་། དེའི་རྒྱུ་དོན་སྣང་གི་བག་ཆགས་དང་། དེ་ལ་བརྟེན་ནས་ཀྱང་ཕྱི་རོལ་དོན་
དུ་སྣང་བ་གསུམ་ཀུན་བཏགས་ཀྱི་རང་བཞིན་དུ་བཤད་མོད། སྔ་མ་གཉིས་རྣམ་གྲངས་
པའི་ཀུན་བཏགས་ཡིན་གྱི་ཀུན་བཏགས་མཚན་ཉིད་པ་མིན་ཏེ། རང་གི་མཚན་ཉིད་ཀྱིས་
གྲུབ་པའི་ཕྱིར་ཏེ། གཞན་དབང་ཡིན་པའི་ཕྱིར། ཀུན་བཏགས་མཚན་ཉིད་ངོ་བོ་ཉིད་མེད་
ཅེས་པའི་མེད་རྒྱུའི་ངོ་བོ་ཉིད་ནི། རང་གི་མཚན་ཉིད་ཀྱིས་གྲུབ་པ་ལ་བྱེད་དགོས་པའི་ཕྱིར།

144
 ༼ཅ༽ མདོ་སྡེ་རྒྱན་གྱི་འགྲེལ་པ།
དེས་ན་འདིར་ཀུན་བཏགས་རྒྱུ་དང་ངོ་བོའི་སྒོ་ནས་འཇོག་པའི་ཕྱིར། ཡང་ན་ཀུན་བཏགས་
ཁྱད་ཆོས་གསུམ་ལྡན་དུ་བསྟན་པ་ཡིན་ཏེ། མིང་ཇི་ལྟ་བ་བཞིན་དོན་དུ་སྣང་བའམ་སྒྲ་སྤྱི་
ལ་བརྟེན་ནས་དོན་སྤྱི་སྣང་བ་དང་། དོན་ཇི་ལྟར་བ་བཞིན་མིང་དུ་སྣང་བའམ་དོན་སྤྱི་ལས་
སྒྲ་སྤྱིར་སྣང་བ་དང་། དེ་ལྟར་སྣང་བ་གང་ཡིན་པ་ཡང་དག་མིན་པའི་ཀུན་རྟོག་གི་རྒྱུ་མཚན་
གཞན་དབང་ལ་འཁྲུལ་སྣང་གིས་སྒྲོ་བཏགས་པ་ཙམ་ཉིད་ཡིན་པའི་ཕྱིར།
གཉིས་པ། གཞན་དབང་བསྟན་པའི་བློ ཀ་གཅིག་ནི། རྣམ་གསུམ་རྣམ་གསུམ་སྣང་
བ་ཅན། །འཛིན་དང་གཟུང་བའི་མཚན་ཉིད་དེ། །ཡང་དག་མ་ཡིན་ཀུན་རྟོག་ནི། །གཞན་
གྱི་དབང་གིས་མཚན་ཉིད་དོ། ། ཞེས་བྱུང་། དེ་ཡང་གཞན་དབང་ལ་གཟུང་བ་ཡུལ་དང་
འཛིན་པ་ཡུལ་ཅན་གཉིས་ལས། དང་པོ། གཟུང་བ་ཡུལ་ལ་གསུམ་དུ་ཡོད་དེ། ཀུན་
གཞིའི་སྟེང་གི་ས་བོན་སྨིན་པ་ལས་སྣོད་དུ་སྣང་བ་གནས་ཀྱི་རྣམ་རིག་དང་། གཟུགས་སོགས་
དོན་དུ་སྣང་བའི་རྣམ་པར་རིག་པ་དང་། མིག་སོགས་ལུས་ཀྱི་རྣམ་རིག་གསུམ་དང་འཛིན་
པ་ཡུལ་ཅན་ལ་གསུམ་ཡོད་དེ། ཉོན་ཡིད་ནི་ཡིད་ཀྱི་རྣམ་རིག་དང་། སྒོ་ལྔའི་རྣམ་ཤེས་
ནི་སྣང་བའི་རྣམ་པར་རིག་པ་དང་། ཡིད་ཀྱི་རྣམ་ཤེས་ནི་རྣམ་པར་རྟོག་པའི་རྣམ་རིག་དང་
གསུམ། དེ་དག་གཞན་གྱི་དབང་གི་མཚན་ཉིད་དང་ལྡན་ཏེ། གཟུང་བ་དང་འཛིན་པའི་
བདག་ཉིད་ཅན་གྱི་བདེན་པ་མ་ཡིན་པའི་ཀུན་རྟོག་རྣམས་སུ་ཡོད་པའི་ཕྱིར། འདིར་ནི་མ་
དག་པའི་གཞན་དབང་གཙོ་ཆེའོ། །
གསུམ་པ། ཡོངས་གྲུབ་ཁྱད་པར་ལྔ་ལྡན་དུ་བསྟན་པའི་བློ ཀ་གཅིག་ནི། མེད་དང་
ཡོད་ཉིད་གང་ཡིན་དང་། ། ཡོད་དང་མེད་པ་མཉམ་ཉིད་དང་། །མ་ཞི་ཞི་དང་རྣམ་མི་རྟོག་
ཡོངས་སུ་གྲུབ་པའི་མཚན་ཉིད་དོ། །ཞེས་པ་ནི། ཡོངས་གྲུབ་ཆོས་ཅན། ཁྱད་ཆོས་ལྔ་
ལྡན་ཡིན་ཏེ། ཀུན་བཏགས་པ་ལྟར་མེད་པའི་ཕྱིར་དང་། གནས་ལུགས་སུ་ཡོད་པའི་ཕྱིར།
གནས་ལུགས་ཀྱི་ངོ་བོར་ཡོད་པ་དང་། ཀུན་བཏགས་པ་ལྟར་མེད་པ་གཉིས་ཕྱི་རོལ་དོན་

མདོ་སྡེ་རྒྱན་གྱི་འགྲེལ་པ། ༼ཙ༽ 145
དུ་མ་གྲུབ་པར་མཉམ་པའི་ཕྱིར། གློ་བུར་གྱི་དྲི་མ་མ་ཞི་ལ་རང་བཞིན་གྱི་དྲི་མ་ཞི་བའི་གནས་
སྐབས་ཀྱི་མཚན་ཉིད་ཅན་ཡིན་པའི་ཕྱིར། རྣམ་པར་རྟོག་པ་མེད་པའི་མཚན་ཉིད་དང་ལྡན་
པའི་ཕྱིར་རོ། །གསུམ་པ། མཚོན་པ་རྣལ་འབྱོར་གྱི་ས་བཤད་པ་ལ། གཞིའི་ས། བསྐྱེད་
པའི་ས། མེ་ལོང་ལྟ་བུའི་ས། སྣང་བའི་ས། རྟེན་གྱི་ས་དང་ལྔ། དང་པོ། གཞིའི་ས་
བསྟན་པའི་ཚིག་རྐང་གཅིག་ནི། རྒྱུ་མཐུན་ཆོས་ལ་དམིགས་ནས་ནི། ཞེས་བྱུང་། གཞིའི་
ས་བཞག་ཏུ་ཡོད་དེ། ཆོས་ཉིད་མངོན་སུམ་དུ་རྟོགས་པའི་རྣལ་འབྱོར་སྐྱེད་པའི་གཞིའམ་
རྟེན་དུ་གྱུར་པའི་ཐོས་བྱུང་གི་ཤེས་རབ་མཚུངས་ལྡན་དང་བཅས་པ་རྒྱུ་མཐུན་གྱི་ཆོས་སྡེ་
སྣོད་ཀྱི་ཚིག་དོན་ལ་དམིགས་པ་དེ་ཡིན་པའི་ཕྱིར། རྒྱུ་ཀུན་མཁྱེན་ཡེ་ཤེས་ཀྱིས་གཟིགས་
པ་དང་རྗེས་སུ་མཐུན་པར་དམིགས་པའམ། རང་འབྲས་ཀུན་མཁྱེན་ཡེ་ཤེས་སྐྱེད་པ་དང་
མཐུན་པས་ན་རྒྱུ་མཐུན་ཆོས་ཡིན་ནོ། །
གཉིས་པ། བསྐྱེད་པའི་ས་བསྟན་པའི་ཚིག་རྐང་གཅིག་ནི། ཚུལ་བཞིན་ཡིད་ལ་
བྱེད་པ་དང་། །ཞེས་བྱུང༌། བསྐྱེད་པའི་ས་བཞག་ཏུ་ཡོད་དེ། རང་འབྲས་སྒོམ་བྱུང་གི་
རྣལ་འབྱོར་དངོས་སུ་བྱེད་ཅིང་སྡེ་སྣོད་གསུམ་གྱི་ཚིག་དོན་ལ་དམིགས་ནས་ཚུལ་བཞིན་ཡིད་
ལ་བྱེད་པའི་བསམ་པའི་ཤེས་རབ་མཚུངས་ལྡན་དང་བཅས་པའོ། །
གསུམ་པ། མེ་ལོང་ལྟ་བུའི་ས་བསྟན་པའི་ཚིག་རྐང་གཅིག་ནི། སེམས་ཀྱི་དབྱིངས་
ལ་གནས་པ་དང་། །ཞེས་བྱུང་། མེ་ལོང་ལྟ་བུའི་ས་བཞག་ཏུ་ཡོད་དེ། སེམས་ཀྱི་དབྱིངས་
ལ་གནས་པ་སྟེ་གནས་ལུགས་དོན་སྤྱིའི་ཚུལ་གྱིས་རྟོགས་པའི་ཏིང་ངེ་འཛིན་མཚུངས་ལྡན་
དང་བཅས་པ་དེ་དེ་ཡིན་པའི་ཕྱིར། སྣང་བའི་ས་བསྟན་པའི་ཚིག་རྐང་གཅིག་ནི། དོན་
ཡོད་པ་དང་མེད་པར་མཐོང་། །ཞེས་བྱུང་། གནས་ལུགས་མངོན་སུམ་དུ་མཐོང་བའི་
མཐོང་ལམ་ཆོས་ཅན། མཐོང་བའི་ས་ཞེས་བཤད་དེ། དོན་ཡོད་པའམ་བདེན་པར་ཡོད་
པ་གཞན་དབང་དང་ཡོངས་གྲུབ་གཉིས། དོན་མེད་པའམ་བདེན་པར་མེད་པ་ཀུན་བཏགས་

146
 ༼ཅ༽ མདོ་སྡེ་རྒྱན་གྱི་འགྲེལ་པ།
ཏེ་ཐམས་ཅད་ཀྱི་རང་བཞིན་ནམ་གནས་ལུགས་མངོན་སུམ་དུ་རྟོགས་པའི་ཕྱིར། མཐོང་
ལམ་ལ་ཐེག་པ་གསུམ་ཀའི་མཐོང་ལམ་དང་། གནས་ལུགས་ལ་བདག་མེད་རྣམ་གཉིས་
ཡོད་པའི་ཞིབ་ཆ་དགོས། །
ལྔ་པ། རྟེན་གྱི་ས་བསྟན་པའི་བློཀ་གཅིག་ནི། དེ་ནི་མཉམ་པ་ཉིད་དུ་འགྱུར། །འཕགས་
རིགས་ཤིན་ཏུ་དྲི་མེད་པ། །མཉམ་དང་ཁྱད་འཕགས་འབྲི་མེད་ཅིང་། །འཕེལ་བ་མེད་
པའི་མཚན་ཉིད་དོ། །ཞེས་བྱུང་། རྟེན་གྱི་ས་བཞག་ཏུ་ཡོད་དེ། དག་པ་གཉིས་དང་ལྡན་
ཞིང་ཡོན་ཏན་ཐམས་ཅད་ཀྱི་རྟེན་དུ་གྱུར་པའི་མཐར་ཐུག་གི་འགོག་བདེན་དེ་དེ་ཡིན་པའི་
ཕྱིར། དེ་ཆོས་ཅན། མཉམ་པ་ཉིད་གསུམ་གྱི་སྒོ་ནས་སེམས་ཅན་ཐམས་ཅད་ལ་མཉམ་
པ་ཉིད་ཀྱི་ཡེ་ཤེས་དང་ལྡན་པ་གོང་དུ་བཤད་ཟིན་པ་དང་། མཉམ་པ་ཉིད་གསུམ་ནི། མཛོད་
ལས། སངས་རྒྱས་ཐམས་ཅད་ཚོགས་དང་ནི། ཆོས་སྐུ་འགྲོ་བའི་དོན་སྤྱོད་པས། །ཞེས་
པ་ལྟར་རོ། །འཕགས་པའི་རིགས་གནས་གྱུར་མཐར་ཐུག་པའི་ཆོས་དབྱིངས་ཤིན་ཏུ་དྲི་
མ་མེད་པ་ཆོས་ཅན། ཕྱོགས་གཅིག་གི་ཆ་ནས་ཉན་རང་གི་རྣམ་གྲོལ་དང་མཉམ་པར་བཤད་
དུ་རུང་སྟེ། ཉོན་སྒྲིབ་སྤངས་པའི་ཆ་དེ་དང་མཉམ་པའི་ཕྱིར། །དེ་ཆོས་ཅན། ཉན་རང་
གི་རྣམ་གྲོལ་ལས་ཁྱད་པར་རྣམ་པ་ལྔས་ཁྱད་པར་དུ་འཕགས་པ་ཡང་ཡིན་ཏེ། །རྣམ་པར་
དག་པའི་ཁྱད་པར་ཉོན་མོངས་པ་བག་ཆགས་དང་བཅས་ཏེ་རྣམ་པར་དག་པའི་ཕྱིར། ཞིང་
དག་པའི་ཁྱད་པར་ཞིང་ཡོངས་སུ་དག་པ་སྟེ། རྫོགས་སྨིན་སྦྱངས་གསུམ་མངོན་དུ་བྱས་
པའི་ཕྱིར། སྐུའི་ཁྱད་པར་ཆོས་ཀྱི་སྐུ་ཡིན་པའི་ཕྱིར། །ལོངས་སྤྱོད་རྫོགས་པའི་ཁྱད་པར་
འཁོར་གྱི་དཀྱིལ་འཁོར་དག་ཏུ་ཆོས་ཀྱི་ལོངས་སྤྱོད་རྫོགས་པ་རྒྱུན་མི་འཆད་པར་འཇུག་པའི་
ཕྱིར། འཕྲིན་ལས་ཀྱི་ཁྱད་པར་དགའ་ལྡན་གྱི་གནས་ན་བཞུགས་པ་ལ་སོགས་པ་སྤྲུལ་པ་
དག་གིས་སེམས་ཅན་གྱི་དོན་མཛད་པ་བཅུ་གཉིས་སོགས་རྗེས་སུ་སྒྲུབ་པའི་ཕྱིར། །དེ་ཆོས་
ཅན། ཁྱོད་ཀྱི་རང་བཞིན་གྱི་ཁྱད་པར་ཡོད་དེ། འཕེལ་འགྲིབ་མེད་པའི་མཚན་ཉིད་ཅན་

མདོ་སྡེ་རྒྱན་གྱི་འགྲེལ་པ། ༼ཅ༽ 147
ཡིན་པའི་ཕྱིར་རོ། །འདིར་ནི་ཚོགས་ལམ་གྱི་སྐབས་ཀྱི་ཐོས་བསམ་སྒོམ་གསུམ་གྱི་ཤེས་
རབ་མཚུངས་ལྡན་དང་བཅས་པ་དང༌། སྦྱོར་ལམ་དྲོད་སོགས་བཞིའི་ཏིང་ངེ་འཛིན་གཙོ་
འཁོར་རྣམས་དང་། ས་དང་པོའི་མཐོང་ལམ་དང༌། ས་གཉིས་པ་ནས་རྒྱུན་མཐའི་བར་
གྱི་སྒོམ་ལམ་དང་། འབྲས་བུ་མཐར་ཐུག་པའི་སྐུའི་དབང་དུ་བྱས་ནས་བཤད་པ་འགྲེལ་
པ་དང་འགྲེལ་བཤད་གཉིས་ཀྱི་དགོངས་པའོ། ། རྒྱ་ཆེར་འགྲེལ་པར་ཡང་དེ་བཞིན་ནོ། །
གསུམ་པ། འབྲས་བུ་རྣམ་རིག་ཙམ་དུ་སྒྲུབ་པ་པ་ལ། དངོས་དང༌། རྣམ་གྲོལ་
ཐོབ་པའི་ཐབས་བཤད་པ་གཉིས། དང་པོ། འབྲས་བུ་རྣམ་རིག་ཙམ་དུ་སྒྲུབ་པ་དངོས་བསྟན་
པའི་བློ ཀ་གསུམ་ནི། ས་བོན་གཞན་དུ་གྱུར་པའི་ཕྱིར། གནས་དོན་ལུས་སུ་སྣང་བ་དག།
གཞན་དུ་གྱུར་པས་ཟག་མེད་དབྱིངས། །དེ་ནི་རྟེན་ཀུན་འགྲོ་བ་ཅན། ། ཡིད་དང་འཛིན་
དང་རྣམ་པར་རྟོག །གྱུར་ཕྱིར་རྣམ་པར་མི་རྟོག་དང་། །ཞིང་དང་ཡེ་ཤེས་ལས་དག་ལ།།
དབང་ནི་རྣམ་པར་བཞི་ཡིན་ནོ། །དབང་དེ་མི་གཡོ་ལ་སོགས་པའི། ། ས་གསུམ་ལ་ནི་རྣམ་
བཞི་སྟེ། །གཅིག་ལ་རྣམ་གཉིས་དེ་ལས་གཞན། །དབང་རེ་རེ ར་ནི་འདོད་པ་ཡིན། །ཞེས་
བྱུང་། སངས་རྒྱས་བཅོམ་ལྡན་འདས་རྣམས་ཆོས་ཅན། ཞིང་དག་པས་གནས་སྣོད་ཀྱི་
འཇིག་རྟེན་དང་། ལོངས་སྤྱོད་དག་པས་དྲོན་ཡུལ་དྲུག་དང་། མཚན་དཔེ་ཕུན་སུམ་ཚོགས་
པས་དབང་པོ་དྲུག་ལས་སུ་སྣང་བ་དག་དང་། གཞན་ཡང་དེ་དག་གིས་བསྡུས་པའི་ཟག་
བཅས་མཐའ་དག་གནས་གྱུར་པའི་ཡོན་ཏན་བརྒྱ་རྩ་བཅུ་གཉིས་སོགས་ཐོབ་པ་ཡིན་ཏེ། ཟག་
བཅས་ཀྱི་ས་བོན་ཀུན་གཞི་དང་བཅས་པ་གནས་གཞན་དུ་གྱུར་པ་ཐོབ་པའི་ཕྱིར། །གཟུང་
འཛིན་རྫས་གཞན་གྱིས་སྟོང་བའི་རྣམ་གྲོལ་ཟག་པ་མེད་པའི་དབྱིངས་དེ་ཉིད་ཆོས་ཅན། རྟེན་
ཀུན་ཏུ་འགྲོ་བ་ཅན་ཡིན་ཏེ། ཐེག་པ་གསུམ་ཀའི་འཕགས་པའི་རྒྱུད་ལ་ལྡན་པའི་ཕྱིར། དག་
ས་ལ་གནས་པའི་བྱང་ཆུབ་སེམས་དཔའ་ཆོས་ཅན། དབང་བཞི་ཐོབ་པ་ཡིན་ཏེ། ཉོན་
ཡིད་དག་པས་རྣམ་པར་མི་རྟོག་པ་ལ་དབང་། འཛིན་པ་སྒོ་ལྔའི་རྣམ་ཤེས་དག་པས་ཞིང་

148
 ༼ཅ༽ མདོ་སྡེ་རྒྱན་གྱི་འགྲེལ་པ།
དག་པ་ལ་དབང་། རྣམ་པར་རྟོག་པ་གནས་གྱུར་པས་ཡེ་ཤེས་དང་འཕྲིན་ལས་གཉིས་ལ་
དབང་བའི་ཕྱིར། །དབང་རྣམ་པ་བཞི་ཆོས་ཅན། མི་གཡོ་བ་ལ་སོགས་པ་དག་པ་ས་གསུམ་
ལ་བཞག་སྟེ། ས་བརྒྱད་པར་རྣམ་པར་རྟོག་པ་དང་། ཞིང་དག་པ་ལ་དབང་ཐོབ། ས་
དགུ་པ་ལ་སོ་སོ་ཡང་དག་པར་རིག་པ་བཞི་རྗེས་མཐུན་གྱི་ཡེ་ཤེས་ལ་དབང་ཐོབ། ས་བཅུ་
པར་སངས་རྒྱས་ཀྱིས་འོད་ཟེར་ཆེན་པོའི་དབང་བསྐུར་པས་རྒྱལ་བའི་མཛད་པ་དང་འཕྲིན་
ལས་ལ་དབང་ཐོབ་པའི་ཕྱིར། དེར་ཐལ། ཆོས་སྐུ་འགྲུབ་བྱེད་ཀྱི་སྲིད་ཞི་མཉམ་ཉིད་ཀྱི་
སྦྱོར་བ། ལོངས་སྐུ་འགྲུབ་བྱེད་ཀྱི་ཞིང་དག་སྦྱོར་བ། སྤྲུལ་སྐུ་འགྲུབ་བྱེད་ཀྱི་ཐབས་མཁས་
སྦྱོར་བ་གསུམ་དག་ས་གསུམ་ན་ཐོབ་པའི་ཕྱིར་རོ། །
གཉིས་པ། རྣམ་གྲོལ་ཐོབ་པའི་ཐབས་བཤད་པ་ལ། མདོར་བསྟན་པ་དང་། རྒྱས་
པར་བཤད་པ་གཉིས། དང་པོ། རྣམ་གྲོལ་ཐོབ་པའི་ཐབས་མདོར་བསྟན་པའི་ཟློཀ་གཅིག་
ནི༑ བློ་དང་ལྡན་པས་སྲིད་གཏོགས་བདག་མེད་རྣམ་པ་གཉིས་ཀ་རིག་འགྱུར་ལ། ། དེ་ཡང་
མཉམ་པར་ཤེས་ནས་དེ་ནི་འཛིན་པའི་སྒོ་ནས་དེ་ཉིད་འཇུག །དེ་ནས་དེ་ལ་ཡིད་གནས་
ཕྱིར་ན་དེ་ལ་དེ་ཡང་མི་སྣང་ངོ་། །དེ་ནི་སྣང་བ་གྲོལ་བ་ཡིན་ཏེ་མཆོག་ཏུ་དམིགས་དང་
བྲལ་བའོ། །ཞེས་བྱུང་། བློ་དང་ལྡན་པའི་རྒྱལ་སྲས་འཕགས་པ་རྣམས་ཆོས་ཅན། སྲིད་
པ་གསུམ་དུ་གཏོགས་པའི་ཆོས་ཐམས་ཅད་གང་ཟག་གི་བདག་ཏུ་ཀུན་བཏགས་པ་ལྟར་མེད་
པ་དང་། ཆོས་ཀྱི་བདག་ཏུ་ཀུན་བཏགས་པ་ལྟར་དུ་མེད་པ་རིག་པར་འགྱུར་པ་སྟེ་རྟོགས་
པར་བྱེད་པ་ཡིན་ཏེ། གང་ཟག་སོགས་ཆོས་གཅིག་གི་སྟེང་གི་བདག་མེད་རྟོགས་པ་དེ། ཡང་
ཆོས་ཐམས་ཅད་ལ་འདྲ་བའམ་མཉམ་པར་བདག་མེད་པར་མཐའ་གཉིས་དང་བྲལ་བར་
ཤེས་པའི་ཕྱིར། མཐའ་གཉིས་དང་བྲལ་བའི་ཚུལ་གྱིས་སེམས་ཙམ་པོ་འཛིན་པ་དེ་ནི་ཆོས་
ཅན། ཆོས་ཐམས་ཅད་ཀྱི་བདག་ཉིད་རིག་པའི་སྒོ་ནས་རྣམ་རིག་ཙམ་ལ་འཇུག་པ་ཡིན་
ཏེ༑ དེ་མ་ཐག་ནས་གནས་ལུགས་ཀྱི་དོན་ལ་གཉིས་སྣང་ནུབ་པར་གནས་པས་ན་མཉམ་

མདོ་སྡེ་རྒྱན་གྱི་འགྲེལ་པ། ༼ཅ༽ 
149
བཞག་དེ་ལ་འཛིན་པ་དེ་ཡང་མི་སྣང་བའི་ཕྱིར། གཟུང་འཛིན་གཉིས་མེད་མངོན་སུམ་དུ་
མཐོང་བའི་ཡེ་ཤེས་དེ་ནི་ཆོས་ཅན། གཉིས་སྣང་ནུབ་ཅིང་ངོས་སྐལ་གྱི་སྤང་བྱ་ལས་གྲོལ་
པ་ཡིན་ཏེ། མཆོག་ཏུ་མཚན་འཛིན་གྱི་དམིགས་གཏད་དང་བྲལ་བའི་ཡེ་ཤེས་ཡིན་པའི་
ཕྱིར། དེས་ན་སློབ་པ་འཕགས་པའི་མཉམ་བཞག་ཡེ་ཤེས་ལ་སེམས་སོགས་སྟོང་གཞི་ཆོས་
ཅན་མི་སྣང་བ་དང་། རང་སྐྱ་ཐུབ་པའི་རྫས་ཡོད་ཀྱི་བདག་མེད་པ་ཡང་ཆོས་ཐམས་ཅད་
ལ་ཁྱད་པར་མེད་པ་ནི་རྗེ་བཙུན་བྱམས་པ་མགོན་པོའི་དགོངས་པ་རྨ་མེད་པ་ཡིན་ཏེ། འགྲེལ་
བཤད་ལས། ཆོས་རྣམས་ཀྱི་རང་བཞིན་ལ་ཡང་དག་གི་སྒྲར་འདོགས་ཏེ། མེ་ནི་དྲོ་བའི་
རང་བཞིན་ཞེས་བཤད་ན་དྲོ་བའི་བདག་ཉིད་ཅེས་བྱ་བའི་དོན་ནོ། །ཞེས་གསུངས་པའི་ཕྱིར།
གཉིས་པ། རྣམ་གྲོལ་ཐོབ་པའི་ཐབས་རྒྱས་པར་བཤད་པ་ལ། གཉེན་པོ་འཇུག་
ཚུལ་དང་། སྤང་བྱ་ལྡོག་ཚུལ་གཉིས། དང་པོ། གཉེན་པོ་འཇུག་ཚུལ་བསྟན་པའི་བློཀ་
གཅིག་ནི། ཚོགས་ཀྱི་གཞི་དང་བསྐྱེད་ཡོད་ན། །མིང་ཙམ་དུ་ནི་མཐོང་བར་འགྱུར། །མིང་
ཙམ་མཐོང་སྟེ་དེར་མཐོང་ནས། །དེ་ཡང་ཕྱི་ནས་མི་མཐོང་ངོ༌། །ཞེས་བྱུང་། ཚོགས་
ཀྱི་གཞི་སྟེ་གཞིའི་ས་དང་། བསྐྱེད་པ་ཡོད་ན་ཆོས་ཐམས་ཅད་མིང་གིས་བཏགས་པ་ཙམ་
དུ་མཐོང་བར་འགྱུར་ལ། འགྱུར་ཁ་ཅིག་ཏུ། གཞི་དང་ཚོགས་དང་བཞག་ཡོད་ན། །ཞེས་
བྱུང་། འདིར་བཤེས་གཉེན་བསྟེན་ནས་ཆོས་ཉན་ཞིང་སེམས་པ་ནི་གཞི་དང་། སྔོན་བསྐལ་
བ་མང་པོར་བསོད་ནམས་བསགས་པ་ནི་ཚོགས་དང་། མི་རྟག་སོགས་ཚུལ་བཞིན་ཡིད་
ལ་བྱེད་པ་ནི་བཞག་པ་ཞེས་འགྲེལ་བཤད་ལས་བཤད་དོ། །ཐམས་ཅད་མིང་ཙམ་གྱི་བདག་
''ཉིད་དུ་མཐོང་བ་ན། དེ་ནས་གཟུང་བ་ཕྱི་རོལ་དོན་དུ་མེད་ན་འཛིན་པའང་ཕྱི་དོན་དུ་མེད་
་པའི་ཚུལ་གྱིས་ཕྱི་ནས་མིང་ཙམ་པོ་ཡང་མཉམ་བཞག་ཏུ་མི་མཐོང་ངོ༌། །འགྱུར་ཁ་ཅིག་
ཏུ༑ མིང་ཙམ་དུ་ཡང་མཐོང་བར་འགྱུར། །ཞེས་བྱུང་། མིང་ཙམ་སྟེ། དོན་དང་བྲལ་
བཟོཝའམ་ཐ་སྙད་ཙམ་རྣམ་རྟོག་ཙམ་དུ་མཐོང་བའི་དྲོད་རྩེ་དང་། མིང་ཙམ་དུ་མཐོང་བ་ཞེས་

150
 ༼ཅ༽ མདོ་སྡེ་རྒྱན་གྱི་འགྲེལ་པ།
པ་གཟུང་རྟོག་མངོན་གྱུར་པ་དང་བྲལ་པའམ་སྤངས་པས་གཟུགས་སོགས་མིང་བཞིའི་ཕུང་
པོའི་ངོ་བོ་མཐོང་བའི་བཟོད་པ་དང་། འགྱུར་ཁ་ཅིག་ཏུ། དེ་མཐོང་དེ་ཡང་མཐོང་མི་འགྱུར།།
ཞེས་བྱུང་བ་ཆོས་མཆོག་ལ་སྦྱར་བ་འགྲེལ་བཤད་ཀྱི་དགོངས་པའོ། །གང་ལྟར་ཡང་གཟུང་
འཛིན་གྱི་རྟོག་པ་སོ་དྲུག་གམ་ཁམས་ཀྱིས་དབྱེ་ན་བརྒྱ་དང་བརྒྱད་པོ་རྣམས་སྦྱོར་ལམ་དྲོད་
སོགས་བཞིའི་སྤང་བྱར་ལྡན་ཚུལ་དང་། ཐེག་པ་གསུམ་གྱི་འཕགས་ལམ་སོ་སོའི་སྤང་བྱ་
ཀུན་བཏགས་དང་ལྷན་སྐྱེས་སྤངས་ཚུལ་དང་། ཐེག་ཆེན་གྱི་སྦྱོར་ལམ་ཐེག་དམན་གྱི་སྦྱོར
ལམ་ལས་ཁྱད་པར་དྲུག་གིས་འཕགས་ཚུལ་སོགས་དེ་དག་ལ་བརྟེན་ནས་ཤེས་པར་བྱའོ། །
ཟཔ
གཉིས་པ། སྤང་བྱ་ལྡོག་ཚུལ་བསྟན་པའི་བློཀ་གཅིག་ནི། སེམས་ནི་གནས་ངན་
ལེན་དང་བཅས། །བདག་ལྟའི་ཞགས་པས་ཟིན་པར་ནི། །རབ་ཏུ་འཇུག་པར་འགྱུར་ཏེ་
དེ༑ ༑ནང་དུ་གནས་ཕྱིར་ལྡོག་པར་འདོད། །ཅེས་བྱུང་། སོ་སོ་སྐྱེ་བོ་རྣམས་ཀྱི་སེམས་
ནི་དགེ་བ་དང་ཉོན་མོངས་པའི་གནས་ངན་ལེན་གྱི་བག་ཆགས་དང་བཅས་ཤིང་། བདག་
ལྟའི་ཞགས་པས་ཟིན་པ་སྟེ་བཅིང་བ་དེ་སྲིད་དུ་འཁོར་བར་འཇུག་ཅིང་། འཁོར་འདས་ཀྱི་
ཆོས་ཐམས་ཅད་ནང་སེམས་ཀྱི་བདག་ཉིད་ཙམ་མམ་སྣང་བ་ཙམ་དུ་གནས་པའི་ཕྱིར། དེ་
ཇི་ལྟ་བ་བཞིན་མཐོང་བ་དང་སྒོམ་པ་ལས་འཁོར་བའམ་བཅིང་བ་ལས་ལྡོག་གོ ། ས་བོན་
གཞན་དུ་གྱུར་པའི་ཕྱིར། །གནས་དོན་ལུས་སུ་སྣང་བ་དག །ཞེས་པ་ནས་འདིའི་བར་བློཀ་
དྲུག་ལ་རྣམ་གྲོལ་ཚོལ་བ་ཞེས་འགྲེལ་བཤད་ལས་གསུངས། །སྤྱིར་གནས་ངན་ལེན་ལ་ཡོད་
༡༡
པ་མདོ་སྡེ་དགོངས་འགྲེལ་དུ་གསལ། །གཉིས་པ། བྱེ་བྲག་ཏུ་ཤིན་ཏུ་རྒྱས་པའི་དགོངས་
དོན་ཚོལ་ཚུལ་ལ། །ཆོས་ཐམས་ཅད་ངོ་བོ་ཉིད་མེད་པ་སོགས་སུ་གསུངས་པའི་དགོངས་
པ་ཚོལ་བ། མི་སྐྱེས་པའི་ཆོས་ལ་བཟོད་པ་ཐོབ་པར་གསུངས་པའི་དགོངས་པ་ཚོལ་བ། མཐར་
ཐུག་གི་ཐེག་པ་གཅིག་ཏུ་གསུངས་པའི་དགོངས་པ་བཤད་པ་དང་གསུམ།
དང་པོ། ཡུམ་གྱི་མདོར་གཟུགས་ནས་རྣམ་མཁྱེན་བར་གྱི་ཆོས་ཐམས་ཅན་ངོ་བོ་

མདོ་སྡེ་རྒྱན་གྱི་འགྲེལ་པ། ༼ཅ༽ 151
ཉིད་མེད་པ་དང་། མ་སྐྱེས་པ་སོགས་སུ་གསུངས་པའི་དགོངས་གཞི་བསྟན་པའི་ཟློཀ་གཉིས་
ནི༑ རང་དང་རང་གི་བདག་ཉིད་དུ། །མེད་ཕྱིར་རང་གི་ངོ་བོ་ལ། །མི་གནས་ཕྱིར་དང་
བཟུང་བཞིན་དུ། །མེད་ཕྱིར་ངོ་བོ་ཉིད་མེད་འདོད། །ཅེས་དང་། སྔ་མ་ཕྱི་མའི་རྟེན་ཡིན་
པས། །ངོ་བོ་ཉིད་ནི་མེད་པ་ཡིས། ། སྐྱེ་མེད་འགག་མེད་གཟོད་ནས་ཞི། །རང་བཞིན་མྱ་
ངན་འདས་པ་གྲུབ། །ཅེས་བྱུང་། ཤེར་ཕྱིན་གྱི་མདོར་ཆོས་ཐམས་ཅད་ངོ་བོ་ཉིད་མེད་
པར་གསུངས་པའི་དགོངས་གཞི་ཡོད་དེ། འདུས་བྱས་ཀྱི་མཚན་ཉིད་སྐྱེ་འགག་གནས་གསུམ་
རང་རང་གི་ངོ་བོ་ཉིད་དུ་མེད་པའམ། ཡང་ན་གཞན་དབང་ལ་རང་དབང་གི་སྐྱེ་བ་མེད།
ངོ་བོ་ཉིད་གཞན་གཉིས་ལ་རང་རང་གི་མེད་རྒྱུའི་བདག་ཉིད་དུ་སྐྱེ་བ་མེད། འདུས་བྱས་
རང་གྲུབ་པའི་དུས་གཉིས་པར་གནས་པའི་བདག་ཉིད་དུ་མེད། བྱིས་པས་བཟུང་བ་བཞིན་
གཙང་བདེ་རྟག་བདག་ཏུ་གྲུབ་པའི་ངོ་བོ་ཉིད་མེད་པ་ལ་དགོངས་པ་དང་། མ་སྐྱེས་པ་སོགས་
སུ་གསུངས་པའི་དགོངས་གཞི་ནི། སྔ་མ་ངོ་བོ་ཉིད་མེད་པ་དེ་ཕྱི་མ་མ་སྐྱེས་པ་སོགས་ཀྱི་
རྟེན་ཡིན་པས་གང་གི་ངོ་བོ་ཉིད་ནི་མེད་པ་དེའི་སྒོ་ནས་སྐྱེ་མེད་སོགས་ཀྱང་གྲུབ་པའི་ཕྱིར།
མ་འགག་པ། གཟོད་མ་ནས་ཞི་བ། རང་བཞིན་གྱི་ཡོངས་སུ་མྱ་ངན་ལས་འདས་པ་གསུམ་
ནི་སོགས་སྒྲས་བསྡུས་སོ། ། རྒྱས་པར་མདོ་སྡེ་དགོངས་འགྲེལ་དང་ལེགས་བཤད་སྙིང་པོ་
སོགས་ལས་ཤེས་པར་བྱའོ། །
གཉིས་པ། མི་སྐྱེ་བའི་ཆོས་ལ་བཟོད་པ་ཐོབ་པར་གསུངས་པའི་དགོངས་གཞི་བརྒྱད་
བསྟན་པའི་བློཀ་གཅིག་ནི། ཐོག་མ་དང་ནི་དེ་ཉིད་གཞན་ཉིད་དང༌། །རང་གི་མཚན་ཉིད་
རང་དང་གཞན་དུ་འགྱུར། །ཀུན་ནས་ཉོན་མོངས་པ་དང་ཁྱད་པར་ལ། །སྐྱེ་བ་མེད་པའི་
ཆོས་ལ་བཟོད་པར་བཤད། ཅེས་བྱུང་། སྐྱེ་མེད་ཀྱི་ཆོས་ལ་བཟོད་པར་བཤད་པའི་དགོངས་
གཞི་བརྒྱད་ནི། འཁོར་བ་ལ་ཐོག་མའི་སྐྱེ་བ་མེད་པ། སྐྱེས་ཟིན་སླར་ཡང་སྐྱེ་བ་མེད་པ།
འཁོར་བར་སྔོན་མེད་པའི་སེམས་ཅན་གསར་དུ་སྐྱེ་བ་མེད་པ། ཀུན་བཏགས་རང་མཚན་

152 ༼ཅ༽ མདོ་སྡེ་རྒྱན་གྱི་འགྲེལ་པ།
གྱིས་སྐྱེ་བ་མེད་པ། གཞན་དབང་རང་དབང་གིས་སྐྱེ་བ་མེད་པ། ཡོངས་གྲུབ་གཞན་འགྱུར་
གྱིས་སྐྱེ་བ་མེད་པ། ཟད་པ་ཤེས་པ་ཐོབ་པ་ལ་ཉོན་མོངས་སྐྱེ་བ་མེད་པ། ཆོས་སྐུ་ངོ་བོ་
གོང་འཕེལ་དུ་འགྲོ་བ་མེད་པ་དང་བརྒྱད་དོ། །
གསུམ་པ། མཐར་ཐུག་ཐེག་པ་གཅིག་ཏུ་ལང་གཤེགས་སོགས་ལས་གསུངས་པའི་
དགོངས་གཞི་བདུན་བསྟན་པའི་བློཀ་གཅིག་ནི། ཆོས་དང་བདག་མེད་རྣམ་གྲོལ་ལམ།།
མཚུངས་ཕྱིར་རིགས་ནི་ཐ་དད་ཕྱིར། །བསམ་གཉིས་ཐོབ་ཕྱིར་སྤྲུལ་པའི་ཕྱིར། །མཐར་
ཐུག་ཕྱིར་ན་ཐེག་གཅིག་ཉིད། །ཅེས་བྱུང་། མཐར་ཐུག་ཐེག་པ་གཅིག་ཏུ་གསུངས་པའི་
དགོངས་གཞི་བདུན་ནི། ཐེག་པ་གསུམ་གྱི་ཆོས་དབྱིངས་ནམ་མཁའ་ལྟར་དབྱེར་མེད་པར་
མཚུངས་པ་དང་། ཐེག་པ་གསུམ་གྱི་འཕགས་པ་རྣམས་བདག་མེད་རྟོགས་པར་མཚུངས་
པ་དང་། ཐེག་པ་གསུམ་གྱི་མི་སློབ་པ་རྣམས་སྡུག་ཀུན་སྤངས་པའི་རྣམ་གྲོལ་ཐོབ་པར་
མཚུངས་པ་དང་། མ་ངེས་པའི་རིགས་ཅན་གྱི་ཉན་ཐོས་རྣམས་ཐེག་ཆེན་དུ་ཞུགས་ནས་
འཚང་རྒྱ་བས་རིགས་ཐ་དད་པ་གཉིས་ཀྱང་ལམ་གཅིག་ཏུ་ཞུགས་པ་དང་། དེ་བཞིན་གཤེགས་
པས་བདག་སྔོན་བྱང་སེམས་ཀྱི་སྤྱོད་པ་སྤྱད་པས་སངས་རྒྱས་སོ། །ཞེས་གསུངས་པ་ན་
བྱང་སེམས་ཉན་ཐོས་ལམ་ལ་ཞུགས་པ་འགའ་ཞིག་ལ་ཡང་བདག་གིས་ཀྱང་སྔོན་བྱང་སེམས་
ཀྱི་སྤྱོད་པ་སྤྱད་པས་བདག་ཀྱང་འཚང་རྒྱ་བར་འགྱུར་རོ་སྙམ་པའི་བསམ་པ་མཚུངས་པ་
ཐང་གཅིག་སྐྱེ་བ་དང་། སྤྲུལ་པའི་ཉན་ཐོས་འགའ་ཞིག་ཉན་ཐོས་ཀྱི་ཐེག་པས་མྱ་ངན་ལས་
འདས་ཚུལ་ལན་དུ་མར་སྟོན་པ་དང་། ཐེག་པ་གསུམ་གྱི་མཆོག་ཐེག་ཆེན་ཡིན་པ་དང་བདུན་
ལ་དགོངས་པ་ཡིན་པའི་ཕྱིར། དགོངས་གཞི་ལྔ་པའི་ཐད་དུ། མདོ་པད་དཀར་ལས། མགོན་
པོ་དེ་རིང་བདག་ཅག་ཉན་ཐོས་གྱུར། །ཞེས་སོགས་དྲན་པར་བྱ།
མཐར་ཐུག་གི་ཐེག་པ་གཅིག་ཏུ་གསུངས་པའི་དགོངས་པ་བསྟན་པའི་བློཀ་གཅིག་
ནི༑ ཁ་ཅིག་དག་ནི་དྲང་ཕྱིར་དང་། །གཞན་དག་ཡང་དག་ཟུང་བའི་ཕྱིར། །རྫོགས་

མདོ་སྡེ་རྒྱན་གྱི་འགྲེལ་པ། ༼ཅ༽ 15
པའི་སངས་རྒྱས་རྣམས་ཀྱིས་ནི། ། མ་ངེས་རྣམས་ལ་ཐེག་གཅིག་བཤད། །ཅེས་པ་ནི་ལང་
ཀར་གཤེགས་པའི་མདོ་སོགས་ལས་བཤད་ཅེས་པའོ། །དེ་ཡང་ཉན་ཐོས་མ་ངེས་པའི་རིགས་
ཅན་ཁ་ཅིག་ཐེག་ཆེན་ལ་དྲངས་པ་དང་། གཞན་ཐེག་ཆེན་རིགས་ཅན་གྱི་བྱང་སེམས་ཐེག་
ཆེན་ལས་མི་ལྡོག་པར་རྗེས་སུ་བཟུང་བའི་ཆེད་དུ་རྫོགས་པའི་སངས་རྒྱས་རྣམས་ཀྱིས་ནི་
མཐར་ཐུག་ཐེག་པ་གཅིག་ཏུ་བཤད་པའོ། །དངོས་ལ་གནོད་བྱེད་ནི། མདོ་ལས། ལོག་
སྲེད་ཅན་གཏན་ནས་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནོ། །ཞེས་དང་། ཆད་
པའི་རིགས་སྒྲུབ་པའི་རིགས་པས་གནོད་པའི་ཕྱིར། དགོངས་འགྲེལ་ལས། ཞི་བ་བགྲོད་
པ་གཅིག་པུ་པ་ནི་སངས་རྒྱས་ཐམས་ཅད་བརྩོན་པ་དང་ལྡན་པར་གྱུར་ཀྱང་བྱང་ཆུབ་ཀྱི་
སྙིང་པོ་ལ་ཞུགས་སྟེ་བླ་ན་མེད་པའི་བྱང་ཆུབ་ཐོབ་པར་མི་ནུས་སོ། །དེ་ཅིའི་ཕྱིར་ཞེ་ན།
འདི་ལྟར། དེ་ནི་སྙིང་རྗེ་ཤིན་ཏུ་ཆུང་བ་དང་། འཁོར་བའི་སྡུག་བསྔལ་གྱིས་ཤིན་ཏུ་འཇིགས་
པའི་རིགས་དམན་པ་ཁོ་ན་ཡིན་པའི་ཕྱིར། ཞེས་སོགས་མཐར་ཐུག་གི་ཐེག་པ་གསུམ་གསུངས་
པའི་མདོ་རྣམས་དབུ་མ་པའི་ལུགས་ལ་དགོངས་གཞི། དགོས་པ། དངོས་ལ་གནོད་བྱེད་
གསུམ་ཚང་བའི་དྲང་དོན་གྱི་མདོ་ཡིན་པའི་ཕྱིར། དགོངས་གཞི་ནི། གནས་སྐབས་ཀྱི་
རིགས་ལ་ཁམས་མི་འདྲ་བ་གསུམ་དང་། མོས་པ་མི་འདྲ་བ་གསུམ་དང༌། སྒྲུབ་པ་མི་འདྲ་
བ་གསུམ་ཡོད་པ་ཙམ་ལ་དགོངས་ནས་གནས་སྐབས་གྱི་ཐེག་པ་གསུམ་བསྟན་པའི་ཕྱིར།
ལེགས་བཤད་གསེར་ཕྲེང་ལས་ཤེས་པར་བྱའོ། །དགོས་པ་ནི། གཟུང་འཛིན་རྫས་ཐ་དད་
ཀྱིས་སྟོང་པ་ཙམ་རྟོགས་རུང་ཞིང་བདེན་མེད་རྟོགས་རུང་མ་ཡིན་པའི་ཐེག་ཆེན་རིགས་ཅན་
རྗེས་སུ་བཟུང་བའི་ཆེད་ཡིན་པའི་ཕྱིར། རྣམ་བཤད་ལས་ཤེས་པར་བྱ། དངོས་ལ་གནོད་
བྱེད་ནི། ཆོས་ཐམས་ཅད་བདེན་མེད་དུ་སྒྲུབ་པའི་རིགས་པས་ཀྱང་ཁེགས་ཤིང་། ཉན་
རང་དགྲ་བཅོམ་པ་སྐྱེ་བ་ལེན་པ་སོགས་ཀྱིས་ཀྱང་གནོད་པའི་ཕྱིར། རྣམ་བཤད་ལས་སོ།།
ཞར་བྱུང་། རིགས་མ་ངེས་པ་བཤད་པ་ལ། དབྱེ་བ། སྐྱེ་བ་ལེན་ཚུལ། ལམ་

154
 མདོ་སྡེ་རྒྱན་གྱི་འགྲེལ་པ།
བགྲོད་ཚུལ། འབྲས་བུ་འགྲུབ་ཚུལ་དང་བཞི། དང་པོ། ཉན་ཐོས་མ་ངེས་པའི་རིགས་
ཅན་གྱི་དབྱེ་བ་གཉིས་བསྟན་པའི་ཟློཀ་གཅིག་ནི། ཉན་ཐོས་མ་ངེས་རྣམ་གཉིས་ཏེ། །ཐེག་
དོན་མཐོང་དང་མ་མཐོང་བའོ། །དོན་མཐོང་འདོད་ཆགས་བྲལ་བ་དང་། །འདོད་ཆགས་
བྲལ་མིན་འདི་དམན་པའོ། །ཞེས་བྱུང༌། དེ་ཡང་། དམ་ཆོས་པད་མ་དཀར་པོ་ལས།
འདི་ལྟར་མྱང་ངན་འདས་པར་གང་བརྗོད་པ། །འཁོར་བའི་སྡུག་བསྔལ་དག་ལས་ཁྱེད་ཐར་
ཡང་། ཁྱེད་ནི་ད་དུང་མྱ་ངན་ཡོངས་མ་འདས། །སངས་རྒྱས་ཐེག་པ་འདི་ནི་བཙལ་བར་
གྱིས། །ཞེས་སོགས་དང་འགལ་བ་མེད་དེ། སྔར་ལྟར་རིགས་མ་ངེས་པ་ལ་དགོངས་པའི་
ཕྱིར། ཉན་ཐོས་རིགས་མ་ངེས་པ་དེ་ཡང་ཆོས་ཅན། གཉིས་སུ་དབྱེ་སྟེ། ཐེག་པའི་དོན་
བདེན་པ་མཐོང་བ་དང་མ་མཐོང་བ་ཐེག་ཆེན་དུ་འགྲོ་བ་གཉིས་ཡོད་པའི་ཕྱིར། དོན་མཐོང་
བའི་ཉན་ཐོས་ལའང་གཉིས་ཡོད་དེ། འདོད་པའི་འདོད་ཆགས་དང་བྲལ་བ་ཕྱིར་མི་འོང་
དང་། མ་བྲལ་བ་ཕྱིར་འོང་དང་རྒྱུན་ཞུགས་རྣམས་ཡོད་པ་དེ་དག་ཐེག་ཆེན་གྱི་ལམ་བགྲོད་
པའི་ནུས་པ་དམན་པའི་ཕྱིར། མདོར་བསྡུས་ན། མཚོན་བྱེད་དཔེའི་དགེ་འདུན་ཉི་ཤུ་པོ་
ཐམས་ཅད་དོ། །རིགས་མ་ངེས་པའི་ཉན་ཐོས་དང་ཉན་ཐོས་རིགས་ངེས་གཉིས་ལ་ཁྱད་
པར་ཡོད་དམ་སྙམ། ཐེག་པ་གཞན་གཉིས་ལའང་དེ་བཞིན་ནོ། །
གཉིས་པ། དེ་གཉིས་ཀྱི་སྐྱེ་བ་ལེན་ཚུལ་བསྟན་པའི་བློཀ་གཉིས་ནི། དེ་གཉིས་འཕགས་
པའི་ལམ་ཐོབ་པ། །སྲིད་པ་དག་ཏུ་བསྒྱུར་བའི་ཕྱིར། །བསམ་གྱིས་མི་ཁྱབ་བསྒྱུར་བ་ཡི།།
སྐྱེ་བ་དང་ནི་ཡང་དག་ལྡན། །གཅིག་ནི་སྨོན་ལམ་དབང་གིས་ན། །སྐྱེ་བ་རབ་ཏུ་སྒྲུབ་པར་
བྱེད། །ཅིག་ཤོས་ཕྱིར་མི་འོང་བ་དང་། །ལྡན་ཕྱིར་སྤྲུལ་བས་རབ་ཏུ་སྒྲུབ། །ཅེས་བྱུང་།
དེ་ཡང་བྱང་ཆུབ་ཡོངས་འགྱུར་གྱི་ཉན་ཐོས་དགྲ་བཅོམ་པ་ཐེག་ཆེན་གྱི་ལམ་དུ་ཞུགས་པ་
མི་སྲིད་དེ། བྱང་སེམས་ལམ་གྱི་གནས་སྐབས་སུ་གཞན་དོན་དུ་སྐྱེ་བ་དུ་མར་རྒྱུད་དགོས་
པའི་ཕྱིར་ཞེ་ན། འགལ་བ་མེད་དེ། རང་གིས་ཐོབ་པའི་འཕགས་ལམ་དེ་ཉིད་སྲིད་པར་

མདོ་སྡེ་རྒྱན་གྱི་འགྲེལ་པ། ༼ཅ༽ 155
སྐྱེ་བའི་རྒྱུད་དག་ཏུ་བསྒྱུར་ཐུབ་པའི་ཕྱིར། བསམ་གྱིས་མི་ཁྱབ་པར་བསྒྱུར་བའི་སྐྱེ་བ་དང་
ནི་ཡང་དག་པར་ལྡན་པའི་ཕྱིར་རོ། །འདོད་ཆགས་དང་མ་བྲལ་བའི་བྱང་ཆུབ་སེམས་དཔའ་
ས་ཐོབ་གཅིག་ནི། སྨོན་ལམ་དང་སྙིང་རྗེའི་དབང་གིས་འདོད་པ་དང་སྲིད་པའི་ཟག་པ་རྣམས་
གཞན་དོན་བྱེད་པའི་ཡན་ལག་ཏུ་བསྒྱུར་བ་དང་། ཅིག་ཤོས་ཕྱིར་མི་འོང་གི་རྟོགས་པ་སྟོན་
སོང་སོགས་གཞན་དོན་དུ་སྲིད་པར་སྐྱེས་ཚུལ་ནི། འགའ་རེ་བསམ་གཏན་གྱི་དབང་གིས་
སྐྱེ་བ་བསྒྲུབ། འགའ་རེ་ཉོན་མོངས་མེད་ཅིང་ཉོན་མོངས་ཆེ་བ་ལྟར་སྤྲུལ་པའང་ཡོད་པའི་
ཕྱིར། དེ་དག་རྒྱས་པར་མངོན་རྟོགས་རྒྱན་ལས། རང་བཞིན་དང་ནི་དེ་ཡིས་ལས། །ཅེས་
པའི་རྩ་འགྲེལ་རྣམས་ལས་ཤེས་པར་བྱ། གཞན་དོན་བྱེད་པའི་ཡན་ལག་ཏུ་གྱུར་པའི་ཉོན་
མོངས་ལ་མ་རིག་པ་དང་ལྟ་བར་གྱུར་པའི་ཉོན་མོངས་མེད་པ་ཀུན་ལས་བཏུས་ཀྱི་དགོངས་
པ་ཡིན་ནོ། །ལུས་ངག་གི་བདུན་གནང་ཡུལ་གྱི་བྱང་སེམས་ལ་ས་མཐོན་པོ་དགོས་མི་དགོས་
ཀྱི་བཤད་ཚུལ་གཉིས་ཡོད་ཀྱང་བྱང་ཆུབ་གཞུང་ལམ་ལས་ཕྱི་མ་རང་ལུགས་སུ་མཛད་དོ།།
དེ་བཞིན་དུ་གདན་ས་ཆེན་པོའི་དགེ་བའི་བཤེས་གཉེན་རྣམས་ཀྱི་གསུང་རྒྱུན་ཡང་ཡིན། ཐབས་
གཞན་མེད་ནའོ། །ཡོད་ན་སྔ་མ་ལྟར་རོ། །
གསུམ་པ། ལམ་བགྲོད་ཚུལ་བསྟན་པའི་བློཀ་གཅིག་ནི། དེ་གཉིས་ཡང་དང་ཡང་
དུ་ནི། །རང་སེམས་ཀུན་ཏུ་འབྱུང་ལྡན་པས། །མྱ་ངན་འདས་ལ་མངོན་དགའི་ཕྱིར། །རྟོགས་
པ་བུལ་བ་ཡིན་པར་འདོད། །ཅེས་བྱུང་། ཐེག་དམན་དགྲ་བཅོམ་པ་གཉིས་ཀྱི་རྟོགས་པ་
སྔོན་སོང་གི་བྱང་ཆུབ་སེམས་དཔའ་གཉིས་ཆོས་ཅན། རིགས་ངེས་བྱང་སེམས་ལས་རྟོགས་
པ་བུལ་བ་དང་། དེའི་དབང་གིས་སངས་རྒྱས་པ་ལ་ཡུན་རིང་བར་བསྐོར་བ་ཡིན་ཏེ། སྔོན་
ཡང་དང་ཡང་དུ་རང་སེམས་འཁོར་བ་ལས་ཀུན་ཏུ་འབྱུང་འདོད་ཀྱི་ངེས་འབྱུང་དང་ལྡན་
པས་མྱང་འདས་ལ་མངོན་པར་དགའ་བའི་ཕྱིར་རོ། །
བཞི་པ། འབྲས་བུ་འགྲུབ་ཚུལ་བསྟན་པའི་བློཀ་གཅིག་ནི། དོན་བྱས་མ་ཡིན་དེ་

156
 ༼ཅ༽ མདོ་སྡེ་རྒྱན་གྱི་འགྲེལ་པ།
སངས་རྒྱས། །མེད་པར་སྐྱེས་ནས་སྤྲུལ་དོན་གཉེར། །བསམ་གཏན་དོན་བརྩོན་དེར་བརྟེན་
ནས། བྱང་ཆུབ་དམ་པ་འཐོབ་པར་འགྱུར། ། ཞེས་པ་ནི། བདེན་པ་མཐོང་བ་འདོད་ཆགས་
དང་མ་བྲལ་བ་དོན་མ་བྱས་པ་སློབ་པ་གང་ཡིན་པ་དེ་ནི། སངས་རྒྱས་འཇིག་རྟེན་གྱི་ཁམས་
སུ་མ་བྱོན་པའི་དུས་སུ་སྐྱེས་ནས་སྤྲུལ་པ་དོན་དུ་གཉེར་པས་བསམ་གཏན་གྱི་དོན་དུ་བརྩོན་
པར་འགྱུར་ཞིང་། སྤྲུལ་པ་དེ་ལ་ཡང་བརྟེན་ནས་རིམ་གྱིས་བྱང་ཆུབ་དམ་པ་འཐོབ་པར་
འགྱུར་རོ། །དཔལ་ཕྲེང་གི་མདོ་ལས། མེ་ལྕི་བ་ལ་མཆེད། དེ་ནས་ཡུལ་འཁོར་ལ་མཆེད་
དོ༑ ༑ཞེས་མེའི་དཔེས་ཉན་ཐོས་སུ་གྱུར་ནས་རང་སངས་རྒྱས་སུ་ཡང་འགྱུར་རོ། །ཞེས་
E:..
 གསུངས་ཏེ། གང་གི་ཚེ་སྔོན་བདེན་པ་མཐོང་བའི་གནས་སྐབས་དང་། གང་གི་ཚེ་མཆོག་
གི་སྤྲུལ་སྐུ་འཇིག་རྟེན་གྱི་ཁམས་སུ་མི་བྱོན་པའི་དུས་སུ་བདག་ཉིད་ཀྱིས་བསམ་གཏན་བསྐྱེད་
ནས་སྐྱེ་བའི་ལུས་བོར་སྤྲུལ་པའི་ལུས་འཛིན་པ་དང་། གང་གི་ཚེ་བྱང་ཆུབ་དམ་པ་འཐོབ་
པར་འགྱུར་པའི་གནས་སྐབས་སོ། །གནས་སྐབས་གསུམ་པ་ཐོས་ཟིན་པ་ལའང་བཤད་རུང་
ངོ་༑ ༑གནས་སྐབས་གཉིས་པ་ནི་ཝཱ་ར་ཎཱ་སཱིར་དྲང་སྲོང་ལྔ་བརྒྱ་ལྷུང་བའི་ལོ་རྒྱུས་ལྟ་བུའོ།།
ཡང་དགེ་བའི་བཤེས་གཉེན་འགའ་ཞིག་གི་གསུང་རྒྱུན་ལྟར་ན། ཉན་ཐོས་མ་ངེས་རྣམ་གཉིས་
ཏེ༑ ༑ཞེས་པ་ནས། བྱང་ཆུབ་དམ་པ་འཐོབ་པར་འགྱུར། །ཞེས་པའི་བར་གྱི་ཟློཀ་ལྔ་པོ་
འདིའི་དོན་འཆད་པ་ལ། འདི་གང་ལས་འཕྲོས་པ་ནི། གོང་དེ་མ་ཐག་ན། ཁ་ཅིག་དག་
ནི་དྲང་ཕྱིར་དང་། །ཞེས་སོགས་ཀྱི་ཟློ ཀ་གཅིག་གིས་བསྟན་པའི་ཁ་དྲང་རྒྱུའི་ཉན་ཐོས་དང་།
རྗེས་སུ་བཟུང་རྒྱུའི་བྱང་སེམས་མ་ངེས་པ་གཉིས་གསུངས་པ་ལས་ཕྱི་མ་འཆད་པར་བློཀ་
དང་པོ་བཞི་དང་། སྔ་མ་སྟོན་པར་བློ ཀ་ཐ་མ་བྱུང་ངོ༌། །དེ་ལྟར་ན་འདིའི་བཤད་པ་ལ།
བྱང་ཆུབ་སེམས་དཔའ་རིགས་མ་ངེས་པ་དང་། དེར་འགྱུར་རྒྱུའི་ཉན་ཐོས་སློབ་པ་འཕགས་
པ་བསྟན་པ་གཉིས། དང་པོ་ལ། དེ་ངེས་བཟུང་ནས་རྟོགས་པ་བུལ་བར་བསྟན་པ་དང་།
དེས་ཚོགས་བསགས་པའི་རྟེན་འཛིན་ཚུལ་ཇི་ལྟར་ཡིན་བཤད་པ་དང་། རྟོགས་པ་བུལ་བར་

མདོ་སྡེ་རྒྱན་གྱི་འགྲེལ་པ། ༼ཅ༽ 157
འགྱུར་པའི་རྒྱུ་བཤད་པ་གསུམ། དང་པོ། བྱང་ཆུབ་སེམས་དཔའ་རིགས་མ་ངེས་པ་ངོས་
བཟུང་ནས་དེ་ཉིད་རྟོགས་པ་བུལ་བར་བསྟན་པ་ལ་ཉན་ཐོས་མ་ངེས་རྣམ་གཉིས་ཏེ། ཞེས་
སོགས་ཀྱི་བློཀ་གཅིག །འདིའི་དོན། ཉན་ཐོས་ཀྱི་ལམ་ལམ་རྒྱུད་ལ་བསྐྱེད་ནས་ཐེག་ཆེན་དུ་
ཞུགས་པའི་བྱང་ཆུབ་སེམས་དཔའ་རིགས་མ་ངེས་པ་དེ་ལ་རྣམ་པ་གཉིས་ཡོད་དེ། ཐེག་
པ་ཆེན་པོར་ཞུགས་ནས་ཕྱིས་ཆོས་ཀྱི་བདག་མེད་ཀྱི་དོན་མཐོང་བའི་ཐེག་ཆེན་འཕགས་པ་
དང་། མ་མཐོང་བའི་བྱང་སེམས་སོ་སྐྱེ་གཉིས་ཡོད་ལ། དོན་མཐོང་བ་ལ་ཡང་ཉན་ཐོས་
ཀྱི་དགྲ་བཅོམ་པ་ཐོབ་ནས་ཐེག་ཆེན་ལ་ཞུགས་པའི་འདོད་ཆགས་དང་བྲལ་བ་དང་། ཉན་
ཐོས་མོས་སྤྱོད་ནས་ཞུགས་པའི་འདོད་ཆགས་དང་བྲལ་བ་མིན་པ་སྟེ། དེ་གཉིས་ཀའང་ཐེག་
ཆེན་རིགས་ངེས་ལས་དམན་པ་སྟེ། ལམ་གྱི་བགྲོད་པ་བུལ་བའོ། །སློབ་དཔོན་དབྱིག་གཉེན་
གྱི་འགྲེལ་པ་དང་། འགྲེལ་བཤད་ལས་ཀྱང་། ཐེག་པ་ཆེན་པོའི་ངེས་པར་འབྱུང་བ་ཞེས་
གསུངས་པས། ཉན་ཐོས་སུ་བཤད་པ་མི་འཐད་ལ། ཡང་གལ་ཏེ་འདི་ཕྱིར་མི་འོང་དུ་བྱེད་
ན་ཡང་འདོད་ཆགས་དང་བྲལ་བ་ཞེས་པ་དགྲ་བཅོམ་པའི་མིང་ཡིན་ཏེ། ཚད་མ་རྣམ་འགྲེལ་
ལས། འདོད་ཆགས་བྲལ་པས་གནས་པ་ནི། །བརྩེ་བའམ་ཡང་ན་ལས་ཀྱིས་ཡིན། །ཞེས་
སོགས་གསུངས་པའི་ཕྱིར། ཞེས་བཤད་དོ། །
གཉིས་པ། དེས་ཚོགས་བསགས་པའི་རྟེན་འཛིན་ཚུལ་ཇི་ལྟར་ཡིན་ཞེས་བཤད་པ་
ལ༔ དེ་གཉིས་འཕགས་པའི་ལམ་ཐོབ་པ། །ཞེས་པ་ནས། ལྡན་ཕྱིར་སྤྲུལ་པས་རབ་ཏུ་
བསྒྲུབས། །ཞེས་པའི་བར་བློཀ་གཉིས། འདིའི་དོན། དེ་གཉིས་ཐེག་ཆེན་འཕགས་པའི་
ལམ་ཐོབ་པ་ཡིན་ཡང་། བསྐལ་བ་གྲངས་མེད་དུ་ཚོགས་བསགས་པའི་ཕྱིར་སྲིད་པ་དག་
ཏུ་སྐྱེ་བའི་རྣམ་པ་ཅན་དུ་སྒྱུར་བའི་ཕྱིར། དེ་གཉིས་ཀྱི་ནང་ནས་ཉན་ཐོས་ཀྱི་འཕགས་ལམ་
སྔོན་དུ་སོང་བའི་ཐེག་ཆེན་ཆགས་བྲལ་དེ་ཡིད་ལུས་གྲུབ་ཅིང་བསམ་གྱིས་མི་ཁྱབ་པར་བསྒྱུར་
བའི་སྐྱེ་བ་དང་ནི་ཡང་དག་པར་ལྡན་ད་ཞེས་ཞེས་མཇམཐར་ཐུག་ཐེག་པ་གཅིག་གྲུབ་ལྟར་མཛད་པ་

158 ༼ཅ༽ མདོ་སྡེ་རྒྱན་གྱི་འགྲེལ་པ།
ནི༔ མ་ངེས་རྣམས་ལ་ཐེག་གཅིག་བཤད། །ཅེས་པ་ལྟར་རམ། སྤྱིར་དེ་ལྟར་ཡིན་པ་ལ་
དགོངས་སོ། །གཅིག་ནི་སྟེ་ཆགས་བྲལ་མིན་པ་དེ་ནི་སྙིང་རྗེ་དང་སྨོན་ལམ་གྱི་དབང་གིས་
སྐྱེ་བ་རབ་ཏུ་སྒྲུབ་པར་བྱེད་པ་ཡིན་ནོ། །མཐར་ཐུག་ཐེག་པ་གསུམ་གྲུབ་ཀྱི་ལུགས་ལ་ཞིབ་
ཆ་འདོན་པ་ནི། །འདིའི་གཅིག་ཤོས་འདོད་ཆགས་དང་བྲལ་བ་དེའི་རྩ་བའི་ལུས་དེ་ནི་བསྒྱུར་
ན༑ འཇིག་རྟེན་གྱི་གནས་སུ་མཐར་ཐུག་ཉན་ཐོས་ཀྱི་ཐེག་པ་འགྲུབ་པར་འགྱུར་པ་དང་
ལྡན་པའི་ཕྱིར། རྩ་བའི་ལུས་དེ་མི་བསྒྱུར་བར་བཞག །སྤྲུལ་པའི་ལུས་བསྒྱུར་ནས་ཚོགས་
རྫོགས་པ་སྒྲུབ་པར་བྱེད་དོ། །ཞེས་བཤད། བཤད་ཚུལ་འདི་ནི། མདོ་རྒྱ་ཆེར་རོལ་པ་
དང་ཕྱོགས་མཐུན་ལ། ཡོ་གའི་ལུགས་དང་ཡང་ཕྱོགས་མཐུན་ནམ་སྙམ། མཁས་པའི་
དབང་པོ་རྣམས་དགོངས། གསུམ་པ། དེ་གཉིས་རྟོགས་པ་བུལ་བའི་རྒྱུ། དེ་གཉིས་ཡང་
དང་ཡང་དུ་ནི། །ཞེས་པ་ནས། རྟོགས་པ་བུལ་བ་ཡིན་པར་འདོད། །ཅེས་པའི་བློ ཀ་གཅིག།
འདིའི་དོན། ཐེག་དོན་མཐོང་བའི་ཆགས་བྲལ་ཡིན་མིན་གྱི་བྱང་འཕགས་དེ་གཉིས་ནི། ཡང་
དང་ཡང་དུ་རང་རང་གི་སེམས་ལ་སྔོན་གོམས་པའི་ཤུགས་ཀྱིས་སྐབས་སྐབས་སུ་གཞན་
དོན་བྱེད་པ་ལ་ཀུན་ཏུ་སྐྱོ་བ་དང་ལྡན་པ་འབྱུང་བས། མྱ་ངན་ལས་འདས་པ་ལ་དགའ་བས་
ཆོས་ཀྱི་དབྱིངས་ལ་སྙོམས་པར་ཞུགས་པའི་བདེ་བ་ལ་གནས་ཡུན་རིང་བའི་སྟོབས་དེ་དག་
གིས་རྟོགས་པ་བུལ་བ་སྟེ། ཡུན་རིང་མོ་ཞིག་ན་འཚང་རྒྱ་བ་ཡིན་པར་འདོད་དོ། །ཞེས་
བཤད།
གཉིས་པ། དེར་འགྱུར་རྒྱུའི་ཉན་ཐོས་སློབ་པ་འཕགས་པ། དོན་མ་བྱས་ཡིན་དེ་
སངས་རྒྱས། ཞེས་པ་ན། བྱང་ཆུབ་དམ་པ་ཐོབ་པར་འགྱུར། །ཞེས་པའི་བར་བློ ཀ་གཅིག།
འདིའི་དོན། ཉན་ཐོས་བདེན་པ་མཐོང་ཞིང་དོན་བྱས་ཟིན་པའི་དགྲ་བཅོམ་པ་མ་ཡིན་པའི་
འཕགས་པ་སྐྱེ་བ་དུ་མ་ལེན་དགོས། རེ་རེ་ཙམ་བླང་བའི་རྒྱུན་ཞུགས་སོགས་འདོད་པར་
ཚེ་ཡོངས་སུ་འགྱུར་པ་དེ་ཁམས་གཞན་དུ་འགྲོ་མེད་ལ། ལྷ་མི་རིགས་མཐུན་གྱི་སྐྱེ་བ་བདུན་

མདོ་སྡེ་རྒྱན་གྱི་འགྲེལ་པ། 
༼ཙ༽ 159
སོགས་ལས་མི་འདའ་བར་དགྲ་བཅོམ་ཐོབ་མོད། བསྟན་པ་འདི་རྫོགས་ནས་འཇིག་རྟེན་
འདིར་མཆོག་སྤྲུལ་མ་བྱོན་གྱི་བར་ཡ་ཐོག་རིང་མོའི་མཇུག་དང་། ཁུག་པ་བཅོ་བརྒྱད་ཀྱི་
དང་པོའི་ཕྱེད་ལ་ལོ་དུང་ཕྱུར་ཞེ་ལྔ་ཡོད་པས། འདོད་པའི་ལྷ་མི་རིགས་མཐུན་བདུན་གྱིས་
རྗེ་བཙུན་བྱམས་པའི་བསྟན་པ་ཇི་ལྟར་ཟིན། ཐེག་པ་གཞན་དུ་འཇུག་གམ། དེ་སངས་
རྒྱས་མེད་པའི་དུས་དེར་སྐྱེ་ནས་རང་རྒྱལ་དགྲ་བཅོམ་མངོན་དུ་བྱེད་པ་རེ་རེ་ཙམ་སྲིད་ཀྱང་།
ཕལ་ཆེ་བ་ནི་སྤྲུལ་པས་གནད་དོན་དུ་གཉེར་རོ། །འདི་ལྟར་འཕགས་པ་རྣམས་སྲོག་གཅོད་
པ་སོགས་སྤངས་ཤིང་རྫུ་འཕྲུལ་གྱི་རྐང་པ་སོགས་ཐོབ་ཡོད་པས་ཚེ་རིང་པོར་གནས་པར་
འདོད་ན། དེ་དག་བསྒོམ་པས་བྱིན་གྱིས་བརླབ་ན་ཇི་ལྟར་འདོད་པའི་བསྐལ་བ་སོགས་སུ་
གནས་ཐུབ་པར་གསུངས་སོ། །དེ་འདྲའི་བསམ་གཏན་ལ་བརྩོན་པ་རྣམས་བསམ་གཏན་
དེ་ལ་བརྟེན་ནས་དགྲ་བཅོམ་པ་ཐོབ་པ་དང་། ཐེག་ཆེན་ལ་འཇུག་པ་སྔར་གྱི་འདོད་ཆགས་
དང་བྲལ་བ་ལྟར་ཐེག་ཆེན་ལ་ཞུགས་ཏེ། རིམ་གྱིས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་དམ་པ་ཐོབ་པ་ཡིན་ཞེས་གསུངས་སོ། །ཉན་ཐོས་ཀྱི་མཐོང་ལམ་ཐོབ་ན་ཐེག་
དམན་གྱི་མྱང་འདས་ཐོབ་ངེས་ཡིན་པ། ཤེར་མདོ་ལས། གང་ཡང་དག་པར་སྐྱོན་མེད་
པ་ལ་ཞུགས། །ཞེས་པ་ནས། འཁོར་བའི་རྒྱུན་གྱི་མཚམས་ཆད་པའི་ཕྱིར། །ཞེས་དང་།
མངོན་རྟོགས་རྒྱན་ལས། གནས་དང་འཇུག་པ་ལ་རྨོངས་པ་དང་། །ཞེས་དང་། འགྲེལ་
པ་དོན་གསལ་ལས། མ་རིག་པ་བག་ལ་ཉལ་མ་སྤངས་པ་ཉིད་ཀྱིས་གནས་པ་དང་། འཇུག་
མི་ཤེས་པ་དང་། ཞེས་ཐེག་དམན་འཕགས་པ་ཉོན་མོངས་ཅན་གྱི་མ་རིག་པ་མ་སྤངས་བར་
དུ་ཐེག་ཆེན་ལ་འཇུག་པ་མི་ཤེས་པར་གསུངས་ཤིང་། ཞེས་བཤད་པ་དང་། དེ་དག་མིན་
པའི་འང་དགེ་བའི་བཤེས་གཉེན་རྣམས་ཀྱི་གསུང་རྒྱུན་དང་བཤད་ཚུལ་མང་པོ་ཡོད་ཀྱང་
མང་དོགས་ནས་མ་བྲིས་སོ། །དེའི་སྐབས་ཀྱི་རྟོགས་པ་བུལ་བ་ལ་ཐེག་པ་ཆེ་ཆུང་གི་གང་
ཟག་གཉིས་ཡོད་ཅེས་ན་ཀུན་མཐུན་ནམ་སྙམ། ཉན་ཐོས་སྲིད་པ་ཐ་མའི་ཚེ་སངས་རྒྱས་

160
 ༼ཅ༽ མདོ་སྡེ་རྒྱན་གྱི་འགྲེལ་པ།
སམ་དགེ་བའི་བཤེས་གཉེན་དང་མ་ཕྲད་ན་རང་རྒྱལ་དགྲ་བཅོམ་པའི་འབྲས་བུ་མངོན་དུ་
བྱེད། རང་རྒྱལ་སྲིད་པ་ཐ་མའི་ཚེ་སངས་རྒྱས་སམ་དགེ་བའི་བཤེས་གཉེན་གཞན་དང་
ཕྲད་ན་ཉན་ཐོས་དགྲ་བཅོམ་པའི་འབྲས་བུ་ཐོབ་པ་ཀུན་ལས་བཏུས་ཀྱི་དགོངས་པའོ། །དེ་
ལྟར་དོན་གཅིག་ལའང་བཤད་ཚུལ་འདྲ་མིན་མང་པོ་འབྱུང་བ་ནི། གསུང་གཅིག་ཉིད་དུ་
གསུངས་ན་ཡང་། །དུ་མ་ཉིད་དུ་སོ་སོར་གོ །ཞེས་གསུངས་པ་དང་། དཔེར་ན། ཡུམ་
རྒྱས་འབྲིང་བསྡུས་གསུམ་བཞིན་ནོ། །གཟུངས་རྒྱལ་གྱི་མདོ་ལས། ནོར་བུ་བཀྲུ་བར་བཤད་
པའི་དཔེ་ལྟར་ཡང་ཡིན། །གཞན་ཡང་། རྟོགས་པར་དཀའ་བའི་གནད་རྣམས་ལ་བསྲེགས་
བཅད་བརྡར་བའི་གསེར་བཞིན་དུ་ལེགས་པར་བརྟགས་ཤིང་དཔྱད་ན་རིག་པ་འཕེལ་བ་དང་།
མ་རྟོགས་ལོག་རྟོག་ཐེ་ཚེམ་གྱི་དྲི་མ་རྣམས་སྤང་ཐུབ་པས་དགེ་བའི་མཆོག་ཡིན། ཤིན་ཏུ་
བཀའ་དྲིན་ཆེ་རྗེས་སུ་ཡི་རང་ངོ༌། །ལས་དང་པོ་པ་རྣམས་ཀྱི་སློབ་གཉེར་ལ་ཕན་པ་དེ་ལས་
ལྷག་མེད་འདུག །དཔེར་ན། གདན་ས་སེ་འབྲས་དགེ་གསུམ་སོགས་ཀྱི་ཡིག་ཆའི་ཁས་
ལེན་མི་འདྲ་འགའ་རེ་ལྟ་བུའོ། །
གསུམ་པ། ཚོལ་བ་ཕུན་སུམ་ཚོགས་པའི་ཡན་ལག་བསྟན་པའི་བློཀ་གཅིག་ནི། རིག་
པའི་གནས་ལྔ་དག་ལ་བརྩོན་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་
ཉིད་མི་འགྱུར་ཏེ། །དེ་ལྟ་བས་ན་གཞན་དག་ཚར་བཅད་རྗེས་གཟུང་དང་། །བདག་ཉིད་
ཀུན་ཤེས་བྱ་ཕྱིར་དེ་ལ་དེ་བརྩོན་བྱེད། །ཅེས་བྱུང་། དེ་ཡང་བྱང་སེམས་འཕགས་པ་རྣམས་
ཆོས་ཅན། རིག་པའི་གནས་ལྔ་བཙལ་དགོས་ཏེ། ཐམས་ཅད་མཁྱེན་པའི་གོ་འཕང་འཐོབ་
པར་བྱ་དགོས་པའི་ཕྱིར། བྱེ་བྲག་ཏུ་ནི་གཏན་ཚིགས་རིག་པ་དང་། སྒྲ་རིག་པ་གཉིས་ནི་
གཞན་དག་དེ་དག་ལ་མ་མོས་པ་རྣམས་ཚར་བཅད་པའི་ཕྱིར་ཡོངས་སུ་ཚོལ། གསོ་བ་རིག་
པ་དང་། བཟོའི་ལས་ཀྱི་རིག་པ་གཉིས་ནི་གཞན་དེ་དག་ལ་མོས་པ་རྣམས་ལ་ཕན་གདགས་
པའི་ཕྱིར་ཡོངས་སུ་ཚོལ། ནང་རིག་པ་ནི་རང་གཞན་ཀུན་ཤེས་པར་བྱ་བའི་ཕྱིར། ཡོངས་

མདོ་སྡེ་རྒྱན་གྱི་འགྲེལ་པ། ༼ ཅ༽ 151
སུ་ཚོལ་བ་ཡིན་ནོ། །རིག་པའི་གནས་ལྔ་ལ་མ་སྦྱངས་པར་འཕགས་མཆོག་གིས་ཀྱང་ཀུན་
མཁྱེན་ཡེ་ཤེས་འཐོབ་མི་ནུས་པའི་ཕྱིར། །གཉིས་པ། བཙལ་ནས་རྙེད་པའི་དོན་ཡིད་ལ་
བྱེད་ཚུལ་ལ། ཐེག་ཆེན་གྱི་དོན་རིགས་ནས་བྱང་ཆུབ་ཀྱི་ལེའུའི་བར་གསུངས་པ་ལྟར་ཡིད་
ལ་བྱེད་ཚུལ། ཆོས་ལ་མོས་པ་སོགས་ཀྱི་དོན་ཡིད་ལ་བྱེད་ཚུལ། ཕྱིན་དྲུག་སོགས་ཀྱི་དོན་
ཡིད་ལ་བྱེད་ཚུལ། བྱང་ཕྱོགས་སོ་བདུན་གྱི་དོན་ཡིད་ལ་བྱེད་ཚུལ། ཡོན་ཏན་གྱི་ལེའུའི་
དོན་ཡིད་ལ་བྱེད་ཚུལ་དང་ལྔ།
དང་པོ། རིགས་ནས་བྱང་ཆུབ་ཀྱི་ལེའུའི་བར་གསུངས་པ་ལྟར་ཡིད་ལ་བྱེད་ཚུལ་
མཐུ་བཞི་དང་སྒྲུབ་པ་བཞིའི་སྒོ་ནས་བསྟན་པའི་ཟློཀ་གཉིས་ནི། རྒྱུ་དམིགས་ནས་ནི་དགའ་
བ་དང་། །རྟེན་ལ་དེ་རྗེས་དྲན་པ་དང་། །འབྲས་བུ་ཐུན་མོང་འདོད་པ་དང་། ཇི་ལྟར་
བྱང་ཆུབ་བཞིན་མོས་པ། །མཐུ་ནི་རྣམ་པ་བཞི་དག་གིས། །དགའ་དང་ངེས་པར་མི་སྐྱེ་
དང༌། ། མི་མཐུན་ཕྱོགས་དང་གཉེན་པོ་ལ། །སྒྲུབ་པ་རྣམས་པ་བཞི་ཡིན་ནོ། །ཞེས་བྱུང་།
ཐོག་མར་རིགས་སད་པ་ན་རྒྱུ་ས་བོན་ལ་དགའ་བ་ཡིད་ལ་བྱེད་པས་རང་རྒྱུད་ལ་སངས་རྒྱས་
ཀྱི་ས་བོན་ཡོད་པ་འདི་ལ་དམིགས་ནས་དགའ་བ་བསྒོམ་པའི་མཐུས་ཁམས་རྟས་པར་བྱེད།།
འགྲེལ་པ་དང་འགྲེལ་བཤད་དུ། ཁམས་བརྟས་པ་ཚོལ་བ་ཞེས་འབྱུང་། དེའི་རྗེས་སུ་རྗེས་
དྲན་ཡིད་བྱེད་ཀྱིས་རྒྱལ་སྲས་ཀྱི་སྤྱོད་པའི་རྟེན་བྱང་ཆུབ་ཀྱི་སེམས་དགོས་པར་མཐོང་ནས།
སེམས་བསྐྱེད་སྤྱོད་པ་དང་བཅས་པ་རྗེས་སུ་དྲན་པར་བྱེད། དྲན་པའི་སྔོན་དུ་ཤེས་རབ་
སོང་བ་དོན་གྱིས་གོ་སླ། དེ་ནས་འདོད་པ་ཐུན་མོང་ཡིད་བྱེད་ཀྱིས་རང་གཞན་གཉིས་ཀས་
ཕྱིན་དྲུག་གི་འབྲས་བུ་ཐུན་མོང་དུ་ཐོབ་པར་འདོད་ནས་ཕར་ཕྱིན་དྲུག་ཉམས་སུ་ལེན། བྱང་
ཆུབ་ཏུ་དུ་མོས་པ་ཡིད་བྱེད་ཀྱིས་དེ་ཁོ་ན་ཉིད་ཀྱི་དོན་མཐོང་བ་ན་སྤྱོད་པ་ཐམས་ཅད་བྱང་ཆུབ་
ཆེན་པོར་དུས་གསུམ་གྱི་སངས་རྒྱས་རྣམས་ཀྱིས་ཇི་ལྟར་བསྔོས་པ་དང༌། ཇི་ལྟར་བྱང་
ཆུབ་པ་དེ་བཞིན་དུ་མོས་པ་ཡིད་ལ་བྱེད་པ་ནི། ཕུང་པོ་གསུམ་པའི་མདོ་ལས། ཇི་ལྟར་

162
 ༼ཅ༽ མདོ་སྡེ་རྒྱན་གྱི་འགྲེལ་པ།
འདས་པའི་སངས་རྒྱས་རྣམས་ཀྱིས་བསྔོས་པ། །ཞེས་སོགས་ལྟར་བསྔོ་བ་དང་། ཇི་ལྟར་
བྱང་ཆུབ་པ་ནི། རྒྱུན་ཆགས་གསུམ་པའི་མདོ་ལས། དུས་གསུམ་དུ་རྣམ་པར་ཞུགས་པའི་
སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་
སོ༑ ༑ ཡང་མཐུའི་དགའ་བ་ཡིད་བྱེད་ཀྱིས་མཐུ་རྣམ་པ་བཞི་དག་གི་སྒོ་ནས་རང་གཞན་
སྨོན་པ་ལ་དགའ་བ་དང་། སྐྱོ་བ་མེད་པའི་ཡིད་བྱེད་ཀྱིས་དཀའ་སྤྱད་དང་ལོག་སྒྲུབ་ཀྱིས་
མི་སྐྱོ་བ་དང་། སྤང་གཉེན་གྱི་སྒྲུབ་པ་ཡིད་ལ་བྱེད་པས་ནི། མི་མཐུན་པའི་ཕྱོགས་སེར་
སྣ་སོགས་སེལ་བ་དང་། གཉེན་པོའི་ཕྱོགས་སྦྱིན་སོགས་ཆེད་དུ་སྒྲུབ་པ་རྣམ་པ་བཞི་ཉམས་
སུ་ལེན་དགོས་སོ། །མདོར་བསྡུས་ན། མཐུ་བཞི་ནི། མི་མཐུན་ཕྱོགས་སྤོང་བའི་མཐུ།
ཚོགས་གཉིས་ཡོངས་སུ་སྨིན་པའི་མཐུ། རང་གཞན་ཀུན་ལ་ཕན་པའི་མཐུ། །ཕྱི་མར་རྣམ་
སྨིན་དང་རྒྱུ་མཐུན་གཉིས་དང་བདག་འབྲས་འབྱིན་པའི་མཐུ་དང་བཞི། བསྒྲུབ་པ་བཞི་ནི།
སྡིག་པ་གཤགས་པ། དགེ་བ་ལ་རྗེས་སུ་ཡི་རང་བ། ཆོས་འཁོར་བསྐོར་བར་བསྐུལ་བ།
དགེ་རྩ་བླ་ན་མེད་པའི་བྱང་ཆུབ་ཏུ་བསྔོ་བ་དང་བཞི། ཕྱི་མ་གཉིས་གཅིག་ཏུ་བྱས་ནས་ཕུང་
པོ་གསུམ་པའི་མདོར་བཤད་དོ། །
གཉིས་པ། ཆོས་ལ་མོས་པ་སོགས་ཀྱི་དོན་ལ་ཡིད་ལ་བྱེད་པ་དྲུག་བྱེད་ཚུལ་བསྟན་
པའི་བློཀ་གཅིག་ནི། རབ་དང་ཡང་དག་ནོད་པ་དང་། གཞན་ལ་སྦྱིན་པར་འདུན་པ་དང་།།
༡
གོ་ཆ་དང་ནི་སྨོན་ལམ་དང་། །མངོན་པར་དགའ་དང་བྱ་བའི་ཡིད། །ཅེས་བྱུང་། ཐོག་
མར་རབ་ཏུ་དང་བའི་ཡིད་བྱེད་ཀྱིས་ཕྱིན་དྲུག་སོགས་ཐེག་ཆེན་གྱི་ཆོས་ལ་རབ་ཏུ་དང་བའམ་
མོས་པར་ཡིད་ལ་བྱེད། ཡང་དག་པར་ནོད་པའི་ཡིད་བྱེད་ཀྱིས་ནི། ཆོས་རྣམས་ཚོལ་
ཞིང་ནོད་པར་བྱ་དགོས་སོ། །འདུན་པ་ཡིད་བྱེད་ཀྱིས་ནི། ཆོས་བཤད་པའི་སྒོ་ནས་གཞན་
ལ་ཆོས་སྦྱིན་པར་འདུན་པའོ། ། གོ་ཆའི་ཡིད་བྱེད་ཀྱིས་ནི། དེའི་རྒྱུར་རང་གིས་ཆོས་ཤེས་

མདོ་སྡེ་རྒྱན་གྱི་འགྲེལ་པ། ༼ ཅ༽ 163
པའི་གོ་ཆ་གྱོན་པའོ། །རང་གིས་མི་ཤེས་ན་གཞན་ལ་བཤད་ཐབས་མེད་པས་སོ། །སྨོན་
ལམ་ཡིད་བྱེད་ཀྱིས་ནི། མ་འོངས་པ་ན་ཕྱིན་དྲུག་སོགས་དང་འཕྲད་པར་སྨོན་ལམ་འདེབས་
པའོ། །
དགའ་བ་ཡིད་བྱེད་ཀྱིས་ནི། ལམ་གྱི་རྩ་བ་བཤེས་གཉེན་བསྟེན་ཚུལ་ནས་སྐུ་བཞིའི་
ཟུང་འཇུག་གི་བར་གྱི་ལམ་གྱི་རིམ་པ་ཡན་ལག་དང་བཅས་པ་ལ་དགའ་བར་བྱེད་ཅིང་ལུས་
ངག་ཡིད་གསུམ་གྱི་བྱ་བ་ཐམས་ཅད་ལམ་རིམ་ཉམས་སུ་ལེན་པའི་ཡིད་བྱེད་ཀྱི་སྒོ་ནས་བསྟན་
པའི་ཟློཀ་གཅིག་ནི། སྦྱིན་སོགས་རྣམ་པ་དྲུག་ལ་ནི། །མཐུ་ཐོབ་པ་དང་ཡོངས་སྨིན་དང་།།
མཆོད་པ་དང་ནི་སྟོན་པ་དང་། །ཡང་དག་སྤྲོ་བ་མཆོག་དང་བརྩེ། །ཞེས་བྱུང་། ཐབས་
ལྡན་གྱི་ལས་ལ་སྤྲོ་བ་ཡིད་བྱེད་ཀྱིས། ཕྱིན་དྲུག་རེ་རེའི་ནང་དུ་དྲུག་དྲུག་ཚང་བར་བསྡུས་
ནས་སྒོམ་པས་མཐུ་ཐོབ་པ་ལ་སྤྲོ་བ་ཡིད་ལ་བྱེད། མངོན་རྟོགས་རྒྱན་ལས་དེ་བཞིན་གསུངས།
དེ་ལ་བརྟེན་ནས་བསྡུ་བ་བཞིས་སེམས་ཅན་སྨིན་པ་ལ་སྤྲོ་བ་ཡིད་ལ་བྱེད། དེ་བཞིན་དུ་རྙེད་
བཀུར་གྱི་མཆེད་པ་དང་། སྒྲུབ་པའི་མཆོད་པ་ལ་སྤྲོ་བ་མཆོག་འཛིན་པ་དང་། ཕྱིན་དྲུག་
སོགས་སྟོན་པའི་དགེ་བའི་བཤེས་གཉེན་བསྟེན་པ་ལ་སྤྲོ་བ་འཛིན་པ་བཞི་དང་། བརྩེ་བ་ཡིད་
བྱེད་ཀྱིས་ཚད་མེད་བཞིའི་སྒོ་ནས་སྦྱིན་སོགས་དང་ལྡན་ཞིང་སྒྲུབ་པ་ལ་བྱམས་པ་དང་དགའ་
བ་དང་། སྦྱིན་སོགས་དང་མི་ལྡན་པ་སེར་སྣ་ཅན་སོགས་ལ་སྙིང་རྗེ་དང་། གཉིས་ཀ་ལ་
བཏང་སྙོམས་སྒོམ་པ་བཞིའོ། ། ཡང་ན་འཛིན་པ་བཞི་དང་སྒོམ་པ་བཞི་ཞེས་འཆད་ནའང་
རུང་ངོ་། །
བཞི་པ། བྱང་ཕྱོགས་སོ་བདུན་གྱི་དོན་ཡིད་ལ་བྱེད་ཚུལ་བསྟན་པའི་བློཀ་ཕྱེད་དང་
བཞི་ནི། མ་བྱས་ངན་པར་བྱས་པ་ལ། ། ངོ་ཚ་འགྱོད་དང་ཡུལ་ལ་དགའ། ། སྐྱོ་ལ་དགྲ་
བོའི་འདུ་ཤེས་དང་། །འགོད་དང་བརྗོད་པའི་བློ་གྲོས་སོ། །སྦྱིན་སོགས་རྫོགས་པའི་བྱང་
ཆུབ་ཀྱི། །རྟེན་ཡིན་དབང་ཕྱུག་ལ་སོགས་མིན། །གཉིས་པོ་དག་ལ་སྐྱོན་དང་ནི། ཡོན་

164
 ༼ཅ༽ མདོ་སྡེ་རྒྱན་གྱི་འགྲེལ་པ།
ཏན་སོ་སོ་ཡང་དག་རིག །བསགས་པ་རྗེས་སུ་དྲན་པ་ཡིས། དགའ་དང་དོན་ཆེན་མཐོང་
བ་དང་། །རྣལ་འབྱོར་རྣམ་པར་མི་རྟོག་དང་། དེ་འཛིན་བྱེད་དང་ཕྲད་འདོད་པ། །ལོག་
པར་འཛིན་པ་རྣམ་པ་བདུན། །སྤོང་བའི་མཐུ་ནི་ཐོབ་པ་དང་། །ཞེས་ཡིད་བྱེད་བཅུ་གསུམ་
དང་། ལོག་འཛིན་བདུན་སྤོང་བའི་མཐུ་ཐོབ་པའི་སྒོ་ནས་བསྟན་ཚུལ་ནི། ངོ་ཚ་བ་ཡིད་
བྱེད་ཀྱིས་ནི། ཕྱིན་དྲུག་སོགས་ཀྱི་ཉམས་ལེན་མ་བྱས་པ་དང་། ངན་པ་སྟེ་ཕར་ཕྱིན་དྲུག་
ལྡན་མ་རྫོགས་པར་བྱས་པ་ལ་ངོ་ཚ་ཞིང་འགྱོད་པར་བྱེད། དམིགས་པ་ལ་དགའ་བ་ཡིད་
བྱེད་ཀྱིས་ནི། བྱས་པ་ལ་དགའ་ཞིང་མི་གཡེང་བར་འཛིན། སྐྱོ་བ་མེད་པ་ཡིད་བྱེད་ཀྱིས་
ནི༑ ཕྱིན་དྲུག་སོགས་ལ་སྐྱོ་བ་ལ་དགྲ་བོའི་འདུ་ཤེས་སྤོང་། འགོད་པར་འདུན་པ་ཡིད་
བྱེད་ཀྱིས་ནི། སྡེ་སྣོད་ཤེས་པའི་སྒོ་ནས་ཐེག་ཆེན་གྱི་ལམ་ལ་གཞན་འགོད། བརྗོད་པའི་
ཡིད་བྱེད་ཀྱིས་ནི། གདུལ་བྱའི་བསམ་པ་ཤེས་པའི་སྒོ་ནས་དེ་ལ་ཁམས་དང་མཐུན་པའི་
ཆོས་བརྗོད་པའི་བློ་གྲོས་དང་ལྡན། ཇི་ལྟར་ནད་པ་ན་པ་ལ། །ཞེས་སོགས་ལྟར་དང་། རྟེན་
པ་ཡིད་བྱེད་ཀྱིས་ནི། སྦྱིན་སོགས་ཕར་ཕྱིན་དྲུག་སོགས་རྫོགས་བྱང་སྒྲུབ་པའི་རྟེན་ཡིན་
གྱི༑ དབང་ཕྱུག་དང་ཚངས་པ་སོགས་མིན་སྙམ་པ་བྱེད། སོ་སོར་རིག་པ་ཡིད་བྱེད་ཀྱིས་
ནི༑ སྤང་བྱའི་ཕྱོགས་ཀྱི་སྐྱོན་དང་། གཉེན་པོའི་ཕྱོགས་ཀྱི་ཡོན་ཏན་རྣམས་སོ་སོར་རིག་
པར་བྱེད། རྗེས་དྲན་གྱི་དགའ་བ་ཡིད་བྱེད་ཀྱིས་ནི། ཚོགས་གཉིས་བསགས་པ་རྗེས་སུ་
དྲན་པའི་སྒོ་ནས་དགའ་བ་བྱེད། དོན་མཐོང་ཡིད་བྱེད་ཀྱིས་ནི། བྱང་ཆུབ་ཀྱི་ཕྱོགས་དང་
མཐུན་པའི་སྒོ་ནས་དོན་ཆེན་པོ་བྱང་ཆུབ་འགྲུབ་པར་མཐོང་། ཏིང་ངེ་འཛིན་འདོད་པའི་
ཡིད་བྱེད་ཀྱིས་ནི། ཞི་ལྷག་གཉིས་རྣལ་འབྱོར་དུ་བྱེད། མི་རྟོག་པའི་འདོད་པ་ཡིད་བྱེད་
ཀྱིས་ནི། ཐབས་མཁས་ཀྱི་ལམ་རྣམས་མཚན་མར་མི་བྱེད། འཛིན་པར་འདོད་པའི་ཡིད་
བྱེད་ཀྱིས་ནི། གཟུངས་བའི་ཆོས་ཀྱི་ཚིག་དོན་འཛིན་པར་བྱེད། རྐྱེན་དང་ཕྲད་འདོད་ཀྱི་
ཡིད་བྱེད་ཀྱིས་ནི་ཆོས་ཀྱི་ཚིག་དོན་འཛིན་པའི་གཟུངས་སོགས་སྟོན་པའི་དགེ་བའི་ཤེས་གཉེན་

མདོ་སྡེ་རྒྱན་གྱི་འགྲེལ་པ། ༼ཅ༽ 155
དང་ཕྲད་འདོད་མངོན་དུ་བྱེད་པའི་ཕྱིར་རོ། །རྣམ་ཐར་སྒོ་གསུམ་ཡིད་བྱེད་ཀྱིས་ནི། ཀུན་
བཏགས་རང་མཚན་གྱིས་གྲུབ་པར་འཛིན་པ་དང་། གཞན་དབང་གཙང་བདེ་རྟག་བདག་
སོགས་སུ་འཛིན་པ་དང་། ཡོངས་གྲུབ་རྟག་ཆད་བྲལ་བའི་རྣམ་དག་ལམ་གྱི་དམིགས་པ་
མ་ཡིན་པར་འཛིན་པ་གསུམ་དང་། ཆོས་ཀྱི་སྡོམ་བཞི་ཡིད་བྱེད་ཀྱིས་ནི། འདུ་བྱས་རྟག་
པ༑ ཟག་བཅས་བདེ་བ། ཆོས་ཀུན་བདག་ཏུ་ཡོད། མྱང་འདས་མ་ཞི་སྙམ་དུ་འཛིན་པ་
བཞི་སྟེ་ཡིད་བྱེད་ཐ་མ་དེ་གཉིས་ཀྱིས་ལོག་འཛིན་བདུན་སྤོང་བའི་མཐུ་ཐོབ་པ་ཡིན་པའི་ཕྱིར་
རོ༑ ༑
ལྔ་པ། ཡོན་ཏན་གྱི་ལེའུའི་དོན་ཡིད་ལ་བྱེད་ཚུལ་བསྟན་པའི་བློཀ་ཕྱེད་དང་དྲུག་
ནི༑ ངོ་མཚར་ངོ་མཚར་མེད་པ་ལ། །འདུ་ཤེས་རྣམ་པ་བཞི་ཉིད་དོ། །སེམས་ཅན་རྣམས་
ལ་སྙོམས་པ་དང་། །བདག་ཉིད་ཆེན་པོ་མཐོང་བ་དང་། གཞན་གྱི་ཡོན་ཏན་ལན་རེ་དང་།།
གསུམ་དུ་སྨོན་དང་རྒྱན་དུའོ། །སངས་རྒྱས་བསྟན་པ་བསྒྲུབ་པའི་ཕྱིར། །ཚུ་རོལ་མི་གནས་
སེམས་པ་དང་། །དེས་དམན་དར་བའི་སེམས་ཅན་ལ། ། མི་དགའ་བ་དང་དགའ་བའོ།།
བསྒོམ་པ་བཅོས་དང་ཡང་དག་ལ། །མ་དད་པ་དང་དད་པ་དང་། །དང་དུ་མི་ལེན་ཡིད་
༡༡
བྱེད་དང་། །ལུང་བསྟན་ངེས་པར་དགའ་བའོ། ། ཕྱི་མའི་ཚེ་ལ་མཐོང་བའི་ཕྱིར། །འཇུག་
སེམས་མཉམ་པར་ལྟ་བའི་ཕྱིར། །མཆོག་ཆོས་རྣམས་ལ་ཞུགས་པ་ཡིས། །བདག་ཉིད་
༡༦
མཆོག་ཏུ་ངེས་འཛིན་ཕྱིར། ། ཕ་རོལ་ཕྱིན་བཅུའི་རྒྱུས་བྱུང་བ། །དགེ་བ་ཡིད་ལ་བྱེད་འདི་
དག །རྟག་ཏུ་བྱང་ཆུབ་སེམས་དཔའ་ཡི། །ཁམས་ནི་བརྟས་པར་བྱེད་པ་ཡིན། །ཅེས་
བྱུང་། ངོ་མཚར་དུ་འདུ་ཤེས་ཡིད་ལ་བྱེད་པ་ནི། བྱང་སེམས་རྣམས་ཀྱིས་ཕ་རོལ་པའི་
ཉམས་ལེན་ཕྱོགས་རེ་བ་མ་ཡིན་པ་རྒྱ་ཆེན་སྒྲུབ་པ་དང་། བསྐལ་བ་མང་པོར་ཡུན་རིང་
པོར་སྒྲུབ་པ་དང་། ཚེ་འདིར་ལན་ལ་རེ་བ་མེད་པ་དང་། ཕྱི་མར་རྣམ་སྨིན་ལ་རེ་བ་མེད་
པ་ངོ་མཚར་བའི་འདུ་ཤེས་བཞི་དང་། ངོ་མཚར་མེད་པའི་འདུ་ཤེས་ཡིད་བྱེད་ཀྱིས་ནི། ཕྱིན་

166
 ༼ཅ༽ མདོ་སྡེ་རྒྱན་གྱི་འགྲེལ་པ།
དྲུག་སོགས་རྒྱ་ཆེ་ཞིང་ཡུན་རིང་བའི་རྒྱུ་མཚན་གྱིས་དེས་སངས་རྒྱས་འགྲུབ་པ་དང་། རྒྱ་
ཆེ་ཞིང་ཡུན་རིང་དུ་བསྒྲུབས་པས་བདག་གཞན་མཉམ་པ་ཉིད་དུ་རྟོགས་པ་དང་། ཚེ་འདིར་
འཇིག་རྟེན་པའི་ལྷས་མཆོད་པ་ལྟ་བུའི་ལེན་ལ་ཡང་མི་རེ་བ་དང་། ཕྱི་མར་ལུས་དང་ལོངས་
སྤྱོད་སོགས་དང་རྣམ་སྨིན་ལ་མི་རེ་བ་ངོ་མཚར་མི་ཆེ་སྙམ་པའི་འདུ་ཤེས་བཞི་ཡང་སྒོམ་
པ་དང་། སྙོམས་པ་ཡིད་བྱེད་ཀྱིས་ནི། སེམས་ཅན་རྣམས་ལ་ཆ་སྙོམས་པར་ཕན་པ་སྒྲུབ་
པ་དང་། བདག་ཉིད་ཆེན་པོ་མཐོང་བ་ཡིད་བྱེད་ཀྱིས་ནི། ཕྱིན་དྲུག་གི་སྒོ་ནས་ཕན་འདོགས་
པ་ནི་ཕན་པའི་བདག་ཉིད་ཆེན་པོ་ཉིད་དུ་མཐོང་བ་དང་། རེ་བ་ཡིད་བྱེད་ཀྱིས་ནི། ཕན་
བཏགས་པའི་ལན་དུ་གཞན་གྱིས་ཕྱིན་དྲུག་གི་ཡོན་ཏན་སྒྲུབ་ཏུ་རེ་བའོ། །སྨོན་པ་ཡིད་བྱེད་
ཀྱིས་ནི། བྱང་སེམས་ཀྱི་སའི་མཐར་ཐུག་པ་དང་། སངས་རྒྱས་སའི་མཐར་ཐུག་པ་དང་།
སེམས་ཅན་ཐམས་ཅད་ཀྱི་དོན་བྱེད་པ་སྟེ་གནས་གསུམ་དུ་སྨོན་པའོ། །རྟག་པར་ཡིད་ལ་
བྱེད་པས་ནི། རྒྱུན་དུ་ཕྱིན་དྲུག་ལ་སྦྱོར་བའི་སྒོ་ནས་དུས་དོན་ཡོད་པར་བྱ་བའོ། །ཡང་
དག་པར་སྦྱོར་བ་ཡིད་ལ་བྱེད་པས་ནི། སངས་རྒྱས་རྣམས་ཀྱིས་ཇི་ལྟར་བསྟན་པ་བཞིན་
དུ་སྒྲུབ་པ་དང་། ཚུ་རོལ་འཁོར་མཐའ་ལ་མི་གནས་པར་གཞན་དོན་སེམས་པའོ། ། མི་
དགའ་བ་ཡིད་བྱེད་ཀྱིས་ནི། སྦྱིན་སོགས་དེས་དམན་པ་སྟེ་ཕྱིན་དྲུག་ལས་ཉམས་པ་ལ་མི་
དགའ་བའོ། །དགའ་བ་ཡིད་བྱེད་ཀྱིས་ནི། སྦྱིན་སོགས་འཕེལ་ཞིང་རྒྱས་པ་ལ་དགའ་བ་
བྱེད་པའོ། །མ་དད་པ་ཡིད་བྱེད་ཀྱིས་ནི། བཅོས་མ་སྟེ་སྦྱིན་སོགས་ཀྱི་གཟུགས་བརྙན་
སྒྲུབ་པ་ལ་མི་དགའ་བ་བྱེད་དོ། །དད་པ་ཡིད་བྱེད་ཀྱིས་ནི། ཡང་དག་པར་སྒྲུབ་པ་ལ་མོས་
པ་བྱེད། དང་དུ་མི་ལེན་པ་ཡིད་བྱེད་ཀྱིས་ནི། ཕྱིན་དྲུག་སོགས་དགེ་བའི་མི་མཐུན་ཕྱོགས་
ལ་བྱུང་ན་དང་དུ་མི་ལེན་པའོ། །དང་དུ་ལེན་པ་ཡིད་བྱེད་ཀྱིས་ནི། ཕྱིན་དྲུག་རྫོགས་པར་
ལུང་བསྟན་པ་དང་། ངེས་པའི་ལས་ལ་གནས་པ་ལ་འདོད་པ་ཡིད་ལ་བྱེད་པའམ་དགའ་
བ་སྒོམ་པའོ། །ཚེ་ཕྱི་མ་ལ་མཐོང་བའི་ཕྱིར་འཇུག་པའི་ཡིད་ལ་བྱེད་པ་ནི། བྱང་ཆུབ་སེམས་

མདོ་སྡེ་རྒྱན་གྱི་འགྲེལ་པ། ༼ཅ༽ 17
དཔའ་ཡིན་ཕྱིན་ཆད་འགྲོ་བ་གང་དུ་སོན་ཡང་སྦྱིན་པ་ལ་སོགས་པ་གདོན་མི་ཟ་བར་བྱ་དགོས་
སོ་སྙམ་དུ་མངོན་པར་འདུ་བྱེད་པའོ། །མཉམ་པ་ཉིད་དུ་ལྟ་བ་ཡིད་བྱེད་ཀྱིས་ནི། བྱང་
སེམས་གཞན་དང་བདག་ཉིད་སེམས་བསྐྱེད་མཉམ་པར་ལྟ་བའམ་དམིགས་པའི་ཕྱིར་དུ་རྟག་
པར་ཕྱིན་དྲུག་གི་ཉམས་ལེན་སྒྲུབ་པའོ། །མོས་པ་ཡིད་བྱེད་ཀྱིས་ནི། མཆོག་གི་ཆོས་ཕ་
རོལ་ཏུ་ཕྱིན་པའི་ལམ་ལ་ཞུགས་པ་ཡིས་བདག་ཉིད་ཐེག་པ་དམན་པ་ལས་མཆོག་ཏུ་གྱུར་
པའི་ལམ་ལ་ཞུགས་པར་ངེས་པར་འཛིན་པར་བྱེད་པ་དང་བཅོ་བརྒྱད་དང་། ཕར་ཕྱིན་
བཅུའི་རྒྱུས་བྱུང་བའི་དགེ་བ་བཅུ་དང་བཅས་ཉི་ཤུ་རྩ་བརྒྱད་པོ་རྣམས་ནི། དུས་རྟག་ཏུ་
བྱང་ཆུབ་སེམས་དཔའ་རྣམས་ཀྱི་ཁམས་སམ་བྱང་ཆུབ་ཀྱི་ས་བོན་བརྟས་པར་བྱེད་པའམ་
རྒྱས་པར་བྱེད་པ་ཡིན་ཏེ། ཚོགས་གཉིས་མཐར་ཕྱིན་པར་བྱེད་པའི་ཕྱིར། གསུམ་པ། ཆོས་
ཚོལ་བའི་རབ་དབྱེ་ལ། ཆོས་ཚོལ་བའི་རབ་དབྱེ་སྤྱིར་བསྟན་པ་དང་། སྤང་བྱ་རྟོག་པའི་
དབྱེ་བ་བྱེ་བྲག་ཏུ་བཤད་པ་གཉིས། དང་པོ་ལ དངོས་དང་། ཆོས་ཚོལ་ཚུལ་གཉིས།
དང་པོ་ཆོས་ཚོལ་བ་དངོས་ལ། རྒྱས་པ་སོགས་ཀྱི་སྒོ་ནས་ཚོལ་བ་དང༌། སྤང་བ་དང་བཅས་
པ་སོགས་ཀྱི་སྒོ་ནས་ཚོལ་བ་གཉིས།
དང་པོ། རྒྱས་པ་དང་བརྟེན་པ་དང་དབང་འབྱོར་རྣམས་ཀྱིས་སྒོ་ནས་ཆོས་ཚོལ་
བ་བསྟན་པའི་ཚིག་རྐང་གཉིས་ནི། རྒྱས་དང་ལྷག་པའི་བསམ་དང་ཆེན་པོ་ནི། །བརྟན་
པའི་ཡོངས་སུ་ཚོལ་བ་ཡིན་པར་འདོད། །ཅེས་བྱུང་། དེ་ཡང་བྱང་ཆུབ་སེམས་དཔའ་
རྣམས་ཀྱི་ཆོས་ཚོལ་ཚུལ་མི་འདྲ་བ་གསུམ་ཡོད་དེ། ཚོགས་སྦྱོར་གྱི་སྐབས་སུ་ཐོས་བསམ་
གྱི་ཤེས་རབ་རྒྱས་པ་དང་ཆོས་རྒྱུན་གྱི་ཏིང་ངེ་འཛིན་བརྟན་པའི་སྒོ་ནས་ཆོས་ཚོལ། མ་དག་
ས་བདུན་གྱི་སྐབས་སུ་བསམ་སྒོམ་བརྟན་པོ་ལྷག་པའི་སྒོ་ནས་ཆོས་ཚོལ། དག་ས་གསུམ་
གྱི་སྐབས་སུ་དབང་འབྱོར་ཆེན་པོའི་སྒོ་ནས་ཆོས་ཡོངས་སུ་ཚོལ་བ་ཡིན་པར་འདོད་དོ།།
འབད་རྩོལ་རགས་པ་ཉེ་བར་ཞི་བ་འདི་ནས་ཐོབ་པའོ། །གཉིས་པ། སྤང་པ་དང་བཅས་

1ts
 ༼ཅ༽ མདོ་སྡེ་རྒྱུན་གྱི་འགྲེལ་པ།
པ་སོགས་ཀྱི་སྒོ་ནས་ཆོས་ཚོལ་བ་ལ། སྤང་བྱ་མངོན་གྱུར་སེལ་ཚུལ། འབྲས་བུ་མངོན་
དུ་གྱུར་ཚུལ། སྤང་བྱའི་ས་བོན་སེལ་ཚུལ་དང་གསུམ། དང་པོ། སྤང་བྱ་མངོན་གྱུར་
སེལ་ཚུལ་བསྟན་པའི་ཚིག་རྐང་གཉིས་ནི། དེ་དག་གི་ནི་སྤང་དང་བཅས་པ་དང་། སྤང་
བྱ་མེད་དང་དེ་བཞིན་དབང་འབྱོར་བའོ། །ཞེས་བྱུང་། དེ་ཡང་མོས་སྤྱོད་ཀྱི་སྐབས་སུ་
སྤང་བྱ་མངོན་གྱུར་ཉམས་སྨད་པ་ཙམ་ལས་གང་ཡང་མ་སྤངས་པས་ན་སྤང་བྱ་དང་བཅས་
པ་དང་། མ་དག་ས་བདུན་གྱི་སྐབས་སུ་ས་དང་པོ་བདུན་གྱི་བར་ཆད་མེད་ལམ་གྱི་དངོས་
སྐལ་གྱི་སྤང་བྱ་མཐོང་སྤང་དང་སྒོམ་སྤང་འགའ་རེ་སྤངས་པས་ན་སྤང་བྱ་དེ་དག་མེད་པ་
དང་། དག་པ་ས་གསུམ་གྱི་གནས་སྐབས་སུ་དབང་པོ་ལ་དབང་འབྱོར་ཐོབ་པ་དང་། རྟོགས་
པ་ཡོངས་སུ་ཚོལ་ཞིང་རྣམ་པར་མི་རྟོག་པ་སྟེ་བདག་འཛིན་མངོན་དུ་འགྱུར་པའི་གོ་སྐབས་
བཅོམ་པ་དང་། རང་ཉིད་གང་དུ་འཚང་རྒྱ་བའི་སངས་རྒྱས་ཀྱི་ཞིང་སྦྱང་བ་སོགས་ལ་འབད་
རྩོལ་རགས་པ་ཉེ་བར་ཞི་བའི་ཉེར་ཞི་ཐོབ་པའི་ཕྱིར་ཞིང་སྦྱང་བ་ནི་སེམས་སྦྱང་བའོ། །
གཉིས་པ། འབྲས་བུ་མངོན་དུ་འགྱུར་ཚུལ་བསྟན་པའི་ཚིག་རྐང་ཕྱེད་དང་གསུམ་
ནི༑ བྱང་ཆུབ་སེམས་དཔའ་རྣམས་ཀྱི་ཚོལ་བ་ནི། ། སྐུ་མེད་པ་དང་སྐུ་བཅས་སྐུ་ཐོབ་དང་།།
སྐུ་ཡོངས་རྫོགས་དང་། ཞེས་བྱུང་། དེ་ཡང་བྱང་ཆུབ་སེམས་པ་རྣམས་ཀྱིས་འབྲས་བུ་
ཚོལ་ཚུལ་བཞི་ཡོད་དེ། ཚོགས་ལམ་གྱི་གནས་སྐབས་སུ་ཆོས་སྐུ་སྣང་བ་མེད་པས་སྐུ་མེད་
པ་དང་། སྦྱོར་ལམ་གྱི་གནས་སྐབས་སུ་ཆོས་སྐུ་ལ་ཞི་ལྷག་ཟུང་འབྲེལ་གྱི་སྣང་བ་དང་བཅས་
པས་སྐུ་བཅས་དང་། མཐོང་ལམ་གྱི་གནས་སྐབས་སུ་འགོག་བདེན་དང་ལམ་བདེན་ཐོབ་
པས་ཆོས་སྐུའི་རིགས་འདྲ་ཐོབ་པ་དང་། དག་པ་ས་གསུམ་གྱི་སྐབས་སུ་འབད་རྩོལ་རགས་
པ་ཞི་བས་ཆོས་སྐུ་རྫོགས་པ་ཞེས་བཤད་པའི་ཕྱིར།
གསུམ་པ། སྤང་བྱའི་ས་བོན་སེལ་ཚུལ་བསྟན་པའི་ཚིག་རྐང་ཕྱེད་དང་གཉིས་ནི།
ང་རྒྱལ་མང་བ་དང་། །ང་རྒྱལ་ཕྲ་དང་ང་རྒྱལ་མེད་པར་འདོད། ཅེས་བྱུང་། དེ་ཡང་

མདོ་སྡེ་རྒྱན་གྱི་འགྲེལ་པ། ༼ཅ༽ 1s
མོས་སྤྱོད་ཀྱི་སྐབས་སུ་ངར་འཛིན་ཅུང་ཟད་ཀྱང་མ་སྤངས་པས་ང་རྒྱལ་བ་མང་བ་ཞེས་བྱ།
མ་དག་ས་བདུན་གྱི་སྐབས་སུ་ངར་འཛིན་གྱི་གཉེན་པོ་འཕགས་ལམ་ལ་གནས་ཤིང་མཐོང་
སྒོམ་གྱི་ང་རྒྱལ་ཕལ་ཆེར་བཅོམ་པས་ང་རྒྱལ་ཕྲ་བ་ཞེས་བྱ་ལ། དག་ས་ན་ཉོན་མོངས་མངོན་
དུ་གྱུར་པ་མེད་ཅིང་། རྣམ་པར་མི་རྟོག་པའི་ཡེ་ཤེས་ལྷུན་གྱིས་གྲུབ་པའི་ཕྱིར། ང་རྒྱལ་
མེད་པ་ཞེས་བཤད་དོ། །ཉོན་ཡིད་འཁོར་བཅས་སྤངས་པ་ལ་བཤད་པའང་ཡོད་པས་ཞིབ་
ཆ་ཅུང་ཟད་དགོས་སམ་སྙམ།
གཉིས་པ། ཆོས་ཀྱི་རྒྱུ་ཚོལ་ཚུལ་བསྟན་པའི་ཟློ ཀ་གཅིག་ནི། བརྟན་ཆོས་གཟུགས་
དང་གཟུགས་མིན་ལ། །མཚན་དང་དེ་བཞིན་ནད་མེད་དང་། མངོན་ཤེས་རྣམས་ཀྱི་དབང་
༡
ཕྱུག་དང་། དེ་ཟད་མི་ཤེས་ཉིད་ཀྱི་རྒྱུ། །ཞེས་བྱུང་། དེ་ཡང་ཆོས་ནི་གཟུགས་ལ་སྟེ་མཚན་
གྱི་རྒྱུའོ། །གཟུགས་ཕུང་མ་ཡིན་པའི་མིང་བཞིའི་ཕུང་པོ་ལ་ནད་མེད་པའི་རྒྱུ་སྟེ། ཉོན་མོངས་
པའི་ནད་རབ་ཏུ་ཞི་བར་བྱེད་པའི་ཕྱིར་རོ། །མངོན་པར་ཤེས་པ་རྣམས་ཀྱི་དབང་ཕྱུག་གི་
རྒྱུ་ཡང་ཡིན་ནོ། །དེ་དག་ཟད་མི་ཤེས་པ་ཉིད་ཀྱི་རྒྱུ་ཡང་ཡིན་ཏེ། ཕུང་པོའི་ལྷག་མ་མ་
ལུས་པའི་མྱ་ངན་ལས་འདས་པ་ན་ཡང་རྒྱུན་མ་འཆད་པའི་ཕྱིར་རོ། །དེ་ཉིད་ཀྱི་ཕྱིར་ཚངས་
པས་ཞུས་པའི་མདོ་ལས། ཆོས་བཞི་དང་ལྡན་པའི་བྱང་ཆུབ་སེམས་དཔའ་རྣམས་ཆོས་ཡོངས་
སུ་ཚོལ་བར་འགྱུར་ཏེ། དཀོན་པའི་དོན་གྱིས་རིན་པོ་ཆེའི་འདུ་ཤེས་དང་། ཉོན་མོངས་
པའི་ནད་རབ་ཏུ་ཞི་བར་བྱེད་པའི་དོན་གྱིས་སྨན་གྱི་འདུ་ཤེས་དང་། ཆུད་མི་ཟ་བའི་དོན་
གྱིས་ནོར་བུའི་འདུ་ཤེས་དང་། སྡུག་བསྔལ་ཐམས་ཅད་རབ་ཏུ་ཞི་བའི་དོན་གྱིས་མྱ་ངན་
ལས་འདས་པའི་འདུ་ཤེས་དང་ལྡན་པ་ཞེས་གསུངས་སོ། །མཚན་རྣམས་ནི་མཛེས་པར་
བྱེད་པའི་ཕྱིར་རིན་པོ་ཆེ་ལྟ་བུ་སྟེ། དེ་བས་ན་དེའི་རྒྱུ་ཡིན་པའི་ཕྱིར་ཆོས་ལ་རིན་པོ་ཆེར་
འདུ་ཤེས་སོ། །ནད་མེད་པའི་རྒྱུ་ཡིན་པའི་ཕྱིར་སྨན་དུ་འདུ་ཤེས་སོ། །མངོན་པར་ཤེས་
པ་རྣམས་ཀྱི་དབང་ཕྱུག་གི་རྒྱུ་ཡིན་པའི་ཕྱིར་ནོར་དུ་འདུ་ཤེས་སོ། །དེ་དག་ཟད་མི་ཤེས་

170
 ༼ཅ༽ མདོ་སྡེ་རྒྱན་གྱི་འགྲེལ་པ།
པ་ཉིད་ཀྱི་རྒྱུ་ཡིན་པའི་ཕྱིར་མྱ་ངན་ལསལས་འདས་པར་འདུ་ཤེས་ཏེ། ཟད་པས་འཇིགས་པ་
མེད་པའི་དོན་གྱིས་སོ། །ཞེས་སློབ་དཔོན་དབྱིག་གཉེན་གྱིས་གསུངས་སོ། །
གཉིས་པ། སྤང་བྱ་རྟོགས་པའི་དབྱེ་བ་བསྟན་པའི་ཟློཀ་གཅིག་ནི། རྒྱལ་བའི་སྲས་
རྣམས་ཀྱི་ནི་ཡོད་དང་མེད་པ་དང་། ། སྒྲོ་འདོགས་སྐུར་པའི་རྟོག་དང་གཅིག་དང་དུ་མ་ཉིད།།
རང་དང་ཁྱད་པར་རྟོག་དང་མིང་དོན་ཇི་བཞིན་དུ། །མངོན་པར་ཞེན་པའི་རྟོག་པ་ཡང་དག་
སྤང་པར་བྱ། །ཞེས་བྱུང་། དེ་ཡང་རྒྱལ་བའི་སྲས་པོ་རྣམས་ཀྱིས་སྤང་བར་བྱ་བའི་རྣམ་
གཡེང་གི་རྟོག་པ་བཅུ་ནི། ཀུན་བཏགས་རང་མཚན་གྱིས་གྲུབ་པ་ཡོད་པར་རྣམ་རྟོག་དང༌།
E:
1|
 གཞན་དབང་དང་ཡོངས་གྲུབ་གཉིས་བདེན་གྲུབ་ཏུ་མེད་པར་རྣམ་རྟོག་དང་། གཟུང་འཛིན་
རྫས་ཐ་དད་དུ་སྣང་བ་ལྟར་ཞེན་པ་སྒྲོ་འདོགས་པར་རྟོག་པའི་རྣམ་པར་རྟོག་པ་དང་། གཟུང་
འཛིན་གཉིས་ཀྱིས་སྟོང་པ་གཏན་མེད་དུ་ཞེན་པ་སྐུར་འདེབས་ཀྱི་རྣམ་རྟོག་དང་། གཞན་
དབང་ཡོངས་གྲུབ་གཉིས་ལྡོག་པ་གཅིག་ཏུ་འཛིན་པའི་རྣམ་རྟོག་དང་། རེ་རེ་ནས་ངོ་བོ་
དུ་མར་འཛིན་པ་དུ་མར་རྣམ་རྟོག་དང་། གཟུགས་ཕྱི་དོན་དུ་འཛིན་པ་གཟུགས་ཀྱི་ངོ་བོ་
ལ་རྣམ་རྟོག་དང་། །གཟུགས་ཀྱི་སྐྱེ་འགག་སོགས་ཕྱི་དོན་དུ་འཛིན་པ་གཟུགས་ཀྱི་ཁྱད་པར་
ལ་རྣམ་རྟོག་དང་། དོན་ཇི་ལྟ་བ་བཞིན་མིང་དུ་རྣམ་རྟོག་དང་། མིང་ཇི་ལྟ་བ་བཞིན་དོན་
དུ་རྣམ་པར་རྟོག་པ་དང་བཅུའི་གཉེན་པོ་སོ་སོར་ཚོལ་ཞིང་སྒོམ་པའི་ཕྱིར། རྣམ་གཡེང་
གི་རྟོག་པ་བཅུ་པོ་དེ་དག་གི་གཉེན་པོ་བཅུ་པོ་རྣམས་ནི་རིམ་པ་བཞིན་དུ་ཡུམ་ཤེས་རབ་ཀྱི་
ཕ་རོལ་ཏུ་ཕྱིན་པའི་མདོ་ལས། འདི་བྱང་ཆུབ་སེམས་དཔའ་ཡང་དག་པར་རྗེས་སུ་མི་མཐོང་།
ཞེས་དང་། བྱང་ཆུབ་སེམས་དཔས་བྱང་ཆུབ་སེམས་དཔས་བྱང་ཆུབ་སེམས་དཔའ་ཉིད་
དུ་ཡོད་པར། །ཞེས་དང་། ཤཱ་རིའི་བུ་གཟུགས་ནི་གཟུགས་ཀྱི་ངོ་བོ་ཉིད་ཀྱིས་སྟོང་ངོ་།
ཞེས་དང་། སྟོང་པ་ཉིད་ཀྱིས་ནི་མ་ཡིན་ནོ། །ཞེས་དང་། གཟུགས་ཀྱི་སྟོང་པ་ཉིད་གང་
ཡིན་པ་དེ་ནི་གཟུགས་མ་ཡིན་ནོ། །ཞེས་དང་། སྟོང་པ་ཉིད་ལས་ཀྱང་གཟུགས་གཞན་མ་

མདོ་སྡེ་རྒྱན་གྱི་འགྲེལ་པ། ༼ཅ༽ 11
ཡིན་ཏེ། གཟུགས་ཉིད་སྟོང་པ་ཉིད་སྟོང་པ་ཉིད་གཟུགས་སོ། །ཞེས་དང་། གཟུགས་གང་
ཡིན་པ་དེ་ནི་མིང་ཙམ་མོ། །ཞེས་དང་། གཟུགས་ལ་ནི་སྐྱེ་བ་ཡང་མེད། འགག་པ་ཡང་
མེད། ཀུན་ནས་ཉོན་མོངས་པ་ཡང་མེད། རྣམ་པར་བྱང་བ་ཡང་མེད་དོ། །ཞེས་དང་།
མིང་ནི་བཅོས་མ་སྟེ། །ཞེས་དང་། བྱང་ཆུབ་སེམས་དཔས་མིང་དེ་དག་ཡང་དག་པར་
རྗེས་སུ་མི་མཐོང་ངོ༌། །ཡང་དག་པར་རྗེས་སུ་མི་མཐོང་ན་མངོན་པར་མི་ཞེན་ཏོ། །ཞེས་
པའི་མདོ་ཚན་བཅུས་བསྟན་ཏོ། །རྒྱས་པར་ཡུམ་རྒྱས་འབྲིང་བསྡུས་གསུམ་ལས་ཤེས་པར་
བྱའོ། །དེ་ཡང་ཆོས་ཀྱི་བདག་ལ་བརྟེན་པ་བརྒྱད་དང་། གང་ཟག་གི་བདག་ལ་བརྟེན་པ་
གཉིས་ཀུན་བཏུས་དར་ཊིཀ་དུ་གསུངས་པ་གཙོ་བོའི་དབང་དུ་བྱས་པ་ཡིན་ནམ་སྙམ་མཁས་
རྣམས་དགོངས། །རྣམ་གཡེང་གི་རྟོག་པ་ལ་རྣམ་གཡེང་ཡིན་མི་དགོས་སམ་སྙམ་སྟེ། དབུ་
མ་པའི་ལུགས་ལ་བདེན་འཛིན་སྟོང་ཉིད་ལ་རྣམ་གཡེང་ཡིན་པའི་རིགས་པ་འདིར་ཡང་སྦྱར་
ཆོག་པའི་ཕྱིར་སྙམ་མོ། །དཔྱད་པར་བྱའོ། །
བཞི་པ། ཐེག་པ་ཆེན་པོའི་ཆོས་ཚོལ་བའི་ཆེ་བ་བརྗོད་པའི་ཟློཀ་གཅིག་ནི། དེ་ལྟར་
བློ་གྲོས་དགེ་བ་བརྩོན་འགྲུས་དྲག་བརྟེན་ནས། །དེ་བཞིན་ཉིད་བཅས་གཉིས་ཀྱི་ཆོས་ཉིད་
ཡོངས་བཙལ་བ། །དེ་ཕྱིར་རྟག་ཏུ་སྐྱེ་དགུ་རྣམས་ཀྱི་སྟོན་པར་འགྱུར། །དེ་ནི་རྒྱ་མཚོ་
བཞིན་དུ་ཡོན་ཏན་རྣམས་ཀྱིས་གང་། །ཞེས་བྱུང་། གོང་དུ་བཤད་པ་དེ་ལྟར་རིག་པའི་
གནས་ཀྱི་ཆོས་མཐའ་དག་ཚོལ་བའི་བློ་གྲོས་དང་དགེ་བའི་སྟོབས་ཀྱིས་ཚོགས་གཉིས་ཀྱི་སྤྱོད་
པ་མཐའ་དག་ཡིད་ལ་བྱེད་པའི་བརྩོན་པ་དྲག་པོ་ལ་བརྟེན་ནས། དེ་བཞིན་ཉིད་སྟོང་གཞི་
དང་བཅས་པའི་བདེན་གཉིས་ཀྱི་ཆོས་ཉིད་ཡོངས་སུ་བཙལ་བའི་ཐབས་ཀྱི་ཆེ་བ་དང་ལྡན་
པ་ཆོས་ཅན། དོན་གཉིས་ཀྱི་ཡོན་ཏན་དང་ལྡན་པ་ཡིན་ཏེ། གཞན་དོན་གྱི་ཆེ་བ་དུས་རྟག་ .
ཏུ་སྐྱེ་དགུ་རྣམས་ཀྱང་སྟོན་པར་འགྱུར་བ་དང་། རང་དོན་གྱི་ཆེ་བ་རྒྱ་མཚོ་བཞིན་དུ་ཤེས་
རྒྱུད་ཡོན་ཏན་གྱི་ཆུས་གང་བར་འགྱུར་བའི་ཕྱིར། རྒྱ་མཚོ་ནི་གཏིང་མཐའ་དཔག་པར་

179
 ༼ཅ༽ མདོ་སྡེ་རྒྱན་གྱི་འགྲེལ་པ།
དཀའ་བ་དང་། རླབས་འཕྲེང་གཡོ་བ་དང་། རིན་པོ་ཆེའི་འབྱུང་གནས་སུ་གྱུར་པ་ལྟར།
རང་དོན་གྱི་ཆེ་བའང་གཞན་དོན་གྱི་ཡོན་ཏན་ཡིན་ནོ། །ཐེག་པ་ཆེན་པོ་མདོ་སྡེའི་རྒྱུན་གྱི་
ལེའུ་བཅུ་གཉིས་པ་ཡོངས་སུ་ཚོལ་བའི་ལེའུ་ལ་ཟློཀ་བདུན་ཅུ་དོན་བརྒྱད་ཡོད་པ་རྣམས་རྫོགས་
སོ༑ ༑ཐེག་པ་ཆེན་པོའི་ཆོས་རྙེད་པ་ན་རང་གི་སྒྲུབ་ཅིང་གཞན་ལ་འཆད་དགོས་པས།
གཉིས་པ། བཤད་སྒྲུབ་ཀྱི་སྦྱོར་བས་ཐེག་པ་ཆེན་པོའི་ཆོས་ལ་འཇུག་ཚུལ་ལ། ཆོས་
རྙེད་ནས་གཞན་ལ་སྟོན་ཚུལ་དང་། དེའི་རྒྱུ་རང་གིས་སྒྲུབ་ཚུལ་གཉིས། དང་པོ་ལ། ཆོས་
ལ་སེར་སྣ་སྤངས་ཏེ་གཞན་ཕན་གྱི་བསམ་སྦྱོར་བསྟེན་པ་དང་། བཤད་བྱའི་ཆོས་ངོས་བཟུང་
བ་དང་། བཤད་པའི་ཕན་ཡོན་དང་ཆེ་བའི་ཁྱད་པར་བསྟན་པ་དང་གསུམ། དང་པོ་ལ་
བསམ་པ་དང་། སྦྱོར་བ་གཉིས།
དང་པོ། དམ་པའི་ཆོས་རང་གི་རྙེད་ནས་སྣོད་རུང་གི་གདུལ་བྱ་རྣམས་ལ་བསམ་
པ་ཇི་ལྟ་བུས་ཆོས་སྟོན་པ་བསྟན་པའི་ཟློཀ་གཅིག་ནི། །བརྟན་པ་རྣམས་ནི་སྲོག་དང་ལོངས་
སྤྱོད་ཚེགས་ཆེན་རྙེད་ཅིང་སྙིང་པོ་མེད་པ་དག །རབ་དགའི་ཡིད་ཀྱིས་སེམས་ཅན་སྡུག་
བསྔལ་རྣམས་ལ་སྦྱིན་རྣམས་རྒྱ་ཆེན་རྟག་གཏོང་ན། །ཆོས་ཡངས་སྐྱེ་དགུ་རྣམས་ལ་རྣམ་
པ་ཀུན་ཏུ་ཕན་བྱེད་ཚེགས་ཆེན་རྙེད་མིན་ཞིང་། །ཤིན་ཏུ་བཏང་ཡང་ཟད་མེད་འཕེལ་འགྱུར་
ལན་ཅིག་མ་ཡིན་སྨོས་ཅི་དགོས། །ཞེས་བྱུང་སེམས་བརྟན་པ་རྙེད་པའི་བྱང་ཆུབ་སེམས་
དཔའ་རྣམས་ནི་སྲོག་དང་ལོངས་སྤྱོད་སོགས་རྩོལ་སྒྲུབ་ཀྱི་ཚེགས་ཆེན་པོས་རྙེད་ཅིང་། སྦྱིན་
ཡུལ་ལ་ཡིད་བརྟན་དུ་རུང་བའི་སྙིང་པོ་མེད་པ་དག་ཀྱང་རབ་ཏུ་དགའ་བའི་ཡིད་ཀྱིས་སེམས་
ཅན་སྡུག་བསྔལ་ཅན་རྣམས་ལ་སྦྱིན་པ་རྒྱ་ཆེན་པོ་དུས་རྟག་ཏུ་གཏོང་ན། ཐེག་པ་ཆེན་པོའི་
ཆོས་ཚིག་དོན་ཟབ་ཅིང་རྒྱ་ཆེ་བ་ཡངས་ཤིང་གཏིང་དཔག་དཀའ་བ་བྱིན་པ་དེ་སྐྱེ་དགུ་རྣམས་
ལ་རྣམ་པ་ཀུན་ཏུ་ཕན་པར་བྱེད་ཅིང་། སངས་རྒྱས་ཀྱི་ཐུགས་རྗེས་བསྟན་པ་གནས་པ་དང་།
དགེ་བའི་བཤེས་གཉེན་གྱི་བཀའ་དྲིན་གྱིས་རང་གིས་འབད་རྩོལ་གྱིས་ཚེགས་ཆེན་པོས་མ་

མདོ་སྡེ་རྒྱན་གྱི་འགྲེལ་པ། ༼ཅ༽ 173
ཡིན་པར་ཚེགས་ཆུང་ངུས་རྙེད་པ་ཤིན་ཏུ་སྟེ་ཅི་ཙམ་བཏང་ཡང་ཟད་པ་མེད་པར་མ་ཟད་
རང་གཞན་གྱི་རྒྱུད་ལ་འཕེལ་བར་འགྱུར་བ་དག་ལན་ཅིག་མ་ཡིན་པར་སྲིད་པའི་མཐའི་བར་
དུ་གཏོང་བ་ལྟ་ཅི་སྨོས་དགོས། ཞེས་པའོ། །ཚིགས་བཅད་གཅིག་གི་དོན་དུ་མེ་དོང་དུ་བདག་
ཉིད་འདོར་བར་སྤྲོའོ་ཞེས་སོགས་བཤད་པས་ཆོས་རྙེད་སླ་བ་མི་རིགས་སོ། ། ཞེ་ན། སངས་
རྒྱས་འཇིག་རྟེན་གྱི་ཁམས་སུ་བྱོན་པ་ནས་དེའི་བསྟན་པ་མ་ནུབ་ཀྱི་བར་དུ་དམ་པའི་ཆོས་
ནི་ཚེགས་ཆུང་ངུའི་རྙེད་པ་ཡིན་ཏེ། སངས་རྒྱས་བཅོམ་ལྡན་འདས་རྣམས་ནི་ཡུལ་དང་
དུས་ཀྱི་ཁྱད་པར་དག་ལ་ལྟོས་ནས་འདུལ་བའི་སྐྱེ་བོ་དག་གི་ཐད་དུ་གཤེགས་ནས་མི་འདོད་
བཞིན་དུ་ཡང་དམ་པའི་ཆོས་འཆད་པར་ཡང་མཛད་པའི་ཕྱིར། ཞེས་འགྲེལ་བཤད་ལས་
བཤད་དོ། །
གཉིས་པ། སྦྱོར་བ་ལ། མདོར་བསྟན་པ་དང་། དགོས་པའི་སྒོ་ནས་རྒྱས་པར་
བཤད་པ་གཉིས། དང་པོ། དམ་པའི་ཆོས་རང་གི་རྙེད་ནས་སྣོད་རུང་གི་གདུལ་བྱ་རྣམས་
ལ་སྦྱོར་བ་ཇི་ལྟ་བུའི་སྟོན་པ་བསྟན་པའི་ཟློཀ་གཅིག་ནི། གང་ཕྱིར་སོ་སོར་རང་རིག་བྱ་
ཕྱིར་བཅོན་ལྡན་འདས་ཀྱིས་ཆོས་མ་བསྟན། །ཐུགས་རྗེའི་བདག་ཉིད་སྤྲུལ་ཆེན་ལྟ་བུའི་རིགས་
བཤད་དབུགས་འདྲའི་ཆོས་རྣམས་ཀྱིས། །སྐྱེ་བོ་ཉིད་ཀྱི་ཆོས་ལ་ཀུན་ནས་དྲངས་ཏེ་ཉེར་
ཞི་ཞལ་གྱི་སྒོ། །རྣམ་པར་དག་པ་རྒྱ་ཆེན་ཐུན་མོང་ཟད་མི་ཤེས་ལ་ཡང་དག་བཀོད། །ཅེས་
བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་ཅན། ཆོས་ཐམས་ཅད་ཀྱི་དོན་དམ་
དང་ཀུན་རྫོབ་པའི་གནས་ལུགས་ཀྱི་རང་བཞིན་རང་ཉིད་ཀྱིས་ཇི་ལྟར་གཟིགས་པ་བཞིན་
དུ་གཞན་ལ་སྟོན་མི་ནུས་ཤིང་བསྟན་པ་མ་ཡིན་ཏེ། དེ་ནི་སོ་སོ་རང་གིས་རིག་པའི་ཡེ་ཤེས་
ཀྱིས་རྟོགས་དགོས་པའི་ཕྱིར། ཞེས་པ་ཚིག་རྐང་དང་པོའི་དོན་དང་། ཐུགས་རྗེའི་བདག་
ཉིད་སངས་རྒྱས་བཅོམ་ལྡན་འདས་དེ་ཉིད་ཆོས་ཅན། སྐལ་ལྡན་གྱི་གདུལ་བྱ་རྣམས་ལ་
ཆོས་སྟོན་ཚུལ་ཡོད་དེ། སྤྲུལ་ཆེན་པོའི་ཨ་ཇི་ཀ་ར་ཁའི་ཆུ་དང་དབུགས་ཀྱིས་སྲོག་ཆགས་

174
 ༼ཅ༽ མདོ་སྡེ་རྒྱན་གྱི་འགྲེལ་པ།
རྣམས་དྲངས་ཏེ་ཟ་བ་བཞིན་དུ། རིགས་པ་བཞིས་ཆོས་བཤད་དེ་དབུགས་དང་འདྲ་བའི་
ཆོས་ཀྱིས་འགྲོ་བ་རྣམས་ཉིད་ཀྱིས་བགྲོད་པའི་ལམ་གྱི་ཆོས་ལ་དྲངས་ཏེ་ཞལ་གྱི་སྒོ་དང་
མཚུངས་པར་ཉེར་ཞི་ལ་འགོད་པའི་ཕྱིར། ཞེས་པ་ཚིག་རྐང་བར་པ་གཉིས་ཀྱི་དོན་དང་།
ཉེར་ཞི་ཆོས་སྐུ་ཆོས་ཅན། ཁྱད་པར་གསུམ་དང་ལྡན་ཏེ། སྒྲིབ་གཉིས་སྤངས་པས་རྣམ་
དག་རྒྱ་ཆེ་བ་དང་། ཆོས་ཐམས་ཅད་ལ་ཁྱབ་ཅིང་། སངས་རྒྱས་ཐམས་ཅད་ཀྱི་ཐུན་མོང་
དུ་གྱུར་པ་དང་། རྟག་པའི་ཕ་རོལ་ཏུ་ཕྱིན་པ་ཟད་མི་ཤེས་པའི་ཡོན་ཏན་དང་ལྡན་པའི་ཕྱིར།
ཞེས་པ་ནི་ཚིག་རྐང་ཐ་མའི་དགོངས་པའོ། །
གཉིས་པ། དེ་ཉིད་དགོས་པའིསྒོ་ནས་རྒྱས་པར་བཤད་པའི་བློཀ་གཅིག་ནི། དེ་
ལྟས་རྣལ་འབྱོར་ཅན་གྱི་སྒོམ་པ་གང་ཡིན་དེ་ནི་དོན་མེད་མིན། །དེ་ལྟར་བདེ་བར་གཤེགས་
ཀྱི་བསྟན་པ་གང་ཡིན་དེ་ཡང་དོན་མེད་མིན། །གལ་ཏེ་ཐོས་པ་ཙམ་གྱིས་དོན་མཐོང་འགྱུར་
ན་སྒོམ་པ་དོན་མེད་འགྱུར། །གལ་ཏེ་མ་ཐོས་པར་ཡང་བསྒོམ་འཇུག་འགྱུར་ན་བསྟན་པ་
དོན་མེད་འགྱུར། །ཞེས་བྱུང་། གནས་ལུགས་ཀྱི་དོན་མཉམ་བཞག་སོ་སོར་རང་རིག་
པའི་ཡེ་ཤེས་ཀྱིས་རྟོགས་དགོས་པ་དེ་ལྟ་བས་ན་རྣལ་འབྱོར་ཅན་གྱིས་གནས་ལུགས་དོན་
སྤྱིའི་སྒོ་ནས་སྒོམ་པ་གང་ཡིན་པ་དེ་ནི་དོན་མེད་མིན་ལ། རྒྱུ་མཚན་དེ་ལྟར་ན་བདེ་བར་
གཤེགས་པས་ཆོས་སྒྲ་སྤྱིའི་སྒོ་ནས་བསྟན་པ་དེ་ཡང་དོན་མེད་མིན་ནོ། །དེ་ལྟ་བས་ན་རྣལ་
འབྱོར་ཅན་རྣམས་ཀྱི་སྒོམ་པ་དོན་མེད་པ་མི་འགྱུར་ཏེ། དེའི་དབང་གིས་རིག་པར་བྱ་བའི་
ཆོས་རྟོགས་པའི་ཕྱིར་རོ། །བསྟན་པ་ཡང་དོན་མེད་པར་མི་འགྱུར་ཏེ། རིགས་པར་བཤད་
པའི་ཆོས་རྣམས་ཀྱིས་ཉིད་ཀྱི་ཆོས་ཉིད་ལ་སྐྱེ་བོ་ཀུན་ན་འདྲེན་པའི་ཕྱིར་རོ། །ཞེས་སློབ་
དཔོན་དབྱིག་གཉེན་གྱིས་གསུངས་སོ། །དང་པོར་རྒྱ་ཆེན་ཐོས་པ་མང་དུ་བཙལ། །བར་
དུ་གཞུང་ལུགས་ཐམས་ཅད་གདམས་པར་འཆར། །ཐ་མར་ཉིན་མཚན་ཀུན་ཏུ་ཉམས་སུ་
བླངས། །ཞེས་པ་དེ་དེ་བཞིན་ནོ། །

མདོ་སྡེ་རྒྱན་གྱི་འགྲེལ་པ། ༼ ཅ༽ 175
གཉིས་པ། བཤད་བྱའི་ཆོས་བྱེད་པ་དང་བཅས་པ་ངོས་བཟུང་བ་ལ། ཆོས་བཤད་
ཀྱི་དབྱེ་བ། བཤད་པ་ཕུན་སུམ་ཚོགས་པ་བསྟན་པ་གཉིས། དང་པོ། ཆོས་བཤད་ཀྱི་དབྱེ་
བ་གསུམ་བསྟན་པའི་བློཀ་གཅིག་ནི། སེམས་དཔའ་མཆོག་གི་སྟོན་པ་ནི། །ལུང་དང་རྟོགས་
༡
དང་དབང་འབྱོར་ལས། །ཁ་དང་གཟུགས་ནི་ཐམས་ཅད་དང་། ནམ་མཁའ་ལས་ཀྱང་
འབྱུང་བ་ཡིན། །ཞེས་བྱུང་། སེམས་དཔའ་མཆོག་གིས་ཆོས་སྟོན་པ་ཆོས་ཅན། དུ་མ་
ཡོད་དེ། མོས་སྤྱོད་ཀྱི་སྐབས་སུ་ལུང་ལ་བརྟེན་ཅིང་ཁ་དང་ལྕེའི་བརྗོད་པས་སྟོན། མ་དག་
ས་བདུན་གྱི་སྐབས་སུ་བདག་གཞན་མཉམ་པ་ཉིད་དུ་རྟོགས་པས་སིལ་སྙན་སོགས་གཟུགས་
ཐམས་ཅད་ལ་བརྟེན་ནས་སྟོན། དག་པ་ས་གསུམ་གྱི་སྐབས་སུ་དབང་འབྱོར་བའི་སྒོ་ནས་
ནམ་མཁའ་ལས་ཀྱང་ཆོས་ཀྱི་སྒྲ་འབྱུང་བར་བྱེད་པའི་ཕྱིར། ཞེས་པའོ། །སྤྱོད་འཇུག་
ལས། ལུས་ཅན་ཀུན་གྱི་བྱ་དང་ནི། །ཤིང་དང་འོད་ཟེར་ཐམས་ཅད་དང་། །ཞེས་སོགས་
གསུངས་པ་ལྟར། སངས་རྒྱས་ཀྱི་འཕྲིན་ལས་དང་། གདུལ་བྱའི་སྐལ་བ་དངབསོད་ནམས་
ཀྱི་དབང་གིས་གདམས་ངག་འབྱུང་ཚུལ་ལ་སྦྱར་ནའང་རུང་ངོ་། །གཉིས་པ། བཤད་པ་
ཕུན་སུམ་ཚོགས་པ་བསྟན་པ་ལ། རྗོད་བྱེད་ཕུན་སུམ་ཚོགས་པ་དང་། བརྗོད་བྱ་ཕུན་སུམ་
ཚོགས་དང་། དགོངས་གཞི་དང་དགོས་པ་ཕུན་སུམ་ཚོགས་པ་དང་གསུམ། དང་པོ། རྗོད་
བྱེད་ཕུན་སུམ་ཚོགས་པ་བསྟན་པ་ལ། སྤྱིར་བསྟན་པ། སོ་སོར་བཤད་པ་གཉིས།
དང་པོ། རྗོད་བྱེད་ཕུན་སུམ་ཚོགས་པ་སྤྱིར་བསྟན་པའི་བློཀ་གཉིས་ནི། རྒྱ་ཆེན་
ཐེ་ཚོམ་སྤོང་བ་དང་། །གཟུང་འོས་དེ་ཉིད་གཉིས་སྟོན་པ། །འདི་ནི་བྱང་ཆུབ་སེམས་དཔའ་
ཡི༈ ༈ སྟོན་པ་ཕུན་ཚོགས་ཡིན་ཞེས་བྱ། །སེམས་དཔའ་མཆོག་གི་སྟོན་པ་ནི། །འཇམ་
ཞིང་རྒྱགས་བྲལ་མི་སྐྱོ་དང་། །གསལ་ཞིང་སྣ་ཚོགས་རིགས་པ་དང་། ། གོ་ཞིང་ཟང་ཟིང་
ܒ
མེད་ཀུན་འགྲོ། །ཞེས་བྱུང་། དེ་ཡང་བྱང་ཆུབ་སེམས་དཔའ་རྣམས་ཀྱི་ཆོས་སྟོན་པ་ནི་
ཆོས་ཅན། ཡོན་ཏན་ཕུན་སུམ་ཚོགས་པ་དང་ལྡན་ཏེ། ཐོས་པའི་སྒོ་ནས་ཤེས་རབ་རྒྱ་ཆེན་

176
 ༼ཅ༽ མདོ་སྡེ་རྒྱན་གྱི་འགྲེལ་པ།
པོ་བྱེད། བསམ་པའི་སྒོ་ནས་གདུལ་བྱའི་ཐེ་ཚོམ་སྤོང་། འཆད་པ་པོ་རང་ཉིད་ལ་ཁ་ན་
ཐོ་བ་མེད་ཅིང་རྟོགས་པ་འཕེལ་བས་གཟུང་བར་འོས། ཀུན་བྱང་ངམ་བདེན་གཉིས་ཀྱི་དེ་
ཉིད་གོ་བར་བྱེད་པའམ་སྟོན་པའི་ཕྱིར། །ཞེས་པ་ཚིགས་བཅད་དང་པོའི་དོན་དང་། གཞན་
ཡང་སེམས་དཔའ་མཆོག་གི་སྟོན་པ་ནི་ཆོས་ཅན། ཡོན་ཏན་དུ་མ་དང་ལྡན་ཏེ། རྒོལ་བ་
ལ་ཚིག་རྩུབ་པོ་མི་འབྱིན་པས་འཇམ་པ་དང་། འབྱོར་རོམ་བསྟོད་ཀྱང་རྒྱགས་པ་དང་བྲལ་
བ༑ འཆད་པས་མི་སྐྱོ་ཞིང་དུབ་པ་མེད་པ། དཔེ་མཁྱུད་མེད་ཅིང་གསལ་བ། ཟབ་རྒྱས་
རིགས་པ་དང་། རིགས་གནས་སྣ་ཚོགས་མི་ཟློས་ཞིང་རིགས་པ་དང་མི་འགལ་བ། ཚིག་
དང་ཡི་གེ་གྲགས་ཆེ་བས་སྟོན་པས་གོ་སླ། བྱང་ཆུབ་ལ་དམིགས་པས་ཟང་ཟིང་གི་བསམ་
པ་མེད་པ། ཐེག་པ་གསུམ་པོ་ཀུན་ཏུ་འགྲོ་བས་དོན་དང་ལྡན་པའི་ཕྱིར། ཞེས་པ་ཚིགས་
བཅད་གཉིས་པའི་དགོངས་པའོ། །འདིར་ཁྱད་པར་དགུ་འམ་བཅུ་གསུམ་བཤད་ཀྱང་གོང་
འོག་འདི་དག་ཚངས་པས་ཞུས་པ་ལྟར་ཆོས་སྟོན་པའི་སྦྱོར་བ་ཕུན་ཚོགས་ལ་སྦྱར་ནས་བཤད་
དོ༑ ༑གཉིས་པ། སོ་སོར་བཤད་པ་ལ། ཚིག་དོན་ཕུན་ཚོགས་དང་། ཡི་གེ་ཕུན་ཚོགས་
དང༌། སངས་རྒྱས་ཀྱི་གསུང་གི་ཡོན་ཏན་བཤད་པ་དང་གསུམ།
དང་པོ། ཚིག་དོན་ཕུན་སུམ་ཚོགས་པའི་ཡོན་ཏན་བརྒྱུད་བསྟན་པའི་བློཀ་གཅིག་
ནི༑ རྒྱལ་སྲས་ཚིག་ནི་མི་ཞན་པ། །སྙན་ཅིང་ལེགས་བཤདུ་གྲགས་པ་དང་། །ཅི་རིགས་
པ་དང་ཟང་ཟིང་མེད། །རན་ཅིང་དེ་བཞིན་ཡངས་པ་ཡིན། །ཞེས་བྱུང་། དེ་ཡང་རྒྱལ་
སྲས་རྣམས་ཀྱི་ཆོས་སྟོན་པའི་ཚིག་ནི་ཆོས་ཅན། ཡོན་ཏན་དུ་མ་དང་ལྡན་ཏེ། འཁོར་གྱི་
དཀྱིལ་འཁོར་དུ་ཁྱབ་པས་མི་ཞན་པ་དང་། སྙན་ཅིང་འཇེབས་པ་དང་། མི་འཁྲུག་པས་
ལེགས་པར་བཤད་པ་དང་། འཇིག་རྟེན་ན་གྲགས་པའི་ངག་གིས་བརྗོད་པ་དང་། བློ་དང་
འཚམས་པར་ཇི་ལྟར་རིགས་པར་བརྗོད་པ་དང་། ཟང་ཟིང་གི་བསམ་པ་མེད་པར་བརྗོད་
པ་དང་། མང་ཉུང་རན་པས་གདུལ་བྱ་མི་སྐྱོ་བར་བརྗོད་པ་དང་། གཏུགས་པ་མེད་པར་

མདོ་སྡེ་རྒྱན་གྱི་འགྲེལ་པ། ཅ༽ 177
ཟད་མི་ཤེས་པས་སྤོབས་པ་ཡངས་པ་སྟེ་བརྒྱད་ལྡན་ཡིན་པའི་ཕྱིར། ཞེས་པའོ། །
གཉིས་པ། བྱང་ཆུབ་སེམས་དཔའ་རྣམས་ཀྱི་ཆོས་སྟོན་པའི་ཚིགས་ཕུན་སུམ་ཚོགས་
པའི་ཡོན་ཏན་བདུན་བསྟན་པའི་བློཀ་ཕྱེད་དང་གཉིས་ནི། བསྟན་དང་དེ་བཞིན་བཤད་པ་
དང༌། །ཐེག་དང་མཐུན་དང་བདེ་བ་དང་། །གྲགས་པ་དང་ནི་ཅི་རིགས་དང་། །ངེས་
པར་འབྱུང་དང་མཐུན་པའི་ཕྱིར། །དེ་མདོར་སེམས་དཔའ་མཆོག་རྣམས་ཀྱི། །ཡི་གེ་
ཕུན་ཚོགས་ཡིན་ཞེས་བྱ། །ཞེས་བྱུང་། དེ་ཡང་སེམས་དཔའ་མཆོག་རྣམས་ཀྱི་ཆོས་སྟོན་
པའི་ཡི་གེ་ཆོས་ཅན། ཡོན་ཏན་ཕུན་སུམ་ཚོགས་པ་དུ་མ་དང་ལྡན་ཏེ། གནད་ཀྱི་དོན་མདོར་
བསྟན་པ་དང་། དེ་བཞིན་དུ་ཚིག་དོན་རྒྱས་པར་བཤད་པ་དང་། ཐེག་པ་གསུམ་གྱི་ཉམས་
ལེན་དང་མཐུན་པ་དང་། མཉན་པ་དང་གཟུང་བཀའ་བའི་སྒྲ་ཉམ་ང་བ་མེད་པས་བདེ་བ་
དང་། བདེ་བ་ནི་རུང་བ་སྟེ། སྒྲ་ཉམ་ང་བ་མེད་པའི་ཕྱིར་རོ། །ཞེས་དབྱིག་འགྲེལ་ལས་
བཤད་དོ། །གྲགས་ཆེ་བར་སྟོན་པས་གོ་སླ་བ་དང་། གདུལ་བྱའི་བློ་དང་འཚམས་པར་
ཅི་རིགས་པར་སྟོན་པ་དང་། ཆགས་པའི་གཉེན་པོ་མི་སྡུག་པ་དང་། ཁོང་ཁྲོའི་གཉེན་པོ་
བྱམས་པ་དང་། གཏི་མུག་གི་གཉེན་པོར་ཁམས་ཀྱི་རབ་དབྱེ་སྟོན་པ་སོགས་འཁོར་བ་ལས་
ངེས་བར་འབྱུང་བ་དང་མཐུན་པར་སྟོན་ཅིང་འཕགས་པ་སློབ་པའི་ལམ་དང་ཡང་མཐུན་
པར་སྟོན་པས་འགྲུས་སྐྱོང་གི་ཡན་ལག་དང་ལྡན་པའི་ཕྱིར། ཞེས་པའོ། །གསུམ་པ། སངས་
རྒྱས་ཀྱི་གསུང་གི་ཡོན་ཏན་བཤད་པ་དང་། ཡོན་ཏན་དྲུག་ཅུ་དང་ལྡན་ཚུལ་དང་། ཉེས་
པ་བརྒྱུད་དང་བྲལ་ཚུལ་གཉིས།
དང་པོ། སངས་རྒྱས་ཀྱི་གསུང་གི་ཡོན་ཏན་ཡན་ལག་དྲུག་ཅུ་དང་ལྡན་པར་བསྟན་
པའི་ཟློཀ་གཉིས་ནི། བདེ་གཤེགས་གསུང་ནི་མཐའ་ཡས་ཏེ། ། ཡན་ལག་དྲུག་ཅུ་བསམ་
མི་ཁྱབ། །ངག་ཚིག་ཤིན་ཏུ་རིགས་པ་དང་། །བསྟན་དང་རྣམ་འབྱེད་ཐེ་ཚོམ་གཅོད། །ལན་
མང་བྱེད་དང་ལྡན་པ་ནི། །མགོ་སྨོས་རྣམ་སྤྲོས་གོ་རྣམས་ལ། །སངས་རྒྱས་རྣམས་ཀྱི་

178 ༼ཅ༽ མདོ་སྡེ་རྒྱན་གྱི་འགྲེལ་པ།
སྟོན་པ་འདི། །འཁོར་གསུམ་གྱིས་ནི་དག་པ་སྟེ། །ཞེས་བྱུང་། དེ་ཡང་བདེ་བར་གཤེགས་
པའི་གསུང་ནི་ཆོས་ཅན། ཡོན་ཏན་མཐའ་ཡས་དང་ལྡན་ཏེ། ཡན་ལག་དྲུག་ཅུའི་ཡོན་
ཏན་བསམ་གྱིས་མི་ཁྱབ་པ་དང་ལྡན་པའི་ཕྱིར་ཏེ། གསང་བ་བསམ་གྱིས་མ་ཁྱབ་པའི་མདོ་
ལས། ཞི་བའི་བློ་གྲོས། གཞན་ཡང་དེ་བཞིན་གཤེགས་པའི་གསུང་ནི་རྣམ་པ་དྲུག་ཅུ་དང་
ལྡན་པ་འབྱུང་སྟེ། གཉེན་པ་དང་། འཇམ་པ་དང་། ཡིད་དུ་འོང་བ་དང་། ཡིད་དུ་འཐད་
པ་དང་། ཞེས་སོགས་ཀྱི་གོ་རིམ་བཞིན་རྗེ་འཇམ་མགོན་བླ་མ་ཙོང་ཁ་བ་ཆེན་པོའི་གསུངས་
ལས། གསུང་གཉེན་འཇམ་ཞིང་ཡིད་འོང་ཡིད་དུ་འཐད། །ཅེས་སོགས་ལྟར་ཤེས་དགོས་
སོ༑ ༑གཞན་ཡང་། བསྟོད་སྤྲིན་རྒྱ་མཚོར། དུག་གསུམ་སེལ་བར་བྱེད་པ་དང་། བདུད་
དཔུང་ཚར་གཅོད་པར་བྱེད་པའི་ཡན་ལག་དང་བཞི་བསྣན་པས་རེ་བཞི་གསུངས། དེ་ཆོས་
ཅན། ཡོན་ཏན་དུ་མ་དང་ལྡན་ཏེ། ངག་ཚིག་ཤིན་ཏུ་འཐད་ཅིང་རིགས་པ་དང་། མགོ་
སྨོས་པས་གོ་བ་ལ་མདོར་བསྟན་པ་དང་། དབང་པོ་རྟུལ་པོ་ལ་རྣམ་པར་ཕྱེ་སྟེ་བཤད་པ་
དང༌། གདུལ་བྱའི་ཐེ་ཚོམ་གཅོད་པ་དང་། ལན་མང་དུ་རྣམ་གྲངས་སྣ་ཚོགས་བྱེད་པའི་
ཡོན་ཏན་དང་ལྡན་པའི་ཕྱིར། དེ་ཡང་རྟེན་གང་གིས། ཡུལ་གང་ལ། ཚུལ་ཇི་ལྟར་སྟོན་
པའི་འཁོར་གསུམ་གཟུང་འཛིན་རྫས་གཞན་དུ་འཛིན་པའི་དྲི་མས་དག་ཅིང་དེས་སྟོང་བར་
རྟོགས་པའི་ཤེས་རབ་ཀྱིས་ཟིན་པ་ནི་ཚིག་ཐ་མའི་དོན་ནོ། །དབུ་མ་པའི་ལུགས་ལ་དགག་
བྱའི་ཁྱད་པར་མ་གཏོགས་དོན་འདྲ། །
གཉིས་པ། སངས་རྒྱས་ཀྱི་གསུང་གི་ཡོན་ཏན་ཉེས་པ་བརྒྱད་དང་བྲལ་བ་བསྟན་
པའི་བློཀ་ཕྱེད་དང་གསུམ་ནི། འདི་ནི་ཉེས་པ་བརྒྱད་དག་དང་། །བྲལ་བ་ཉིད་དུ་ཤེས་པར་
བྱ༑ ༑ ལེ་ལོ་དང་ནི་མི་གོ་བ། །སྐབས་མི་འབྱེད་དང་མ་ངེས་དང་། །ཐེ་ཚོམ་དག་ནི་མི་
གཅོད་དང༌། །དེ་དང་བྲལ་བར་བརྟན་མི་བྱ། ། སྐྱོ་བ་དང་ནི་སེར་སྣ་ཉིད། །འདི་དག་
གཏམ་གྱི་ཉེས་པར་འདོད། །དེ་དག་མེད་ཕྱིར་སངས་རྒྱས་ཀྱི། །བཤད་པ་བླ་ན་མེད་པར་

མདོ་སྡེ་རྒྱན་གྱི་འགྲེལ་པ། ༼ཙ༽ 179
འགྱུར། །ཞེས་བྱུང་། །སངས་རྒྱས་ཀྱི་བཤད་པ་ཆོས་ཅན། བརྗོད་བྱ་སྟོན་ཚུལ་བླ་ན་
མེད་པ་ཡིན་ཏེ། འཆད་པར་མི་སྤྲོ་བའི་ལེ་ལོ་དང་བྲལ། བརྡ་དང་དོན་མི་འབྱོར་བས་
གདུལ་བྱས་དོན་མི་གོ་བ་དང་བྲལ། །བཤད་པའི་སྐབས་མི་འབྱེད་པ་དང་བྲལ། རང་གིས་
མ་ངེས་བཞིན་དུ་འཆད་པ་དང་བྲལ། ཐེ་ཚོམ་དང་བཅས་བཞིན་དུ་འཆད་པ་དང་བྲལ།
ཐེ་ཚོམ་དང་བྲལ་བར་འཆད་ཀྱང་བརྟན་པར་མི་བྱེད་པ་དང་བྲལ། འཆད་པར་སྐྱོ་བ་དང་
བྲལ། ཆོས་ལ་སེར་སྣ་བྱེད་པ་སྟེ་གཏམ་གྱི་ཉེས་པ་དང་བྲལ་བའི་ཡོན་ཏན་བརྒྱད་པོ་དེ་
དག་དང་དང་ལྡན་པའི་ཕྱིར། ཞེས་པའོ། །
གཉིས་པ། སངས་རྒྱས་ཀྱི་གསུང་གི་བརྗོད་བྱ་ཕུན་སུམ་ཚོགས་པ་བསྟན་པའི་གློག་
གཉིས་ནི། དད་དང་དགའ་དང་བློ་རྣམས་ཀྱི། །རྒྱུ་ཕྱིར་ཆོས་འདི་དགེ་བ་ཡིན། །དོན་
རྣམ་གཉིས་ལྡན་གཟུང་སླ་དང་། །ཡོན་ཏན་བཞི་ཅན་ཚངས་སྤྱོད་སྟོན། །གཞན་དང་ཐུན་
མོང་མ་ཡིན་ལྡན་པ་དང་། །ཁམས་གསུམ་ཉོན་མོངས་རྣམས་སྤོང་རྫོགས་བྱེད་དང་། ངོ་
བོ་ཉིད་དག་དྲི་མས་དག་པ་སྟེ། །ཚངས་སྤྱོད་ཡོན་ཏན་བཞི་ལྡན་ཡིན་པར་འདོད། །ཅེས་
བྱུང་། སངས་རྒྱས་ཀྱི་གསུང་བའི་ཆོས་འདི་ནི་ཆོས་ཅན། ཐོག་མཐའ་བར་གསུམ་དུ་དགེ་
བ་ཡིན་ཏེ། ཐོས་པའི་དུས་སུ་དང་པ་དང་། བསམ་པའི་དུས་སུ་ངེས་པ་རྙེད་པའི་དགའ་
བ་དང་། སྒོམ་པའི་དུས་སུ་དྲི་མ་དང་བྲལ་བའི་བློ་རྣམས་རྒྱ་ཆེར་འཕེལ་བའི་རྒྱུ་ཡིན་པའི་
ཕྱིར། དཀོན་མཆོག་རྗེས་དྲན་ལྟར་རོ། །དེ་ཆོས་ཅན། དོན་བཟང་པོ་དང་ལྡན་ཏེ། བདེན་
པ་གཉིས་ཕྱི་ཅི་མ་ལོག་པར་སྟོན་པའི་ཕྱིར། དེ་ཆོས་ཅན། ཚིག་འབྲུ་བཟང་པོ་དང་ལྡན་
ཏེ༑ བསལ་ཞིང་འབྲེལ་ལ་མི་འཁྲུགས་པས་གདུལ་བྱས་གཟུང་སླ་བའི་ཕྱིར། དེ་ཆོས་ཅན།
ཡོན་ཏན་བཞི་ལྡན་གྱི་ཚངས་སྤྱོད་སྟོན་པ་ཡིན་ཏེ། ཚངས་པ་མྱང་འདས་དང་འདི་ཐོབ་
བྱེད་ཀྱི་ལམ་སྟོན་པའི་ཕྱིར། འདི་ཡང་དེ་བཞིན་ནོ། ། ཡོན་ཏན་བཞི་ཡོད་དེ། སྤང་བྱའི་
ས་བོན་འཇོམས་པ་ནི་གཞན་ཕྱི་རོལ་པ་སོགས་དང་ཐུན་མོང་མ་ཡིན་པའི་མ་འདྲེས་པའི་

180
 ༼ཅ༽ མདོ་སྡེ་རྒྱན་གྱི་འགྲེལ་པ།
ཡོན་ཏན། ཁམས་གསུམ་གྱི་ཉོན་མོངས་སྤོང་བའི་གཉེན་པོ་ཡོངས་སུ་རྫོགས་པ། གཉེན་
པོ་ནི་རང་བཞིན་གྱིས་དྲི་མ་དང་བྲལ་བས་ན་ཡོངས་སུ་དག་པ། གློ་བུར་གྱི་དྲི་མ་དག་པར་
བྱེད་པས་ན་བྱང་བའི་ཡོན་ཏན་དང་ལྡན་པའི་ཕྱིར། ཞེས་པའོ། །གསུམ་པ། དགོངས་
གཞི་དང་དགོས་པ་ཕུན་སུམ་ཚོགས་པ་བཤད་པ་ལ། ལྡེམ་དགོངས་བཞི་དང་། དགོངས་
པ་ཅན་བཞི་དང་། གཉེན་པོ་ལྡེམ་དགོངས་བྱེ་བྲག་ཏུ་བཤད་པ་དང་གསུམ།
དང་པོ། ལྡེམ་དགོངས་བཞི་བསྟན་པའི་ཟློཀ་གཉིས་ནི། གཞུག་པ་ལྡེམ་པོར་དགོངས་
པ་དང་། །མཚན་ཉིད་ལྡེམ་པོར་དགོངས་པ་དང་། །གཉེན་པོ་ལྡེམ་པར་དགོངས་པ་དང་།།
བསྒྱུར་བ་ལྡེམ་པོར་དགོངས་པ་སྟེ། །ཉན་ཐོས་དང་ནི་ངོ་བོ་ཉིད། །དེ་བཞིན་ཉེས་པ་འདུལ་
བ་དང་། །བརྗོད་པ་ཟབ་པ་ཉིད་ལ་ནི། །ལྡེམ་པོར་དགོངས་པ་འདི་རྣམ་བཞི། །ཞེས་བྱུང་།
དེ་ཡང་ཉན་ཐོས་ཀྱི་རིགས་ཅན་ཐེག་ཆེན་ལ་དྲངས་པའི་ཆེད་དུ་ཕྱི་དོན་ཡོད་པར་གསུངས་
པ་ལྟ་བུ་ནི་གཞུག་པ་ལྡེམ་དགོངས་ཀྱི་མཚན་གཞི་དང་། ངོ་བོ་ཉིད་མེད་པ་གསུམ་ལ་དགོངས་
ནས་ཆོས་ཐམས་ཅད་ངོ་བོ་ཉིད་མེད་པར་གསུངས་པ་ལྟ་བུ་མཚན་ཉིད་ལྡེམ་དགོངས་དང་།
ཉེས་པ་བརྒྱད་ཀྱི་གཉེན་པོར་ཐེག་པ་མཆོག་གསུངས་པ་ལྟ་བུ་གཉེན་པོ་ལྡེམ་དགོངས་དང་།
གྲགས་པའི་ཡི་གེ་ངན་པ་མ་གྲགས་པའི་དོན་ཟབ་མོར་བསྒྱུར་དགོས་པ་བསྒྱུར་བ་ལྡེམ་དགོངས་
དང་བཞི་ཡོད་པའི་ཕྱིར། །ཞེས་པའོ། །
གཉིས་པ། དགོངས་པ་ཅན་གྱི་མདོ་བཞི་བསྟན་པའི་ཟློཀ་གཅིག་ནི། མཉམ་པ་
ཉིད་དང་དོན་གཞན་དང་། །དེ་བཞིན་དུ་ནི་དུས་གཞན་དང༌། །གང་ཟག་གི་ནི་བསམ་པ་
ལ༑ ༑དགོངས་པ་རྣམ་པ་བཞིར་ཤེས་བྱ། །ཞེས་བྱུང་། དེ་ཡང་སྟོན་པ་ཤཱ ཀྱ་ཐུབ་པས་
ང་དེའི་ཚེ་སངས་རྒྱས་རྣམ་གཟིགས་སུ་གྱུར་ཏོ། །ཞེས་གསུངས་པ་ལྟར། སྤངས་རྟོགས་
མཉམ་པ་ཉིད་ལ་དགོངས་པ་དང་། ངོ་བོ་ཉིད་མེད་པར་གསུངས་པ་ལྟ་བུ་དོན་གཞན་ལ་
དགོངས་པ་དང་། སྨོན་ལམ་བཏབ་པ་ཙམ་གྱི་ཞིང་བདེ་བ་ཅན་ལྟ་བུར་སྐྱེ་ཞེས་གསུངས་

མདོ་སྡེ་རྒྱན་གྱི་འགྲེལ་པ། ༼ཅ༽ 18
པ་ལྟ་བུ་དུས་གཞན་ལ་དགོངས་པ་དང་། ཚུལ་ཁྲིམས་ལ་སྨད་ཅིང་སྦྱིན་པ་ལ་བསྔགས་པ་
ལྟ་བུ་གང་ཟག་གི་བསམ་པ་ལ་དགོངས་པ་དང་བཞི་ཡོད་པའི་ཕྱིར། ཞེས་པའོ། །
གསུམ་པ། གཉེན་པོ་ལྡེམ་དགོངས་བྱེ་བྲག་ཏུ་བཤད་པ་ལ། གཉེན་པོ་ལྡེམ་དགོངས་
བརྒྱད་པ་བསྟན་པའི་ཟློ ཀ་གཉིས་ནི། སངས་རྒྱས་ཆོས་ལ་བརྙས་པ་དང་། ལེ་ལོ་ཅུང་ཟད་
མཆོག་འཛིན་དང༌། །ང་རྒྱལ་འདོད་ཆགས་སྤྱོད་པ་དང་། འགྱོད་དང་མ་ངེས་ལྡེམ་པ་དང་།།
སེམས་ཅན་རྣམས་ཀྱི་སྒྲིབ་པ་སྟེ། །དེ་ཡི་གཉེན་པོར་ཐེག་མཆོག་གསུངས། །ངེས་དེའི་
བར་དུ་གཅོད་པ་ཡི། །ཉེས་པ་ཐམས་ཅད་སྤོང་བར་འགྱུར། །ཞེས་བྱུང་། གཉེན་པོ་ལྡེམ་
དགོངས་བརྒྱད་ཡོད་དེ། སངས་རྒྱས་ཀྱི་སྐུ་གཟུགས་ཆུང་སྙམ་པ་ལྟ་བུ་སངས་རྒྱས་ལ་བརྙས་
པའི་གཉེན་པོར་ང་དེའི་ཚེ་སངས་རྒྱས་རྣམ་གཟིགས་སུ་གྱུར། ཞེས་གསུངས་པ་ལྟ་བུ། ཆོས་
ལ་བརྙས་པའི་གཉེན་པོར་སངས་རྒྱས་གྲངས་མེད་ལ་བསྙེན་བཀུར་ན་ཐེག་ཆེན་གྱི་རྟོགས་
པ་སྐྱེ་གསུངས་པ་ལྟ་བུ། ལེ་ལོའི་གཉེན་པོར་བདེ་གཤེགས་ཟླ་འོད་ཀྱི་མཚན་བརྗོད་པ་ཙམ་
གྱིས་རྫོགས་བྱང་ཐོབ་གསུངས་པ་ལྟ་བུ། དགེ་རྩ་ཅུང་ཟད་རེ་མཆོག་འཛིན་གྱི་གཉེན་པོར་
དགེ་རྩ་དེ་ལ་སྨད་པ་ལྟ་བུ། ཞིང་འདིའི་འབྱོར་བས་སྙེམས་པའི་ང་རྒྱལ་གྱི་གཉེན་པོར་ཞིང་
གཞན་གྱི་བསྔགས་པ་བརྗོད་པ་ལྟ་བུ། མ་དག་པའི་ཞིང་གི་ལོངས་སྤྱོད་ལ་འདོད་ཅིང་ཆགས་
པའི་གཉེན་པོར་སངས་རྒྱས་ཀྱི་ཞིང་གི་ལོངས་སྤྱོད་བསྔགས་པ་ལྟ་བུ། འགྱོད་པའི་གཉེན་
པོར་བྱང་སེམས་ལ་གནོད་པ་བྱས་ན་ཡང་མཐོ་རིས་སུ་འགྲོ། ཞེས་གསུངས་པ་ལྟ་བུ། ཐེག་
ཆེན་ལས་ལྡོག་པའི་གཉེན་པོར་མཐར་ཐུག་གཅིག་ཏུ་གསུངས་པ་ལྟ་བུ། མ་ངེས་པ་ལྡོག་
པའི་གཉེན་པོ་མཐར་ཐུག་གི་ཐེག་པ་གཅིག་ཏུ་འདོད་པའི་ལུགས་ལ་དཔྱད། དེ་ལྟར་གསུངས་
པ་དེས་ལམ་དེའི་བར་གཅོད་ཀྱི་ཉེས་པ་སྤངས་ནས་ལམ་གྱི་སྤྱོད་པ་རྒྱས་པར་འགྱུར་བའོ།།
ཞེས་པའོ། ། ལེགས་བཤད་གསེར་གྱི་འཕྲེང་བ་ལས། འདི་དང་དགོངས་པ་དང་ལྡེམ་དགོངས་
གཉིས་པ་རྣམས་སེམས་ཙམ་པ་ཁོ་ནའི་འདོད་པའོ། །ཞེས་གསུངས་པ་དཔྱད་པར་བྱ།

182 ༼ཅ༽ མདོ་སྡེ་རྒྱན་གྱི་འགྲེལ་པ།
དགོངས་འགྲེལ་མཚན་ཉིད་ལྡེམ་དགོངས་སུ་རྣམ་བཤད་བཞིན་དུ་པཎ་ཆེན་སྤྱི་དོན་ལས་ཀྱང་
བཤད་པ་ནི། འཕགས་སེང་དྲང་ངེས་ཀྱི་ཁྱད་པར་ཐལ་འགྱུར་པ་ལྟར་བཞེད་པས་དེའི་དབང་
དུ་བྱས་པ་ཡིན་གྱི། རྣལ་འབྱོར་སྤྱོད་པའི་དབུ་མ་པ་སྤྱིའི་ལུགས་མ་ཡིན་པས། རྣལ་འབྱོར་
སྤྱོད་པའི་དབུ་མ་རང་རྒྱུད་པའི་ལུགས་ལ་མཚན་ཉིད་ལྡེམ་དགོངས་གྱི་མཚན་གཞིར་གང་
འཇོག་མཁས་པའི་དཔྱད་པར་སྣང་ངོ༌། །མདོ་སྡེ་སྤྱོད་པའི་དབུ་མ་རང་རྒྱུད་པའི་ལུགས་
ལ་དགོངས་འགྲེལ་དངོས་བསྟན་གྱི་ངོ་བོ་ཉིད་མེད་པ་གསུམ་སྟོང་ཉིད་ཡིན་པས། འདིའི་
ལུགས་ལ་ཡང་མཚན་ཉིད་ལྡེམ་དགོངས་ཀྱི་མཚན་གཞི་བཙལ་དགོས།
གསུམ་པ། ཆོས་བཤད་པའི་ཕན་ཡོན་དང་ཆེ་བའི་ཁྱད་པར་བསྟན་པའི་བློཀ་བཞི་
ནི༑ གང་ཞིག་ཚིག་གམ་དོན་སྒོ་ནས། །ཚིགས་བཅད་གཉིས་འཛིན་རབ་སྦྱོར་བ། །སེམས་
ཅན་བློ་ལྡན་མཆོག་དེ་ཡིས། །ཡོན་ཏན་རྣམ་བཅུ་ཐོབ་འགྱུར་ཏེ། །ཁམས་ནི་ཟད་པར་
རྟས་པ་དང་། །འཆི་བའི་ཚེ་ན་རབ་དགའ་མཆོག །ཇི་ལྟར་འདོད་པར་སྐྱེ་བ་དང་། །ཀུན་
ཏུ་ཚེ་རབས་དྲན་པ་དང་། །སངས་རྒྱས་རྣམས་དང་འཕྲད་པ་དང་། །དེ་ལས་ཐེག་མཆོག་
ཐོས་པ་དང་། །མོས་པ་བློ་དང་བཅས་པ་དང་། །སྒོ་གཉིས་བྱང་ཆུབ་མྱུར་ཐོབ་པའོ། །དེ་
ལྟར་བློ་བཟང་སྐྱེ་བ་མེད་ལྡན་བརྩེ་བ་ཅན། ། སྙན་པར་རབ་གྲགས་ཆོ་ག་བཟང་ཤེས་ལྡན་
པ་ཡི། །བྱང་ཆུབ་སེམས་དཔའ་ལེགས་པར་སྨྲ་བ་ཡིན་པ་སྟེ། །བཤད་པས་སྐྱེ་བོའི་ནང་
ན་ཉི་མ་བཞིན་དུ་ལྷམ། །ཞེས་བྱུང་། དེ་ཡང་གང་ཞིག་གིས་གཉེན་པོ་ལྡེམ་དགོངས་བརྒྱད་
བསྟན་པའི་ཚིགས་བཅད་གཉིས་པོ་འདིས་མདོའི་དོན་བཀྲལ་བ་བཞིན་དུ་ཚིག་གམ་དོན་རང་
གིས་འཛིན་ཅིང་རྟོགས་པའི་སྒོ་ནས་སེམས་ཅན་གཞན་དེ་ལ་རབ་ཏུ་སྦྱོར་བའི་བློ་ལྡན་མཆོག་
དེ་ཡིས་ནི། ཕན་ཡོན་བཅུ་ཐོས་པ་ཡིན་ཏེ། རིགས་ཀྱི་ཁམས་ཟད་པ་རྟས་པ་སྟེ་རྒྱས་པ་
དང་། འཆི་བའི་ཚེ་རབ་ཏུ་དགའ་བ་ཐོབ་པ་དང་། རང་ཇི་ལྟར་འདོད་པར་སྐྱེ་བ་དང་།
རྟག་ཏུ་ཚེ་རབས་དྲན་པ་དང་། སངས་རྒྱས་སམ་དགེ་བའི་བཤེས་གཉེན་རྣམས་དང་ཕྲད་

མདོ་སྡེ་རྒྱན་གྱི་འགྲེལ་པ། ༼ཅ༽ 183
པ་དང་། དེ་དག་ལས་ཆོས་ཐོས་པ་དང་། ཁྱད་པར་དུ་ཐེག་པ་མཆོག་གི་ཆོས་ལ་རྟག་ཏུ་
མོས་པ་དང་། བློ་གྲོས་གོང་དུ་འཕེལ་བ་དང་། གཟུངས་དང་ཏིང་ངེ་འཛིན་གྱི་སྒོ་ནས་
བྱང་ཆུབ་མྱུར་ཏུ་འཐོབ་པ་དང་། །ཡང་ན་ཚོགས་གཉིས་ཀྱི་སྒོ་ནས་བྱང་ཆུབ་མྱུར་དུ་ཐོབ་
པའོ། །ཕན་ཡོན་བཅུ་ལས་མཐོང་ཆོས་ལ་གཉིས་དང་། ཚེ་ཕྱི་མ་ལ་བརྒྱད་འཐོབ་པ་དབྱིག་
འགྲེལ་ལས་བཤད་དོ། །དེ་ལྟར་བྱང་ཆུབ་སེམས་དཔའ་ལེགས་པར་སྨྲ་བ་ཡིན་པ་སྟེ་དེ་
ཉིད་ཆོས་ཅན། ཁྱད་པར་ལྔ་ལྡན་ཡིན་ཏེ། བློ་གྲོས་བཟང་བས་དོན་མི་འཁྲུལ་བ་དང་།
སྐྱོ་བ་མེད་པས་ཡང་ཡང་སྟོན་པ་དང་། བརྩེ་བ་དང་ལྡན་པས་ཟང་ཟིང་མི་འདོད་པ་དང་།
ཕྱིན་དྲུག་དང་ལྡན་པས་ཚིག་འཇེབས་ཤིང་སྙན་པར་གྲགས་པར་གཟུང་འོས་པ་དང་། སེམས་
ཅན་གང་ལ་གང་འོས་པའི་ཆོ་ག་བཟང་པོ་ཤེས་པ་དང་ལྡན་པས་གདུལ་བྱའི་བློ་དང་འཚམས་
པ་བཤད་པ་ནི། སྐྱེ་བོའི་ནང་ན་ཉི་མ་བཞིན་དུ་ལྷམ་མེ་བ་ཡིན་ཏེ། འཇིག་རྟེན་འདུན་པར་
བྱེད་པའི་སྒོ་ནས་སྒྱུ་ལྔས་ཡ་མཚན་དུ་གྱུར་པའི་ཕྱིར། སྒྱུ་ལྔ་ནི། གང་གིས་ཕྱིན་ཅི་མ་
ལོག་པ་དང་། ཡང་དང་ཡང་དུ་བཤད་པ་དང་། ཟང་ཟིང་མེད་པའི་སེམས་དང་། ཚིག་
གཟུང་བར་འོས་པ་དང་། གདུལ་བ་དང་འཚམས་བར་འཆད་པ་ཡིན་ནོ། །ཞེས་དབྱིག་
འགྲེལ་ལས་བཤད་དོ། །ཐེག་པ་ཆེན་པོ་མདོ་སྡེའི་རྒྱན་གྱི་ལེའུ་བཅུ་གསུམ་པ་བཤད་པའི་
ལེའུ་ལ་བློཀ་ཉི་ཤུ་རྩ་བཞི་ཡོད་པ་རྣམས་རྫོགས་སོ།། །།
ཆོས་གཞན་ལ་བཤད་ནས་ཕན་པ་སྒྲུབ་པ་ལ་རང་གིས་ཆོས་བསྒྲུབ་དགོས་པས།
གཉིས་པ། དེའི་རྒྱུར་ཆོས་སྒྲུབ་པ་འཆད་པ་ལ། ཆོས་སྒྲུབ་པའི་རྟེན་གྱི་གང་ཟག་གི་རབ་
དབྱེ། ཇི་ལྟར་སྒྲུབ་ཚུལ། ཆོས་སྒྲུབ་པའི་རབ་དབྱེ་རྣམ་བཞག །ཆོས་སྒྲུབ་པའི་ཆེ་བ་
དང་བཞི། དང་པོ་ལ། ཚོགས་སྦྱོར་མཐོང་སྒོམ་པ་བཞི། དང་པོ། ཆོས་སྒྲུབ་པའི་རྟེན་གྱི་
གང་ཟག་ཚོགས་ལམ་པ་བསྟན་པའི་ཟློཀ་གཅིག་ནི། བློ་ལྡན་གཉིས་ལ་ལོག་ཉིད་དང་། །ཡང་
དག་ཉིད་རྣམ་སྤུངས་གསུམ་གྱིས། །གང་ཟག་དང་ནི་ཆོས་དག་ལ། །བདག་མེད་རྣམ་

1s4
 ༼ཅ༽ མདོ་སྡེ་རྒྱན་གྱི་འགྲེལ་པ།
གཉིས་ཀུན་ཤེས་ནས། །ཞེས་བྱུང་། དངོས་བསྟན་གཙོ་བོ་བློ་ལྡན་བྱང་སེམས་ཚོགས་
ལམ་པ་ཆོས་ཅན། གཟུང་འཛིན་གཉིས་ལ་ལོག་པ་སྐུར་འདེབས་ཀྱི་མཐའ་ཉིད་དང་། ཡང་
དག་པ་སྒྲོ་འདོགས་ཀྱི་མཐའ་སྤངས་པའི་རྣམ་པར་ཐར་པའི་སྒོ་ངོ་བོ་ཉིད་གསུམ་ལ། ཕྱིན་
ཅི་ལོག་ཏུ་ཞེན་པ་མངོན་གྱུར་གསུམ་སྤོང་ནུས་པ་ཡིན་ཏེ། ཆོས་དང་གང་ཟག་གི་བདག་
མེད་རྣམ་པ་གཉིས་རྟོགས་ནས་དོན་ཀུན་ཤེས་པར་མདོ་ལས་བསྔགས་པའི་སེམས་དཔའ་
ཡིན་པའི་ཕྱིར། ཀུན་བཏགས་ནི་ཆོས་གང་གི་སྟེང་དུ་ཡང་ཀུན་བཏགས་པ་ལྟར་མ་གྲུབ་
པས་སྟོང་པ་ཉིད་དང་། ཡང་དག་མ་ཡིན་པའི་ཀུན་རྟོག་བདེན་པར་གྲུབ་ཀྱང་ལས་ཉོན་
གྱིས་སྨོན་པར་བྱ་བའི་གནས་མིན་པས་སྨོན་མེད་དང་། ཡོངས་གྲུབ་ནི་བདེན་པར་གྲུབ་
ཀྱང་སྒྲ་རྟོག་གི་སྤྲོས་པའི་མཚན་མ་དང་བྲལ་བས་མཚན་མེད་དུ་བཞག་ལ། མོས་སྤྱོད་ཀྱི་
སའི་རྣམ་ཐར་སྒོ་གསུམ་གྱི་ཏིང་ངེ་འཛིན་ནི་རྣམ་པར་མི་རྟོག་པའི་ཡེ་ཤེས་ཀྱི་རྒྱུ་བྱེད་པས་
ལོག་པ་སྤངས་པ་དང་། མི་རྟོག་ཡེ་ཤེས་ཀྱི་ངོ་བོར་མ་གྱུར་པས་ཡང་དག་པ་སྤངས་པ་ཞེས་
ཀྱང་བཤད་དོ། །
གཉིས་པ། ཆོས་སྒྲུབ་པའི་རྟེན་གྱི་གང་ཟག་སྦྱོར་ལམ་པ་བསྟན་པའི་བློཀ་གཅིག་
ནི༑ དོན་ཤེས་པ་ནི་ཆོས་རྣམས་ཀུན། །གཟིངས་དང་འདྲ་བ་ཉིད་དུ་རིག །ཐོས་པས་
ཆོག་པར་འཛིན་སྤོང་བ། །དེས་ན་ཆོག་ཤེས་པ་ཞེས་བརྗོད། །ཅེས་བྱུང་། དེ་ཡང་དངོས་
བསྟན་གཙོ་བོ་བྱང་སེམས་སྦྱོར་ལམ་པ་ཆོས་ཅན། ཆོས་ཀྱི་ཚིག་རྣམས་གཟིངས་དང་འདྲ་
བ་ཉིད་དུ་རིག་ཏེ། གནས་ལུགས་ཀྱི་དོན་སྤྱི་ལེགས་པར་ཤར་ནས་ཐོས་པ་ཙམ་གྱིས་མཆོག་
འཛིན་མེད་པས་ཆོས་ཀུན་ཤེས་པར་མདོ་ལས་བསྔགས་པའི་བྱང་སེམས་ཡིན་པའི་ཕྱིར།
གཟིངས་འདྲ་བར་ཆེད་དུ་བརྟེན་མི་བརྟེན་ལ་བྱས་ན་འཕགས་པ་ལ་སྦྱར་རུང་ངམ་སྙམ། ཕར་
ཕྱིན་གྱི་ཡིག་ཆ་རྣམས་སུ་འཕགས་ལམ་ལ་སྦྱར་བ་མཐོང་ངོ༌། །
གསུམ་པ། ཆོས་སྒྲུབ་པའི་རྟེན་གྱི་གང་ཟག་མཐོང་ལམ་པ་བསྟན་པའི་བློཀ་གསུམ་

མདོ་སྡེ་རྒྱན་གྱི་འགྲེལ་པ། ༼ཅ༽ 135
ནི༑ སོ་སོ་སྐྱེ་བོའི་ཤེས་པ་ཡིས། །དེ་བཞིན་དུ་ནི་གཉིས་རྟོགས་ནས། །ཤེས་པ་དེ་ཡོངས་
རྫོགས་བྱའི་ཕྱིར། །མཐུན་པའི་ཆོས་ནི་རབ་ཏུ་སྒྲུབ། །དེ་ནས་དེས་ནི་ས་དང་པོར། །བྱང་
ཆུབ་སེམས་དཔའ་དེ་བདག་ཉིད། །ཀུན་དང་མཉམ་པར་འཇིག་རྟེན་ལས། །འདས་པའི་
ཡེ་ཤེས་བླ་མེད་ཐོབ། ། མཐོང་བས་སྤང་བྱའི་ཉོན་མོངས་རྣམས། །ཐམས་ཅད་ཡང་དག་
ཟད་བྱས་ནས། །ཤེས་བྱའི་སྒྲིབ་པ་སྤང་བའི་ཕྱིར། །བསྒོམ་པ་ལ་ནི་རབ་ཏུ་སྦྱོར། །ཞེས་
བྱུང་། དེ་ཡང་དངོས་བསྟན་གཙོ་བོ་བྱང་སེམས་མཐོང་ལམ་པ་ཆོས་ཅན། མཐུན་པ་ཡིས་
ནི་ཆོས་རབ་ཏུ་སྒྲུབ་པ་ཡིན་ཏེ། སོ་སོ་སྐྱེ་བོའི་དུས་སུ་ཆོས་ཀྱི་ཚིག་དོན་ཤེས་པ་གོང་དུ་བཤད་
པ་དེ་བཞིན་དུ་བདག་མེད་གཉིས་རྟོགས་པར་བྱས་ནས་ཤེས་པ་དེ་ཡོངས་སུ་རྫོགས་པར་བྱ་
བའི་ཆེད་དུ་སྒྲུབ་པ་སྔོན་དུ་སོང་ཞིང་། རང་དུས་སུ་བདག་ཉིད་ས་དང་པོ་པ་ཀུན་དང་སྤངས་
རྟོགས་མཉམ་པར་འཇིག་རྟེན་ལས་འདས་པའི་ཡེ་ཤེས་བླ་ན་མེད་པ་ཐོབ་སྟེ་ཆོས་དང་མཐུན་
པའི་ཆོས་ལ་ཞུགས་པར་མདོ་ལས་བསྔགས་པའི་བྱང་སེམས་ཡིན་པའི་ཕྱིར། དེ་ཆོས་ཅན།
སྒོམ་ལམ་ལ་རབ་ཏུ་སྦྱོར་བའི་རྒྱུ་མཚན་ཡོད་དེ། མཐོང་སྤངས་ཉོན་མོངས་བརྒྱ་དང་བཅུ་
གཉིས་བར་ཆད་མེད་པའི་ལམ་བཟོད་པ་བརྒྱུད་དང་། རྣམ་གྲོལ་ལམ་ཤེས་པ་བརྒྱད་དག་
གིས་ཟད་པར་བྱས་ནས། སྒོམ་སྤངས་ཉོན་མོངས་བརྒྱད་ཅུ་གྱ་གཅིག་དང་གཙོ་བོར་ཤེས་
སྒྲིབ་བརྒྱད་དང་བརྒྱད་སོགས་སྤང་བའི་ཆེད་དུ་ཞུགས་ཤིང་མཐུན་པར་ཞུགས་པ་ཞེས་
བསྔགས་པའི་བྱང་སེམས་ཡིན་པའི་ཕྱིར། ཞེས་པའོ། །འགྲེལ་བཤད་ལས། དེའི་འོག་ཏུ་
ཤེས་བྱའི་སྒྲིབ་པ་སྤང་བར་བྱ་བའི་ཕྱིར། ས་གཉིས་པ་ནས་ས་བཅུའི་བར་དུ་བསྒོམས་ལ་
འཇུག་པར་བྱེད་དོ། །ཞེས་གསུངས། དེས་ན་སྒྲིབ་གཉིས་རེ་རེ་ལ་སྐོར་དགུ་འབྱེད་པའི་
ལེགས་སོ། །
བཞི་པ། དེ་བཞིན་དུ་ས་ལྷག་མ་རྣམས་ལ་གནས་པའི་བྱང་སེམས་རྣམས་བསྟན་
པའི་ཟློཀ་གཅིག་ནི། རྣམ་འཇོག་རྣམ་པར་མི་རྟོག་པའི། །ཡེ་ཤེས་ལྷན་ཅིག་སྤྱོད་པ་ཡིས།།

186
 ༼ཅ༽ མདོ་སྡེ་རྒྱན་གྱི་འགྲེལ་པ།
དེ་བཞིན་ས་ནི་ལྷག་མ་ལ། །མཐུན་པ་ཡི་ནི་ཆོས་སྤྱོད་དོ། །ཞེས་བྱུང་། དངོས་བསྟན་
གཙོ་བོ་དེ་བཞིན་དུ་ས་ལྷག་མ་རྣམས་ལ་གནས་པའི་བྱང་སེམས་རྣམས་ཆོས་ཅན། མཐུན་
པ་ཡི་ནི་ཆོས་སྤྱོད་པ་ཡིན་ཏེ། ཇི་སྙེད་པ་རང་སྤྱིའི་མཚན་ཉིད་སོ་སོར་ར་རྣམ་པར་འཇོག་
པའི་རྗེས་ཐོབ་དང་། རྣམ་པར་རྟོག་པའི་ཡེ་ཤེས་མཉམ་བཞག་གཉིས་ལྷན་ཅིག་ཏུ་སྟེ་ཟུང་
དུ་འབྲེལ་བར་སྤྱོད་པ་ལ་གོམས་པར་བྱ་བའི་ཕྱིར། འདི་དག་ནི་མདོ་ལས། དོན་ཀུན་ཤེས་
ཤིང་ཆོས་ཀུན་ཤེས་ནས་ཆོས་དང་མཐུན་པའི་ཆོས་ལ་ཞུགས་པ་ཡིན་ལ་མཐུན་པར་ཞུགས་
པ་ཡིན། མཐུན་པའི་ཆོས་ལ་སྤྱོད་པ་ཡིན། །ཞེས་པའི་དོན་ལམ་ལྔ་ལ་སྦྱར་བའི་ཚུལ་ཡིན་
ཀྱང་ཞིབ་དཔྱོད་དགོས། གོང་རྣམས་སུ་དངོས་བསྟན་གཙོ་བོ་སྨོས་པ་ཐེག་ཆེན་གྱི་ལམ་
རྣམས་སྡུད་དོ། །
གཉིས་པ། ཇི་ལྟར་ཆོས་སྒྲུབ་པའི་ཚུལ་ལ། མཐུན་རྐྱེན་བསྟེན་པ་དང་། འགལ་
རྐྱེན་འགོག་པ་གཉིས། དང་པོ་ལ། འཁོར་ལོ་བཞི་ལྡན་དུ་བྱས་པ་དང་། མདོ་སྡེ་ཟབ་
མོའི་དགོངས་པ་ཚོལ་ཚུལ་གཉིས། དང་པོ་ལ།་ མཐུན་པའི་ཡུལ་ན་གནས་པ་དང་། སྐྱེས་
བུ་དམ་པ་ལ་བསྟེན་པ་དང་། ལེགས་སྨོན་གྲུབ་པ་དང་། བསོད་ནམ་བསགས་པ་དང་བཞི།
དང་པོ། མཐུན་པའི་ཡུལ་ན་གནས་པ་བསྟན་པའི་བློཀ་གཅིག་ནི། བློ་ལྡན་གང་དུ་སྒྲུབ་
པའི་ཡུལ། །ལེགས་པར་རྙེད་དང་གནས་བཟང་དང་། ། ས་བཟང་བ་དང་གྲོགས་བཟང
དང་། །རྣལ་འབྱོར་བདེ་བའི་ཡོ་བྱད་ལྡན། །ཞེས་བྱུང་། བློ་ལྡན་གང་དུ་ཆོས་སྒྲུབ་པའི་
གནས་ཆོས་ཅན། ཁྱད་པར་ལྔ་དང་ལྡན་དགོས་ཏེ། བསོད་སྙོམས་སོགས་ལེགས་པར་
རྙེད་པའི་ཡུལ་ཡིན་པ་དང་། ཆོམ་རྐུན་སོགས་མེད་པས་གནས་བཟང་བ་དང་། ནད་མི་
སྐྱེད་པ་སོགས་ས་བཟང་བ་དང་། ལྟ་སྤྱོད་མཐུན་པས་གྲོགས་བཟང་བ་དང༌། ཉིན་མོ་འདུ་
འཛི་དང་མཚན་མོ་སྒྲ་ཆེན་མེད་པ་སོགས་རྣལ་འབྱོར་བདེ་བའི་ཡོ་བྱད་དང་ལྡན་པ་དགོས་
པའི་ཕྱིར། ཞེས་པའོ། །

མདོ་སྡེ་རྒྱན་གྱི་འགྲེལ་པ། ༼ཅ༽ is7
གཉིས་པ་ཆོས་སྒྲུབ་པ་ལ་མཐུན་རྐྱེན་སྐྱེས་བུ་དམ་པ་དགེ་བའི་བཤེས་གཉེན་དང་།
གྲོགས་ཀྱི་ཁྱད་པར་ཤེས་པར་བྱས་ནས་བསྟེན་དགོས་པར་བསྟན་པའི་བློཀ་གཅིག་ནི། བྱང་
ཆུབ་སེམས་དཔའ་ཐོས་མང་དང་། །བདེན་མཐོང་སྨྲ་མཁས་བརྩེ་བ་ཅན། །སྐྱོ་མེད་སྐྱེས་
བུ་དམ་པ་ནི། །ཆེན་པོ་ཡིན་པར་ཤེས་པར་བྱ། །ཞེས་བྱུང་། དེ་ཡང་དངོས་བསྟན་བྱང་
སེམས་ཆོས་ཅན། ཆོས་སྒྲུབ་པ་ལ་མཐུན་རྐྱེན་སྐྱེས་བུ་དམ་པ་དགེ་བའི་བཤེས་གཉེན་དང་།
གྲོགས་ཀྱི་ཁྱད་པར་ཤེས་པར་བྱས་ནས་བསྟེན་དགོས་ཏེ། ཐོས་པ་མང་བ་དང་། བདེན་
པ་མཐོང་བ་དང་། སྨྲ་མཁས་པ་དང་། བརྩེ་བ་ཅན་དང་། སྐྱོ་བ་མེད་པ་སྟེ་ཁྱད་པར་ལྔ་
ལྡན་གྱི་སྐྱེས་བུ་དམ་པ་ཆེན་པོ་ཞིག་ལ་བསྟེན་དགོས་པའི་ཕྱིར། ཞེས་པའོ། །
གསུམ་པ། ལེགས་པར་སྨོན་ལམ་བཏབ་པ་ཇི་ལྟ་བ་བཞིན་གྲུབ་པ་ཁྱད་པར་ལྔ་དང་
ལྡན་པར་བསྟན་པའི་ཟློཀ་གཅིག་ནི། དམིགས་པ་བཟང་དང་རྟོན་པ་བཟང་། །ཐབས་བཟང་
བ་བཟང་པོ་བདག་ཉིད་ཀྱི། །ཡང་དག་གཏོང་བ་ཡིན་
བ་དང་ངེས་འབྱུང་དང་། །སྦྱོར་བ་
༥
པར་བཤད། །ཅེས་བྱུང་། ལེགས་སྨོན་གྲུབ་པ་ནི། དེ་ཆོས་ཅན། བདག་ལས་སུ་རུང་
བའམ་བདག་སྦྱངས་པ་དང་བསམ་བཞིན་དང་ལེགས་སྨོན་བཞིན་དུ་གྲུབ་པའམ་ཡང་དག་
པར་སྨོན་ལམ་བཏབ་པ་དགོས་ངེས་སུ་ཤེས་པར་བྱ་སྟེ། དམིགས་པ་བཟང་པོ་ཐེག་ཆེན་
གྱི་ཆོས་དང་། རྟོན་པའམ་ཡིད་གཏོད་པའི་ཡུལ་བཟང་པོ་ཚོགས་གཉིས་དང་། ཐབས་
བཟང་པོ་ཞི་ལྷག་ཟུང་འབྲེལ་གྱི་མཚན་མ་དུས་སུ་སྒོམ་པ་དང་། ངེས་འབྱུང་བཟང་པོ་ཅུང་
ཟད་ཙམ་གྱིས་ཆོག་པར་མི་འཛིན་པར་ཐོས་བསམ་སྒོམ་གསུམ་གོང་དུ་སྤེལ་བ་དང་། སྦྱོར་
བ་བཟང་པོ་རྟག་སྦྱོར་གུས་སྦྱོར་གཉིས་དང་ལྡན་པ་དགོས་པས་དེ་ལ་འབད་རིགས་པའི་ཕྱིར།།
ཞེས་པའོ། །
བཞི་པ། ཆོས་སྒྲུབ་པའི་མཐུན་རྐྱེན་བསོད་ནམས་བསགས་པ་བསྟན་པའི་བློཀ་གཅིག་
ནི༑ དགའ་དང་དལ་བར་སྐྱེ་བ་དང་། །ནད་མེད་པ་དང་ཏིང་ངེ་འཛིན། །རྣམ་པར་འབྱེད་

188
 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་བྱེད་རྒྱུ་ནི། ། སྔོན་ཆད་བསོད་ནམས་བྱས་པ་ཉིད། །ཅེས་བྱུང་། དེ་ཆོས་ཅན། སྔོན་
བསོད་ནམས་བསགས་པ་ཡིན་ཏེ། གང་དུ་གནས་ཀྱང་དགའ་བ་མང་བ་དང་། དལ་བར་
སྐྱེ་བ་སྟེ་མི་ཁོམ་པའི་ལུས་སྤངས་ནས་སྐྱེས་བུ་དམ་པ་དང་འགྲོགས་ནུས་པ་དང་། ནད་
མེད་པ་དང་། ཏིང་ངེ་འཛིན་དང་ཆོས་རབ་ཏུ་རྣམ་འབྱེད་ཀྱི་ཤེས་རབ་ཀྱི་བྱེད་རྒྱུ་དང་ལྡན་
པའི་ཕྱིར། རྒྱ་ཆེར་རོལ་བའི་མདོ་ལས་གསུངས་པ་ལྟར་རོ། །
གཉིས་པ། མདོ་སྡེ་ཟབ་མོའི་དགོངས་པ་ཚོལ་ཚུལ་བསྟན་པའི་ཟློཀ་གཅིག་ནི། ཆོས་
ཀྱི་དབྱིངས་ནི་མ་གཏོགས་པ། །གང་ཕྱིར་ཆོས་མེད་དེ་ཡི་ཕྱིར། །སངས་རྒྱས་རྣམས་
ཀྱིས་དེ་དག་ལས། །ངེས་བྱུང་ཆགས་སོགས་ཡིན་པར་དགོངས། །ཆོས་ཀྱི་དབྱིངས་ནི་
མ་གཏོགས་པར། །གང་ཕྱིར་ཆོས་མེད་དེ་ཡི་ཕྱིར། །ཀུན་ནས་ཉོན་མོངས་བསྟན་པ་ལ།།
བློ་ལྡན་དགོངས་པ་དེ་ཡིན་འདོད། །གང་ཕྱིར་ཆགས་སོགས་དེ་ཉིད་ལ། ཚུལ་བཞིན་འཇུག་
པ་དེ་ཡི་ཕྱིར། དེ་ལས་རྣམ་གྲོལ་འགྱུར་དེས་ན། །དེ་ཡིས་དེ་དག་ལས་ངེས་འབྱུང་། །ཞེས་
བྱུང་། དེ་ཡང་མདོ་སྡེའི་དགོངས་པ་ཚོལ་བ་ནི། མདོ་ལས། འདོད་ཆགས་ལས་མ་གཏོགས་
པར་འདོད་ཆགས་ཀྱི་ངེས་པར་འབྱུང་བར་མི་སྨྲའོ། །ཞེས་པའི་དགོངས་གཞི་ནི། ཆགས་
སོགས་ཀྱི་ཆོས་ཉིད་ལ་དམིགས་ནས་ཆགས་སོགས་སྤོངས་པ་ལ་དགོངས་པ་དང་། དགོས་
པ་ཆགས་སོགས་ཀྱི་ཆོས་དབྱིངས་ལས་ངོ་བོ་ཐ་དད་པའམ་ཆོས་དབྱིངས་ལས་མ་གཏོགས་
པའི་ཆགས་སོགས་ཀྱི་ཆོས་མེད་པར་རྟོགས་པའི་ཆེད་ཡིན་པ་དེ། ཚིགས་བཅད་དང་པོའི་
དོན་དང་། ཡང་མ་རིག་པ་དང་བྱང་ཆུབ་ནི་གཅིག་གོ །ཞེས་གསུངས་པའི་དགོངས་གཞི་
ཡོད་དེ། ཀུན་ནས་ཉོན་མོངས་པ་དང་དེ་ལས་གྲོལ་བའི་བྱང་ཆུབ་གཉིས་ཆོས་དབྱིངས་
ཀྱི་ངོ་བོར་གཅིག་པ་ལ་དགོངས་པ་དང་། དགོས་པ་ཆོས་དབྱིངས་ལས་ངོ་བོ་ཐ་དད་པའི་
འཁོར་འདས་ཀྱི་ཆོས་མེད་པར་རྟོགས་ཆེད་ཡིན་པ་ནི། ཚིགས་བཅད་གཉིས་པའི་དོན་དང་།
ཡང་ཆགས་སོགས་ལ་ལེགས་པར་ཞུགས་ན་ཆགས་སོགས་ཀྱི་ཆོས་ལས་གྲོལ་བར་འགྱུར།

མདོ་སྡེ་རྒྱན་གྱི་འགྲེལ་པ། ༼ཅ༽ 189
ཞེས་གསུངས་པའི་དགོངས་གཞི། ཆགས་སོགས་ཀྱི་ཆོས་ཉིད་ལ་ཚུལ་བཞིན་དུ་ཞུགས་པ་
ལས་ཆགས་སོགས་ལས་ངེས་བར་འབྱུང་བ་ལ་དགོངས་པ་དང་། དགོས་པ་སྔར་བཞིན་
ཡིན་པ། ཚིགས་བཅད་གསུམ་པའི་དགོངས་པའོ། །མདོར་བསྡུས་ན། མདོ་སྡེ་དགོངས་
འགྲེལ་ལས། བདེན་པ་གཉིས་ལྡོག་པ་གཅིག་ཡིན་ན་སྐྱོན་བཞི་ཡོད། བདེན་པ་གཉིས་ངོ་
བོ་ཐ་དད་ན་སྐྱོན་བཞི་ཡོད་པར་གསུངས་པ་ལྟར་རོ། །སྤྱོད་འཇུག་ལས། གང་ཕྱིར་ལུང་
ལས་ལམ་འདི་ནི། །མེད་པར་བྱང་ཆུབ་མེད་པར་གསུངས། །ཞེས་གསུངས་པ་དང་ལུགས་
ཐ་དད་པ་ཙམ་ལས་གནད་གཅིག་གོ །
གཉིས་པ། འགལ་རྐྱེན་དགག་པ་ལ། །གཞན་དོན་ལ་སྐྱོ་བ་དགག་པ་དང་། དེ་
ཁོ་ན་ཉིད་ལ་སྐྲག་པ་དགག་པ་དང་། སེམས་ཅན་དོར་བ་དགག་པ་དང་གསུམ། དང་པོ།
ཆོས་སྒྲུབ་པའི་འགལ་རྐྱེན་གཞན་དོན་ལ་སྐྱོ་བ་དགག་པའི་ཐོཀ་གཉིས་ནི། སེམས་ཅན་ཆེད་
དུ་དམྱལ་བའི་སྲིད་པར་གནས་པ་ཡི། །སྡུག་བསྔལ་མི་ཟད་ཅིས་ཀྱང་རྒྱལ་སྲས་གནོད་བྱེད་
མིན། ། ཞི་སྲིད་ཡོན་ཏན་སྐྱོན་གྱིས་ཐེག་པ་དམན་ཞུགས་པའི། །རྣམ་རྟོག་དགེ་བ་སྣ་ཚོགས་
བློ་ལྡན་གནོད་བྱེད་ཡིན། ། བློ་དང་ལྡན་པ་དམྱལ་བར་གནས་པ་དུས་ཀུན་ཏུ། །བྱང་ཆུབ་
དྲི་མེད་ཡངས་པའི་བར་དུ་གཅོད་བྱེད་མིན། །ཐེག་པ་གཞན་ལ་རབ་བསིལ་རྣམ་རྟོག་བདག་
ཕན་པ། །རབ་ཏུ་བདེ་བར་གནས་ཀྱང་བར་དུ་གཅོད་པར་བྱེད། །ཅེས་པའི་ཚིགས་སུ་
བཅད་པ་འདི་གཉིས་ལ། དབྱིག་འགྲེལ་ལས། ཉན་ཐོས་དང་རང་སངས་རྒྱས་ཀྱི་ཡིད་
ལ་བྱེད་པ་ཡོངས་སུ་སྤངས་པའི་ཚིགས་སུ་བཅད་པ་གཉིས་ཏེ། ཞེས་གསུངས། དེའི་དོན་
ནི་སེམས་ཅན་གཞན་གྱི་ཆེད་དུ་དམྱལ་བའི་སྲིད་པའི་སྡུག་བསྔལ་མི་ཟད་པ་དེ་ཅི་ནས་ཀྱང་
རྒྱལ་སྲས་ཀྱི་ཉམས་ལེན་ལ་གནོད་པར་བྱེད་པ་མིན་ལ། ཞི་བའི་ཕན་ཡོན་དང་སྲིད་པའི་
སྐྱོན་བསམ་ནས་ཐེག་དམན་ལ་འཇུག་འདོད་ཀྱི་རྣམ་པར་རྟོག་པས་བསྐྱེད་པའི་དགེ་བ་སྣ་
ཚོགས་ནི་བློ་ལྡན་གྱི་བྱང་ཆུབ་སྒྲུབ་པ་ལ་གནོད་བྱེད་ཡིན་ནོ། །དེའི་རྒྱུ་མཚན་སྟོན་པར།

1• ༼ཅ༽ མདོ་སྡེ་རྒྱན་གྱི་འགྲེལ་པ།
ཚིགས་བཅད་ཕྱི་མ་བྱུང་། འདིའི་སྐབས་ཀྱི་དྲི་མེད་ནི་སྒྲིབ་གཉིས་དང་བྲལ་བའི་སྤངས་
པ་ཕུན་ཚོགས་དང་། ཡངས་པ་ནི་རྟོགས་པ་ཕུན་ཚོགས་དང་། བདེ་བར་གནས་པ་ནི་མཐོང་
ཆོས་ལ་བདེ་བའོ། །དབྱིག་འགྲེལ་ལས། ཚིགས་སུ་བཅད་པ་འདི་གཉིས་ལ་གཅིག་གི་སྒྲུབ་
པར་བྱེད་པ་ནི་གཉིས་པ་ཡིན་ཏེ། གཉིས་ཀའི་དོན་གོ་བར་ཟད་དོ། །ཞེས་གསུངས་པས།
ཚིགས་བཅད་གཉིས་པས་སྟོན་པའི་རྒྱུ་མཚན་གོ་སླའོ། །དེ་ནི་མངོན་རྟོགས་རྒྱན་ལས། ཚུ་
རོལ་ཕ་རོལ་མཐའ་ལ་མིན། །ཞེས་པ་དང་དོན་འདྲ་ལ། དུས་རྣམས་མཉམ་པ་ཉིད་ཀྱི་
ཕྱིར། །ཞེས་པའི་རྒྱུ་མཚན་དང་རྒྱུ་མཚན་འདི་མི་འདྲའོ། །
གཉིས་པ། དེ་ཁོ་ན་ཉིད་ལ་སྐྲག་པ་དགག་པ་ལ། རྩོད་པ་དང་ལན་གཉིས། དང་
པོ༑ རྩོད་པ་ལ་གཉིས་ལས། རྩོད་པ་དང་པོ་བསྟན་པའི་ཚིག་རྐང་གཅིག་ནི། ཆོས་མེད་
པ་དག་དམིགས་པ་དང་། །ཞེས་བྱུང་། དེ་ཡང་དམིགས་བསལ་གྱི་རྩོད་གཞི། ཤེས་བྱ་
ཆོས་ཅན། རྫས་གཞན་གྱི་ཆོས་མེད་པ་མི་འཐད་པར་ཐལ། གཟུང་འཛིན་རྫས་གཞན་
དུ་དམིགས་པའི་ཕྱིར། ཞེས་དང་། འདིའི་ལན་བསྟན་པའི་ཚིག་རྐང་གཅིག་ནི། སྒྱུ་མ་
ལ་སོགས་འདྲ་བ་དང་། །ཞེས་བྱུང་། དེའི་སྒྲུབ་བྱེད་བསྟན་པའི་ཟློ ཀ་གཅིག་ནི། ཇི་ལྟར་
ཚུལ་བཞིན་བྲིས་པའི་རི་མོ་ལ། །མཐོ་དམན་མེད་ཀྱང་སྣང་བ་དེ་བཞིན་དུ། །ཡང་དག་
མ་ཡིན་རྟོག་པ་རྣམ་ཀུན་ཏུ། །གཉིས་པོ་རྟག་ཏུ་མེད་ཀྱང་སྣང་བར་འགྱུར། །ཞེས་བྱུང་།
དེ་ཡང་རི་མོ་བྲིས་པ་རེག་ན་མཐོ་དམན་མེད་ཀྱང་མཐོ་དམན་དུ་སྣང་བ་ལྟར་གཟུང་འཛིན་
རྫས་གཞན་དུ་མེད་ཀྱང་དེར་སྣང་བ་འབྱུང་བར་འགྱུར་པའི་ཕྱིར། ཞེས་པའོ། །རྩོད་པ་
གཉིས་པ་བསྟན་པའི་ཚིག་རྐང་གཅིག་ནི། ཀུན་ནས་ཉོན་མོངས་མེད་རྣམ་དག །ཅེས་བྱུང་།
རྩོད་པ་གཉིས་པ་ནི། ཤེས་བྱ་ཆོས་ཅན། ཀུན་ནས་ཉོན་མོངས་པའི་ཆོས་མེད་པར་ཐལ།
སེམས་རང་བཞིན་གྱིས་རྣམ་པར་དག་པ་ཡིན་པའི་ཕྱིར། ཞེས་པའོ། །ཐལ་བ་གཉིས་པ་
མ་ངེས་པར་བསྟན་པའི་ཚིག་རྐང་གཅིག་ནི། དེ་བཞིན་ནམ་མཁའ་འདྲར་ཤེས་བྱ། །ཞེས་

མདོ་སྡེ་རྒྱན་གྱི་འགྲེལ་པ། ༼ཅ༽ 191
བྱུང་། དེ་ཡང་ནམ་མཁའི་རང་བཞིན་ལ་རྡུལ་མེད་ཀྱང་གློ་བུར་གྱི་རྡུལ་འཁྲིགས་པ་དང་
འདྲ་བར་ཤེས་བར་བྱ། ཞེས་དང་།
དེའི་སྒྲུབ་བྱེད་བསྟན་པའི་ཐོག་གཉིས་ནི། ཇི་ལྟར་ཆུ་རྙོག་པ་ལས་དྭངས་པ་ནི། །དྭངས་
པ་ཉིད་དེ་དེ་ལས་སྐྱེས་མིན་གྱི། །དེ་ནི་དེ་ལ་དྲི་མ་བྲལ་བར་ཟད། །དེ་བཞིན་རང་སེམས་
དག་ལ་ཚུལ་དེ་ཉིད། །སེམས་ནི་རྟག་ཏུ་རང་བཞིན་འོད་གསལ་འདོད། །དེ་ནི་གློ་བུར་
ཉེས་པས་མ་རུང་བྱས། །ཆོས་ཉིད་སེམས་ལས་གཞན་པའི་སེམས་གཞན་ནི། །འོད་གསལ་
མ་ཡིན་རང་བཞིན་ལ་བརྗོད་དོ། །ཞེས་ཆུ་རྙོག་པ་དྭངས་པའི་ཚེ་དྭངས་ཆ་སྔར་མེད་གསར་
དུ་བྱུང་བ་མ་ཡིན་པར་གློ་བུར་གྱིས་རྙོག་པ་དྭངས་པ་ནི་རང་བཞིན་གྱིས་དྭངས་ཆ་མངོན་
དུ་གྱུར་པ་དང་འདྲ་བར། སེམས་རང་བཞིན་གྱིས་རྣམ་པར་དག་ཅེས་པ་ཡང་ཆོས་ཉིད་
ལས་ལྡོག་པ་ཐ་དད་པའི་སེམས་ཁོ་རང་ནི་འོད་གསལ་བར་འཇོག་པ་མིན་ཀྱང་། ཆོས་ཉིད་
ལ་སེམས་ཀྱི་རང་བཞིན་དུ་བཏགས་པ་ཡིན་ལ། འོད་གསལ་ཞེས་པའི་དོན་ཡང་སེམས་
ཀྱི་རང་བཞིན་དེ་ཉིད་ཡུལ་ཅན་ཡེ་ཤེས་དང་ངོ་བོ་གཅིག་པ་ལ་དགོངས་ནས་དེ་ལྟར་བརྗོད་
པའི་ཕྱིར། ཞེས་པའོ། །རྒྱས་པར་དབྱིག་འགྲེལ་སོགས་ལས་ཤེས་པར་བྱའོ། །
གསུམ་པ། སེམས་ཅན་འདོར་བ་དགག་པའི་ཟློཀ་བཞི་ནི། བྱང་ཆུབ་སེམས་དཔའ་
སེམས་ཅན་ལ། །བུ་གཅིག་པ་ལ་བྱ་བ་བཞིན། །རྐང་གི་ཁོང་ནས་བྱམས་པ་ཆེ། །དེ་ལྟས་
རྟག་ཕན་བྱེད་པར་འདོད། །སེམས་ཅན་རྣམས་ལ་ཕན་བྱེད་ཕྱིར། །དེ་ལ་ཆགས་སྐྱེས་
ལྟུང་མི་འགྱུར། །འདི་ཡི་ཞེ་སྡང་སྙམ་ཀུན་ཏུ། །སེམས་ཅན་ཀུན་དང་འགལ་བར་འགྱུར།།
ཇི་ལྟར་ཕུག་རོན་རང་གི་བུ་མཆོག་བྱམས། །རང་གི་བུ་དེ་ཉེ་བར་འཁྱུད་ནས་འདུག །དེ་
འདྲ་བ་ལ་ཁོང་ཁྲོ་འགལ་བ་ལྟར། །བརྩེར་བཅས་ལུས་ཅན་བུ་ལའང་དེ་དང་འདྲ། །གང་
ཕྱིར་བྱམས་པ་དེ་ཕྱིར་ཁོང་ཁྲོ་འགལ། །གང་ཕྱིར་ཞི་བ་དེ་ཕྱིར་གནོད་སེམས་འགལ། །གང་
ཕྱིར་དོན་བྱེད་དེ་ཕྱིར་སྒྱུ་སེམས་འགལ། །གང་ཕྱིར་སིམ་བྱེད་དེ་ཕྱིར་འཇིགས་བྱེད་འགལ།

མདོ་སྡེ་རྒྱན་གྱི་འགྲེལ་པ།
1g ༼ཅ༽
ཞེས་བྱུང་། དེ་ཡང་བྱང་ཆུབ་སེམས་དཔའ་རྣམས་ཆོས་ཅན། སེམས་ཅན་ཐམས་ཅད་
ལ་རྟག་ཏུ་ཕན་པའི་བརྩོན་འགྲུས་བྱེད་པ་ཡིན་ཏེ། བུ་གཅིག་པ་ལ་ཕ་མས་ཕན་སེམས་བྱ་
བ་བཞིན་དུ་དེ་དག་ལ་རྐང་གི་ཁོང་ནས་སྟེ་རྐང་བཙུགས་ནས་བྱམས་པ་ཆེན་པོ་དང་ལྡན་
པ་དེ་ལྟས་དུས་རྟག་ཏུ་ཕན་པར་བྱེད་པར་འདོད། ཅེས་པའོ། །དེ་ལ་ཆགས་པ་སྐྱེས་པས་
ལྟུང་བར་མི་འགྱུར་ཏེ། བྱམས་པའི་དབང་གིས་ཞེ་སྡང་དང་འགལ་བའི་རྣམ་པ་འཛིན་པ་
ཙམ་ཡིན་པའི་ཕྱིར་དང་། ཞེ་སྡང་ནི་ཉེས་པ་ཆེན་པོ་ཡིན་ཏེ། སེམས་ཅན་གྱི་དོན་སྒྲུབ་
པ་དང་འགལ་བར་འཇུག་པའི་ཕྱིར། ཆགས་པ་སྐྱེས་པས་མི་ལྟུང་བ་དང་། ཞེ་སྡང་གི་
བྱ་བ་མེད་པའི་དཔེ་ནི། དབྱིག་འགྲེལ་ལས། ཕུག་རོན་དཔེར་བརྗོད་པ་ནི། དེ་འདོད་
ཆགས་མང་བའི་ཕྱིར་བུ་ལ་བྱམས་པ་ཡང་ཤིན་ཏུ་ཆེ་བའི་ཕྱིར་རོ། །བྱང་ཆུབ་སེམས་དཔའ་
བརྩེ་བ་དང་བཅས་པ་ནི། སེམས་ཅན་རྣམས་ལ་ཁོང་ཁྲོ་བ་འགལ་ལོ། །ཞེས་གསུངས་
པ་ལྟར། བྱམས་པའི་སྟོབས་ཀྱིས་ཁོང་ཁྲོ་བ་སྤངས། གནོད་པ་སྤངས་པའི་སྟོབས་ཀྱིས་
གནོད་སེམས་སྤངས། གཞན་དོན་འབའ་ཞིག་དགོངས་པའི་སྟོབས་ཀྱིས་གཡོ་སྒྱུ་སྤངས།
བདེ་བས་ཚིམ་པ་འབའ་ཞིག་སྒྲུབ་པས་གནོད་པའི་སྦྱོར་བ་སྤངས་པའི་ཕྱིར། ཞེས་པའོ། །
གསུམ་པ། ཆོས་སྒྲུབ་པའི་རབ་དབྱེ་རྣམ་བཞག་དགུ་བསྟན་པའི་བློ ཀ་ལྔ་ནི། སྨན་
བཟང་པོ་ལ་ནད་པ་བཞིན། །འཁོར་བ་ལ་ནི་འཇུག་པར་བྱེད། །ནད་པ་ལ་ནི་སྨན་པ་བཞིན།།
སེམས་ཅན་རྣམས་ལ་སྒྲུབ་པར་བྱེད། །བྲན་མ་གྲུབ་པ་ཇི་བཞིན་དུ། །བདག་ཉིད་ལ་ནི་
སྒྲུབ་པར་བྱེད། །ཟོང་ལ་ཚོང་པ་ཇི་བཞིན་དུ། །འདོད་པ་དག་ལ་སྒྲུབ་པར་བྱེད། །གོས་
ལ་བཙོ་ལག་མཁན་བཞིན་དུ། །ལས་ལ་རབ་ཏུ་སྒྲུབ་པར་བྱེད། །བུ་གཞོན་པ་ལ་ཡ་བཞིན་
དུ༑ ༑སེམས་ཅན་མི་འཚེ་སྒྲུབ་པར་བྱེད། །མེ་དོན་གཉེར་ལ་གཙུབ་ཤིང་ལྟར། །རྟག་
པར་རབ་ཏུ་སྒྲུབ་པར་བྱེད། །ཡིད་བརྟན་བཞིན་དུ་ལྷག་པའི་སེམས། མ་རྫོགས་པ་ལ་སྒྲུབ་
པར་བྱེད། །སྒྱུ་མ་མཁན་ལྟར་ཤེས་བྱ་ལ། །ཤེས་རབ་ཀྱི་ནི་སྒྲུབ་པར་བྱེད། །དེ་ནི་བྱང་

མདོ་སྡེ་རྒྱན་གྱི་འགྲེལ་པ། ༼ཅ༽ 198
ཆུབ་སེམས་དཔའ་ཡི། །ཇི་ལྟར་གོང་དུ་སྒྲུབ་པར་འདོད། །ཅེས་བྱུང་། དེ་ཡང་བྱང་
ཆུབ་སེམས་དཔའ་རྣམས་ཇི་ལྟར་གོང་དུ་ཆོས་སྒྲུབ་པར་བཤད་པ་ལྟར་འདོད་པ་ནི། དཔེ་
དགུས་འཆད་པར་བྱ་སྟེ། ནད་པས་སྨན་པ་མཁས་པའི་གཏར་སྲེག་དང་ལེན་བྱེད་པ་ལྟར་
གཞན་དོན་དུ་འཁོར་བའི་དཀའ་སྤྱད་ལ་བཟོད་པ། སེམས་ཅན་གྱི་ལོག་སྒྲུབ་བཟོད་པ། ལས་
མ་གྲུབ་པའི་བྲན་བཞིན་དུ་སེམས་ངན་པ་གཉེན་པོས་ཚར་གཅོད་པ། སྦྱིན་པས་འདོད་པའི་
ལོངས་སྤྱོད་སྤེལ་བ། ཚུལ་ཁྲིམས་གྱིས་སྒོ་གསུམ་གྱི་ཚུལ་འཆལ་གྱི་དྲི་མ་སྦྱོང་བ། བཟོད་
པས་ལོག་སྒྲུབ་བཟོད་ཅིང་མི་འཚེ་བ་སྒྲུབ་པ། བརྩོན་འགྲུས་ཀྱིས་སྦྱིན་སོགས་དྲུག་གི་སྒྲུབ་
པ་རྒྱུན་བསྲིང་བ། བསམ་གཏན་གྱིས་རྒྱལ་པོའི་ཡིད་བརྟན་ས་རྒྱལ་པོའི་དཀོར་ལ་སྲེད་པ་
མེད་ཀྱང་ཆུད་མི་ཟ་བར་སྐྱོང་བ་ལྟར་ལྷག་པའི་སེམས་ཀྱི་བསླབ་པ་མ་རྫོགས་པ་རྫོགས།
རྫོགས་པ་གོང་འཕེལ་དུ་བྱེད། ཤེས་རབ་ཀྱིས་སྒྱུ་མ་མཁན་རང་གི་སྤྲུལ་པ་ལ་མི་ཞེན་པ་
ལྟར་ཤེས་བྱ་ཐམས་ཅད་ཞེ་ན་མེད་ཀྱིས་རྒྱས་འདེབས་པ་རྣམས་དཔེ་སོ་སོ་དང་བཅས་པའོ།།
སྦྱིན་སོགས་དྲུག་པོ་དེ་དག་ཆོས་བཞི་རེ་དང་ལྡན་ན་ཕར་ཕྱིན་དྲུག་དང་། དམ་པ་དྲུག་ལྡན་
ཡང་ཡིན་ནོ། །ཆོས་བཞི་ནི་འཆད་འགྱུར་ལྟར། སྦྱིན་པ་མི་མཐུན་ཕྱོགས་ཉམས་དང་།
ཞེས་སོགས་སོ། །
བཞི་པ། ཆོས་སྒྲུབ་ཀྱི་ཆེ་བ་བརྗོད་པའི་ཐོཀ་གཅིག་ནི། དེ་ལྟར་རྟག་ཏུ་བརྩོན་འགྲུས་
རྒྱ་ཆེན་ལྡན། ། གཉིས་ཡོངས་སྨིན་པར་བྱ་ལ་རབ་བརྩོན་དེ། །རིམ་གྱིས་དྲི་མེད་མི་རྟོག་
བློ་མཆོག་གིས། །སྒྲུབ་པ་བླ་ན་མེད་པར་རབ་ཏུ་འགྲོ། །ཞེས་བྱུང་། དེ་ལྟར་དུ་རྟག་ཏུ་
བརྩོན་འགྲུས་རྒྱ་ཆེན་པོ་དང་ལྡན་པའི་བྱང་ཆུབ་སེམས་དཔའ་རྣམས་ཆོས་ཅན། རིམ་གྱིས་
འཁོར་གསུམ་དུ་མི་རྟོག་པའི་བློ་གྲོས་དྲི་མ་མེད་པར་བྱེད་པའི་སྟོབས་ཀྱིས་སྒྲུབ་པ་པ་མཐམཐར་
ཐུག་བླ་ན་མེད་པའི་གོ་འཕང་མཐོན་པོར་རམ་ཕོ་བྲང་མཐོན་པོར་འགྲོ་བ་ཡིན་ཏེ། རང་
གཞན་གཉིས་ཡོངས་སུ་སྨིན་པར་དུས་རྟག་ཏུ་བརྩོན་པའི་གང་ཟག་ཡིན་པའི་ཕྱིར། །ཞེས་

194 ༼ཅ༽ མདོ་སྡེ་རྒྱན་གྱི་འགྲེལ་པ།
པའོ། །ཐེག་པ་ཆེན་པོ་མདོ་སྡེའི་རྒྱན་གྱི་ལེའུ་བཅུ་བཞི་པ་སྒྲུབ་པའི་ལེའུ་ལ་བློཀ་ཉི་ཤུ་རྩ་
དགུ་ཡོད་པ་རྣམས་རྫོགས་སོ། །དེ་ལྟར་སྒྲུབ་པ་ཉམས་སུ་ལེན་པ་ལ་གདམས་ངག་དང་རྗེས་
བསྟན་ཉན་དགོས་པས།
གསུམ་པ། དེ་ཉིད་ཀྱི་སྟོབས་བསྐྱེད་པའི་ཐབས་གདམས་ངག་དང་། རྗེས་བསྟན་
ལ༑ གདམས་ངག་ཉན་པའི་རྟེན་དང་དེས་ཚིག་དོན་རྙེད་ཚུལ། གདམས་དོན་ཡིད་བྱེད་
ཀྱི་གོ་རིམ། གདམས་ངག་གི་ཆེ་བ། གདམས་ངག་གི་ངོ་བོ། གདམས་ངག་གི་འབྲས་བུ་
དང་ལྔ། དང་པོ། གདམས་ངག་ཉན་པའི་རྟེན་དང་དེས་གདམས་ངག་གི་ཚིག་དོན་རྙེད་
ཚུལ་བསྟན་པའི་བློཀ་གསུམ་ནི། བསྐལ་པ་གྲངས་མེད་ངེས་འབྱུང་ཞིང་། མོས་པ་རྣམ་
པར་འཕེལ་བྱེད་པ། །ཇི་ལྟར་ཆུ་ཡིས་རྒྱ་མཚོ་བཞིན། །དགེ་ཆོས་རྣམས་ཀྱིས་ཡང་དག་
རྫོགས། །དེ་བཞིན་དུ་ནི་ཚོགས་བསགས་པའི། །རྒྱལ་སྲས་བཟོད་ནས་དག་པ་པོ། །ལེགས་
པར་ཤེས་ཤིང་སེམས་དགེ་བ། །བསྒོམ་པ་ལ་ནི་རབ་ཏུ་སྦྱོར། །དེ་ཚེ་ཆོས་ཀྱི་རྒྱུན་ལ་ནི།།
སངས་རྒྱས་རྣམས་ལས་ཞི་གནས་དང་། ། ཡེ་ཤེས་ཡངས་པ་ཐོབ་བྱའི་ཕྱིར། །གདམས་
ངག་རྒྱ་ཆེན་རྙེད་པར་འགྱུར། །ཞེས་བྱུང་། བྱང་སེམས་ཚོགས་ལམ་པ་རྣམས་ཆོས་ཅན།
ཐེག་པ་ཆེན་པོའི་ཆོས་ལ་མོས་པ་དང་དད་པས་འཆད་པ་དང་ཉན་པའི་སྒོ་ནས་རྣམ་པར་འཕེལ་
བར་བྱེད་པ། ཇི་ལྟར་ཆུ་ཡིས་རྒྱ་མཚོ་བཞིན། དགེ་བའི་ཆོས་ཀྱིས་རང་གཞན་གྱི་རྒྱུ་ཡང་
དག་པར་རྫོགས་པར་བྱེད་པ་ཡིན་ཏེ། བསྐལ་བ་གྲངས་མེད་པ་གཅིག་གིས་ས་དང་པོར་
ངེས་པར་འབྱུང་བའི་སེམས་དཔའ་ཡིན་པའི་ཕྱིར། དེ་ཆོས་ཅན། ཚིག་དོན་རྙེད་ཚུལ་
ཡོད་དེ། ཐོས་པའི་ཤེས་རབ་ཀྱིས་དོན་ལེགས་པར་ཤེས་ཤིང་། བསམ་བྱུང་གི་ཤེས་རབ་
ཀྱིས་སྒྲིབ་པ་ལྔ་སོགས་ལས་ལེགས་པར་སྦྱངས་པའི་སེམས་དགེ་བའང་བདེ་བ་དོན་སྤྱིའི་སྒོ་
ནས་སྟོང་ཉིད་སྒོམ་པ་ལ་སྤྱོད་པ་དང་། གྲངས་མེད་གཅིག་གི་ཚོགས་རྫོགས་པ་ན་འཕགས་
པ་དགྱེས་པའི་ཚུལ་ཁྲིམས་ཀྱི་སྒོ་ནས་རྒྱལ་སྲས་ཀྱི་སྡོམ་པ་གཟོད་མ་ནས་རྣམ་པར་དག་པ་

མདོ་སྡེ་རྒྱན་གྱི་འགྲེལ་པ། ༼ཅ༽ 15
དང་། ཟབ་རྒྱས་ཀྱི་ལྟ་བ་དྲང་པོར་འཛིན་པའི་ཕྱིར། དོན་དེའི་སྒོ་ནས་སྟོང་ཉིད་སྒོམ་པ་
ལ་སྦྱོར་བ་དང་། དེའི་རྒྱུར་གདམས་ངག་ནོད་དགོས་པས་ན། དེ་བཞིན་དུ་ཚོགས་རྒྱ་ཆེན་
པོ་བསགས་པའི་ཕྱིར། དེ་ཆོས་ཅན། རྣམ་པར་མི་རྟོག་པའི་ཡེ་ཤེས་ཀྱི་གདམས་ངག་ནོད་
ཚུལ་ཡོད་དེ། ཆོས་རྒྱུན་གྱི་ཏིང་ངེ་འཛིན་ལ་བརྟེན་ནས་སངས་རྒྱས་རྣམས་ལས་ཞི་ལྷག་
ཡངས་པ་འམ་རྒྱ་ཆེ་བ་ཐོབ་པར་བྱ་བའི་ཕྱིར་གདམས་ངག་རྒྱ་ཆེན་རྙེད་པར་འགྱུར་པའི་
ཕྱིར། ཞེས་པའོ། །
གཉིས་པ། གདམས་དོན་ཡིད་བྱེད་ཀྱི་གོ་རིམ་ལ། ཚོགས་ལམ། སྦྱོར་ལམ། མཐོང་
ལམ། སྒོམ་ལམ་དུ་ཡིད་ལ་བྱེད་ཚུལ་དང་། དེ་ལས་རྣམ་མཁྱེན་ཐོབ་ཚུལ་དང་ལྔ། དང་
པོ༔ ཚོགས་ལམ་གྱི་སྐབས་སུ་ཡིད་ལ་བྱེད་ཚུལ་ལ། སེམས་དྲུག་གིས་དམིགས་པ་ལ་སེམས་
འཛིན་ཚུལ་དང་། དེ་ནས་ཡིད་ལ་བྱེད་ཚུལ། སེམས་མཉམ་པར་འཇོག་ཚུལ། དེ་དག་
གི་འབྲས་བུ་དང་བཞི།
དང་པོ། ཐེག་ཆེན་ཚོགས་ལམ་གྱི་སྐབས་སུ་སེམས་དྲུག་གིས་དམིགས་པ་ལ་སེམས་
འཛིན་ཚུལ་བསྟན་པའི་ཟློཀ་གསུམ་ནི། དེ་ནས་དང་པོར་སྡོམ་བརྩོན་དེ། ། མདོ་ཡི་སྡེ་ལ་
སོགས་པའི་ཆོས། ། མི་གཉིས་དོན་ནི་རྣམ་འབྱེད་པ། །མདོ་སོགས་མིང་ལ་སེམས་འཇོག་
གོ ༑དེ་ནས་དེ་ནི་རིམ་བཞིན་དུ། །ཚིག་རབ་དབྱེ་ལ་དཔྱོད་བྱེད་ཅིང༌། །སོ་སོའི་ནད་ལ་
ཚུལ་བཞིན་དུ། །དེ་ཡི་དོན་ཡང་རྣམ་པར་དཔྱོད། །དོན་དེ་དག་ནི་ངེས་བཟུང་ནས། །ཆོས་
ལ་ཀུན་ནས་སྡོམས་པར་བྱེད། །དེ་ཡི་དོན་ནི་ཐོབ་བྱའི་ཕྱིར། །དེ་ནས་དེ་ནི་སྨོན་པར་
བྱེད། །ཅེས་བྱུང་། སྡོམ་བརྩོན་བྱང་སེམས་ཆོས་ཅན། དང་པོར་རྩ་བའི་སེམས་ཀྱི་སྒོ་
ནས་སེམས་འཛིན་པ་ཡིན་ཏེ། མི་གཉིས་པ་སྟེ་གཟུང་འཛིན་གཉིས་མེད་ཀྱི་དོན་རབ་ཏུ་འབྱེད་
པའི་མདོ་སོགས་ཀྱི་མིང་སྟེ་ཤེར་ཕྱིན་གྱི་མདོ་འབུམ་དང་ཉི་ཁྲི། ཤེས་རབ་སྙིང་པོ། གསང་
བ་འདུས་པའི་རྩ་རྒྱུད་སོགས་ཀྱི་བརྡ་ངེས་པར་བྱེད་པ་ལ་སེམས་འཇོག་པ་ནི་རྩ་བའི་སེམས་

196 ༼ཅ༽ མདོ་སྡེ་རྒྱན་གྱི་འགྲེལ་པ།
ཀྱིས་མིང་གི་སྒོ་ནས་འཛིན་པ་དང་། དེ་ནས་རྗེས་སུ་དཔྱོད་པའི་སེམས་ཀྱིས་འཛིན་པ་ཡིན་
ཏེ༑ དེ་ནས་དེ་ནི་རིམ་བཞིན་དུ་མདོ་སྔགས་ཀྱི་བསྟན་བཅོས་རྣམས་ཀྱི་ཚིག་གི་གྲངས་དང་
ལེའུ་སོགས་རབ་ཏུ་དབྱེ་ཞིང་དཀྲོལ་བ་ལ་དཔྱོད་པ་དང་། དེ་ནས་ཏེ་སེམས་དེ་བཞིན་བཞག་
པའི་སྟེང་ནས་ཡི་གེ་རེ་རེ་པ་སོགས་ཀྱིས་དོན་མི་སྟོན་པ་དང་ཡི་གེ་ཚོགས་པས་དོན་སྟོན་
ཚུལ་སོགས་རྣམ་པར་དཔྱོད་པའི་སྒོ་ནས་སེམས་འཛིན་པ་ཡིན་ཏེ། ཕུང་ཁམས་སྐྱེ་མཆེད་
སོགས་ཀྱི་དོན་གྱི་སྡེ་ཚན་རེ་རེ་ལ་བགྲང་བ་དང་། གཞལ་བ་དང་། རྟོག་པ་དང་། ཉེ་
བར་རྟོག་པ་བཞིའི་སྒོ་ནས་ཞིབ་ཏུ་རྣམ་པར་དཔྱོད་པ་དང་། བགྲང་བའི་སེམས་སོགས་
ཀྱི་ངོ་བོ་ཡོད་དེ། ཚིག་དོན་སོ་སོར་བགྲང་ཏེ་རིགས་པར་སེམས་པ་དང་། སྒྲོ་སྐུར་གྱི་
མཐའ་བཀག་སྟེ་ཞིབ་ཏུ་དཔྱོད་པ་དང་། དཔྱད་པའི་དོན་ཚད་མའི་སྒོ་ནས་ངེས་པ་རྙེད་པ་
དང་། ངེས་པའི་དོན་བརྟན་པར་བྱ་བའི་ཕྱིར་རྩེ་གཅིག་ཏུ་བལྟ་བ་རྣམས་རིམ་བཞིན་སེམས་
དེ་བཞིའི་ངོ་བོར་འཇོག་པའི་ཕྱིར། དེ་ནས་ངེས་པར་འཛིན་པའི་སྒོ་ནས་སེམས་འཛིན་པ་
ཡིན་ཏེ། རྗེས་སུ་དཔྱོད་པ་དང་རྣམ་པར་དཔྱོད་པའི་སེམས་གཉིས་ཀྱིས་ཇི་ལྟར་དཔྱོད་
པའི་དོན་དེ་དག་གི་རྒྱུ་མཚན་ངེས་པར་ཏེ་གཞན་དུ་མི་ལྡོག་པར་བཟུང་ནས་གཏན་ལ་འབེབས་
པའི་ཕྱིར། དེ་ནས་སྡོམ་པའི་སྒོ་ནས་སེམས་འཛིན་པར་བྱེད་དེ། དཔྱད་པའི་ཆོས་རྣམས་
ཀྱི་ཚིག་དོན་ཀུན་བསྡོམས་ཏེ་འཛིན་པ་དང་། དེ་ནས་སྨོན་པའི་སེམས་འཛིན་པ་ཡིན་ཏེ།
དཔྱད་པར་བྱ་བའི་དོན་དེ་ཐོབ་ཆེད་དུ་སྨོན་པར་བྱེད་པའི་ཕྱིར། དེ་དག་ལས་སེམས་དང་
པོ་ཐོས་བྱུང་དང་། གཉིས་པ་ཐོས་བསམ་ཅི་རིགས་དང་། གསུམ་པ་བསམ་པ་དང་བསམ་
བྱུང་། བཞི་པ་དཔྱད་སྒོམ། ལྔ་པ་འཇོག་སྒོམ། དྲུག་པ་ནི་དེ་དག་རེ་རེའི་མཇུག་གི་བྱ་
བ་སྟེ། རྒྱས་པར་བརྒྱད་སྟོང་འགྲེལ་ཆེན་གྱིས། མངོན་རྟོགས་རྒྱན་བརྒྱད་སྟོང་པ་དང་
སྦྱར་ནས་འགྲེལ་པའི་སྐབས་སུ་དེ་དག་བཤད་པ་ལས་ཤེས་པར་བྱ། དེ་ཉིད་ལས། དེ་ལྟར་
དང་པོ་ཐོས་པ་དང་བསམ་པ་དང་། བསྒོམ་པའི་རང་བཞིན་གྱི་ཤེས་པ་སྐྱེ་བའི་རིམ་གྱིས་

མདོ་སྡེ་རྒྱན་གྱི་འགྲེལ་པ། ༼ཅ༽ 197
རྣམ་པ་ཐམས་ཅད་མཁྱེན་པའི་ཡེ་ཤེས་རྟོགས་པའི་ཕྱིར། ཕ་རོལ་ཏེ་རབ་ཀྱི་མཐར་འགྲོ་
བ་ཡིན་པས་ན་ཕ་རོལ་ཏུ་ཕྱིན་པའོ། །ཞེས་གསུངས་པ་ལྟར། ཡིད་དང་མཐུན་པའི་གནས་
སུ་སྦྱོར་ལམ་བག་ཡོད་ལ་གནས་ཤིང་། སྐྱབས་འགྲོ་སེམས་བསྐྱེད་སྔོན་དུ་བཏང་སྟེ། བཀའ་
དང་དགོངས་འགྲེལ་གྱི་ཚིག་དང་ལེའུའི་གྲངས་དང་། དོན་ཚན་གྱི་ས་བཅད་ངེས་པར་
བྱས། ཚིག་རྣམས་བློ་ལ་འཛིན་པ་དང་། འདོན་ཅིང་ཀློག་པའི་སྒོ་ནས་ཐོས་བསམ་སྒོམ་
གསུམ་སྐབས་སུ་བབ་ལ་འཇུག་ཅིང་། རེ་བའི་སེམས་ཀྱིས་བླ་མེད་བྱང་ཆུབ་ཏུ་མཚམས་
སྦྱར་ན། ཐུན་གྱི་ངོ་བོ་ལ་སྦྱོར་དངོས་མཇུག་གསུམ་བྱེད་ཚུལ་གྱི་གནད་ཆ་ཚང་བ་ཡིན་
ལ༑ ཐུན་གཅིག་གིས་ཚེ་གཅིག་ལ་ཁྱབ་པར་བྱས་ན། དལ་འབྱོར་དོན་ལྡན་དུ་བྱས་པ་
ཡིན་གསུངས་པས། བློ་ལྡན་རྣམས་ཀྱིས་ཤེར་ཕྱིན་གྱི་མདོའི་མན་ངག་བྱམས་མགོན་ཉིད་
ཀྱིས་ཇི་ལྟར་གསུངས་པ་འདི་དག་གི་དོན་གོ་བ་གལ་ཆེའོ། །དེ་དག་ནི་དམ་པའི་ཆོས་ལ་
སློབ་གཉེར་ཚུལ་བཞིན་གནང་མཁན་རྣམས་ཀྱི་ཉམས་ལེན་གྱི་གཙོ་བོ་ཡིན།
གཉིས་པ། དེ་ནས་ཡིད་ལ་བྱེད་པ་བཅུ་གཅིག་བསྟན་པའི་ཟློཀ་དྲུག་ནི། ཡིད་ཀྱི་
བརྗོད་པས་རྒྱུན་ཆགས་སུ། །བཙལ་བྱ་སོ་སོར་བརྟག་པར་བྱ། །ཡིད་ལ་བྱེད་པ་བརྗོད་
མེད་པར། །རོ་གཅིག་པས་ཀྱང་དཔྱོད་པར་བྱ། །ཆོས་ཀྱི་མིང་ནི་བསྡོམས་པའང་འདི།
ཞི་གནས་ལམ་དུ་ཤེས་པར་བྱ། །ལྷག་མཐོང་ལམ་ནི་དེའི་དོན་རྣམས། །རྣམ་པར་དཔྱོད་
པར་ཤེས་པར་བྱ། །ཟུང་དུ་འབྲེལ་བའི་ལམ་ནི་དེ། །བསྡོམས་པ་ཡིན་པར་ཤེས་པར་བྱ།།
ཞུམ་པའི་སེམས་ནི་རབ་བཟུང་སྟེ། །རྒོད་པ་ཡང་ནི་ཞི་བར་བྱ། །དེ་ནས་དམིགས་པ་དེ་
ལ་ནི། །མཉམ་པར་གྱུར་ན་བཏང་སྙོམས་བཞག །དེ་ལ་རྟག་ཏུ་བྱ་བ་དང་། །གུས་པར་
བྱ་སྟེ་སྦྱར་བར་བྱ། །ཞེས་བྱུང་། དེ་ཡང་རྟོག་དཔྱོད་དང་བཅས་པའི་ཡིད་བྱེད། རྟོག་
མེད་དཔྱོད་བཅས་ཀྱི་ཡིད་བྱེད། རྟོག་མེད་དཔྱོད་མེད་ཀྱི་ཡིད་བྱེད། ། ཞི་གནས་ཀྱི་ཡིད་
བྱེད། ལྷག་མཐོང་གི་ཡིད་བྱེད། ཞི་ལྷག་ཟུང་འབྲེལ་གྱི་ཡིད་བྱེད། རབ་ཏུ་འཛིན་པའི་

iss ༼ཅ༽ མདོ་སྡེ་རྒྱན་གྱི་འགྲེལ་པ།
རྒྱུ་མཚན། ཞི་གནས་ཀྱི་རྒྱུ་མཚན། བཏང་སྙོམས་ཀྱི་རྒྱུ་མཚན། རྟག་སྦྱོར་གྱི་ཡིད་བྱེད།
གུས་སྦྱོར་གྱི་ཡིད་བྱེད་དང་བཅུ་གཅིག་ལས། ཡིད་ཀྱི་དཔྱོད་པའམ་ཡིད་ལ་བྱེད་པ་རྟོག་
དཔྱོད་གཉིས་ཀྱིས་རྒྱུན་ཆགས་སུ་རགས་པ་དང་ཞི་བར་བཙལ་བས་བྱ་བ་དེ་དང་པོ་དང༌།
དཔྱོད་པ་ཙམ་གྱིས་སོ་སོར་བརྟག་པར་བྱ་དེ་གཉིས་པ། ཡིད་ལ་བྱེད་པ་རྟོག་དཔྱོད་ཀྱི་བརྗོད་
པ་མེད་པར་རོ་གཅིག་པ་བསམ་གཏན་གཉིས་ལ་བལྟ་བས་དཔྱད་པར་བྱ་བ་གསུམ་པ། ཆོས་
རྣམས་ཀྱི་མིང་ལ་སེམས་བསྡོམས་ནས་འཛིན་པའམ་འཇོག་སྒོམ་རྩེ་གཅིག་ཏུ་བྱེད་པ་དེ་བཞི་
པ༑ སྡོམ་པ་དེའི་དོན་ཤེས་རབ་ཀྱིས་རྣམ་པར་དཔྱོད་པའམ་དཔྱད་སྒོམ་བྱེད་པ་དེ་ལྔ་པ།
དཔྱད་འཇོག་ཟུང་འབྲེལ་ལམ་ཞི་ལྷག་ཟུང་འབྲེལ་དང་ཞི་ལྷག་སྡོམ་པའི་ཡིད་བྱེད་དེ་དྲུག་
པ༑ དང་ལེན་བར་འགྱུར་པའི་ཡིད་བྱེད་ཀྱིས་ཞུམ་པའི་སེམས་གཟེངས་བསྟོད་དེ་རབ་ཏུ་
འཛིན་པ་དེ་བདུན་པ། སྐྱོ་བར་འགྱུར་བའི་ཡིད་བྱེད་ཀྱིས་སེམས་ཕྱི་རོལ་ཏུ་རྒོད་པ་ཞི་བར་
བྱེད་པ་དེ་བརྒྱད་པ། དེ་ནས་བྱིང་རྒོད་མེད་པར་དམིགས་པ་ལ་སེམས་མཉམ་པར་འགྱུར་
ན་བཏང་སྙོམས་སུ་འཇོག་པ་དེ་དགུ་པ། བརྩོན་འགྲུས་དྲག་པོ་རྟག་ཏུ་ཡུན་རིང་བར་བྱ་
བ་དེ་བཅུ་པ། བརྩོན་འགྲུས་ཀྱི་ཤུགས་རྒྱུན་མི་འཆད་པར་འགྲུབ་ཤིང་གུས་པར་བྱ་བ་དེ་
བཅུ་གཅིག་ཡིན་ལ། དེ་དག་ཞི་ལྷག་གཉིས་ཀའི་སྒྲུབ་ཚུལ་དང་ཐུན་མོང་པ་ཡིན་པས་སེམས་
གནས་དང་སྦྱར་དགོས་སོ། །
གསུམ་པ། སེམས་མཉམ་པར་འཇོག་ཚུལ་བསྟན་པའི་བློཀ་བཞི་དང་ཚིག་རྐང་གསུམ་
ནི༑ དམིགས་པ་ལ་ནི་སེམས་གཏད་ནས། །དེའི་རྒྱུན་རྣམ་པར་གཡེང་མི་བྱ། །དེ་ལ་
སླར་ནི་གླན་པར་བྱ། །བློ་ལྡན་གོང་ནས་གོང་དུ་ཡང་། །སེམས་ནི་ནང་དུ་བསྡུ་བར་བྱ།།
དེ་ནས་ཡོན་ཏན་མཐོང་བའི་ཕྱིར། །ཏིང་ངེ་འཛིན་ལ་སེམས་འདུལ་༥ལོ། །རྣམ་གཡེང་
ཉེས་པ་མཐོང་བའི་ཕྱིར། །དེ་ལ་མི་དགའ་ཞི་བར་བྱ། །བརྣབ་སེམས་ཡིད་མི་བདེ་ལ་སོགས།།
ལངས་པ་དེ་བཞིན་ཞི་བར་བྱ། །དེ་ནས་སྡོམ་བརྩོན་ཅན་གྱིས་ནི། །སེམས་ལ་མངོན་པར་

མདོ་སྡེ་རྒྱན་གྱི་འགྲེལ་པ། ༼ཅ༽ 19
འདུ་བྱེད་བཅས། །རང་གི་ངང་གིས་འབྱུང་བ་འཐོབ། །དེ་གོམས་པ་ལས་འདུ་མི་བྱེད།།
དེ་ནས་དེ་ཡིས་ལུས་དང་སེམས། །ཤིན་ཏུ་སྦྱངས་པ་ཆེ་ཐོབ་ན། །ཡིད་ལ་བྱེད་དང་བཅས་
ཤེས་བྱ། །ཞེས་བྱུང་། དེ་ཡང་མཉམ་པར་འཇོག་ཚུལ་ནི། དེ་ཆོས་ཅན། སེམས་གནས་
དང་པོ་སེམས་མཉམ་པར་འཇོག་ཚུལ་ཡོད་དེ། དམིགས་པ་ལ་རྩེ་གཅིག་ཏུ་སེམས་གཏད་
ནས་འཇོག་པའི་ཕྱིར། དེ་ཆོས་ཅན། སེམས་གནས་གཉིས་པ་ནི་རྒྱུན་དུ་འཇོག་པ་ཡིན་
ཏེ༑ དམིགས་པ་ལ་སེམས་གཏད་པ་དེའི་རྒྱུན་རྣམ་པར་མི་གཡེང་བར་འཇོག་པའི་ཕྱིར།
གསུམ་པ་སེམས་གླན་ཏེ་འཇོག་པར་བྱེད་པ་ནི། རྣམ་གཡེང་བྱུང་ན་མྱུར་དུ་རྟོགས་པར་
བྱས་ནས་དམིགས་པ་དེ་ལ་སླར་ཡང་སེམས་གླན་ཏེ་འཇོག་པའི་ཕྱིར། བཞི་པ་ཉེ་བར་འཇོག་
པ་ནི། གོང་ནས་གོང་དུ་སེམས་དམིགས་པ་ལ་བསྡུ་བའམ་གྲིམ་པར་བྱེད་པའི་ཕྱིར། ལྔ་
པ་དུལ་བར་བྱེད་པ་ནི། སྦྱོར་བའི་ཚེ་ཏིང་ངེ་འཛིན་གྱི་ཡོན་ཏན་མཐོང་བའི་མྱོང་སྟོབས་
ཀྱིས་ཏིང་ངེ་འཛིན་ལ་སེམས་འདུལ་བའི་ཕྱིར། དྲུག་པ་སེམས་ཞི་བར་བྱེད་པ་ནི། རྣམ་
གཡེང་གི་ཉེས་པ་མཐོང་བའི་སྒོ་ནས་མྱོང་སྟོབས་ཀྱིས་རྣམ་གཡེང་ལ་མི་དགའ་ཞིང་དེ་ཞི་
བར་བྱེད་པའི་ཕྱིར། བདུན་པ་སེམས་ཉེ་བར་ཞི་བ་ནི། བརྣབ་སེམས་དང་ཡིད་མི་བདེ་
བ་སོགས་ལངས་པ་ན་དེ་དག་གི་སྐྱོན་མཐོང་ནས་ཞི་བར་བྱེད་པའི་ཕྱིར། བརྒྱད་པ་སེམས་
རྩེ་གཅིག་ཏུ་འཇོག་པར་བྱེད་པ་ནི། སྡོམ་བརྩོན་རྣམས་སེམས་ལ་འབད་རྩོལ་གྱིས་མངོན་
པར་འདུ་བྱེད་པ་དང་བཅས་པའི་སྒོ་ནས་ཏིང་ངེ་འཛིན་རང་གི་ངང་གིས་འབྱུང་བ་ཐོབ་པའི་
ཕྱིར། དགུ་པ་སེམས་རྣམ་པར་འཇོག་པར་བྱེད་པ་ནི། ཏིང་ངེ་འཛིན་གོམས་པ་ལས་འབད་
རྩོལ་གྱིས་འདུ་མི་བྱེད་པར་སེམས་གནས་པ་ཐོབ་པའི་ཕྱིར། ཞེས་པའོ། །དེ་ནས་རྣལ་
འབྱོར་སྒོམ་པ་པོ་དེ་ཡིས་དགེ་བ་ལ་འཇུག་པ་ན་ལུས་བདེ་ཞིང་ཡང་བའི་ལུས་ཤིན་སྦྱངས་
དང༌། སེམས་གསལ་ཞིང་ཏིང་ངེ་འཛིན་ལ་མྱུར་ཏུ་འཇུག་པའི་སེམས་ཤིན་ཏུ་སྦྱངས་པ་
ཆེན་པོ་དང་། དེ་གཉིས་ཁྱད་ཅན་གྱིས་ཟིན་པ་ན་ཞི་གནས་ཐོབ་པ་ནས་ཡིད་ལ་བྱེད་པ་དང་

200 ༼ཅ༽ མདོ་སྡེ་རྒྱན་གྱི་འགྲེལ་པ།
བཅས་པ་ཞེས་བྱའོ། །སྤྱིར་ན་སེམས་གནས་དགུ་འདོད་སེམས་དང་། ཞི་གནས་ནམ་ཐོབ་
པ་ན་ཁམས་གོང་མའི་སེམས་ཐོབ། ཤིན་སྦྱངས་ཁྱད་པར་ཅན་གྱིས་ཟིན་པའི་སྒོམ་བྱུང་
གི་ཏིང་ངེ་འཛིན་དེ། ཞི་གནས་ཀྱི་མཚན་ཉིད། སེམས་གནས་དགུའི་ཏིང་ངེ་འཛིན་འདོད་
པའི་སས་བསྡུས་ཡིན་པས་དེ་ལ་སྒོམ་བྱུང་མེད་ལ། སྒོམ་བྱུང་ཐོབ་པ་ལ་གོང་མའི་སེམས་
ཐོབ་དགོས་སོ། །
བཞི་པ། དེ་དག་གི་འབྲས་བུ་ལ། བསམ་གཏན་གྱི་དངོས་གཞི་ཐོབ་ཚུལ། ཞི་
ལྷག་གི་ཡོན་ཏན་ལྔ་ཐོབ་ཚུལ་ལོ། །དང་པོ་ནི། དེ་དག་བསྒོམ་པའི་འབྲས་བུ་བསམ་གཏན་
གྱི་དངོས་གཞི་ཐོབ་ཚུལ་བསྟན་པའི་བློཀ་ཕྱེད་དང་བཞི་ནི། དེ་ཡིས་དེ་ནི་འཕེལ་བྱས་ནས།།
འཕེལ་བ་རིང་དུ་འགྲོ་བ་ཡིས། །དངོས་གཞིའི་གནས་པ་དེ་འཐོབ་པོ། །མངོན་ཤེས་དོན་
དུ་གཉེར་བས་དེ། །སྦྱངས་ནས་ལས་སུ་རུང་བའི་མཆོག །བསམ་གཏན་ལས་འཐོབ་མངོན་
པར་ཤེས། །མངོན་པར་བསྒྲུབས་པའི་སྒོ་ནས་དེ། སངས་རྒྱས་དཔག་ཏུ་མེད་པ་ལ། །མཆོད་
པའི་ཕྱིར་དང་མཉམ་པའི་ཕྱིར། །འཇིག་རྟེན་ཁམས་ནི་རྣམས་སུ་འགྲོ །འདིས་ནི་སངས་
རྒྱས་དཔག་མེད་ལ། བསྐལ་དཔག་མེད་པར་བསྙེན་བཀུར་བྱས། །དེ་ལ་རྙེད་བཀུར་བྱས་
པའི་ཕྱིར། །སེམས་ནི་ལས་རུང་མཆོག་ཏུ་འགྱུར། །ཞེས་བྱུང་། དེ་ནས་སེམས་གནས་
དགུ་མཐར་ཕྱིན་ནས་ལས་དང་པོ་བའི་ཡིད་བྱེད་དང་ལྡན་པའི་རྣལ་འབྱོར་པ་དེ་ཡིས་མཚན་
ཉིད་སོ་སོ་རིག་པའི་ཡིད་བྱེད་དང་མོས་པ་ཡིད་བྱེད་དེ་ནི་འཕེལ་བར་བྱས་ནས་རབ་དབེན་
ཡིད་བྱེད་དང་དགའ་སྡུད་ཡིད་བྱེད་དང་དཔྱོད་པ་ཡིད་བྱེད་དང་མཐའི་ཡིད་བྱེད་ཀྱི་བར་
དུ་ཤིན་སྦྱངས་རབ་ཏུ་འཕེལ་བ་ནས་འདོད་པ་ལ་ཆགས་བྲལ་གྱིས་རིང་དུ་འགྲོ་བ་ཡི་སྒོ་ནས་
བསམ་གཏན་གྱི་དངོས་གཞིའི་གནས་པ་དེ་འཐོབ་པའི་ཕྱིར། མངོན་ཤེས་དོན་དུ་གཉེར་
བའི་བྱང་སེམས་རྣམས་ཀྱིས་དངོས་གཞི་དེ་སྦྱངས་ནས་ལུས་སེམས་ལས་སུ་རུང་བའི་མཆོག་
དངོས་གཞིའི་བསམ་གཏན་དེ་ཉིད་ལ་བརྟེན་ནས་མངོན་ཤེས་མངོན་པར་སྒྲུབ་ཅིང་། དེའི་

མདོ་སྡེ་རྒྱན་གྱི་འགྲེལ་པ། ༼ཅ༽ 201
སྒོ་ནས་སངས་རྒྱས་དཔག་ཏུ་མེད་པ་ལ་མཆོད་པ་ཕུལ་བ་དང་ཆོས་ཉན་པའི་ཕྱིར་འཇིག་
རྟེན་གྱི་ཁམས་རྣམས་སུ་འགྲོ་བ་དང་། ཚུལ་དེས་དཔག་ཏུ་མེད་པའི་བསྐལ་བར་སངས་
རྒྱས་དཔག་ཏུ་མེད་པ་ལ་མཆོད་པ་བྱེད་བསྙེན་བཀུར་བྱེད་དང་བྱེད་འགྱུར་ཡིན་པས་སེམས་
ལས་རུང་གི་མཆོག་གམ་མཐར་ཐུག་ཏུ་འགྱུར་བའི་ཕྱིར། ཞེས་པའོ། །ཉེར་བསྡོགས་སེམས་
རྟེན་བྱས་པའི་མངོན་ཤེས་ཡོད་པ་སྟོན་པ་སངས་རྒྱས་ཀྱི་བསྟན་པའི་ཁྱད་ཆོས་བླ་ན་མེད་
པ་ཡིན་པར་མཁས་པ་འགའ་ཞིག་གིས་གསུངས་པའང་ཡོད། སངས་རྒྱས་འོད་དཔག་མེད་
ཀྱི་སྐུ་དངོས་ཀྱི་གདུལ་བྱར་གྱུར་པའི་རྒྱུན་ཞུགས་ཡོད་པར་གསུངས་པའང་ཡོད། མཁས་
པ་རྣམས་ཀྱིས་དགོངས་པར་མཛོད།
གཉིས་པ། ཞི་ལྷག་གི་ཡོན་ཏན་ལྔ་ཐོབ་ཚུལ་སོགས་བསྟན་པའི་ཟློཀ་བཞི་ནི། དེས་
ན་དེ་དག་སྔོན་རོལ་ཏུ། །ཕན་ཡོན་ལྔ་ནི་འཐོབ་འགྱུར་ཏེ། །དེས་ནི་རྣམ་པར་དག་པའི་
སྣོད། །བླ་ན་མེད་པ་ཉིད་འགྱུར་འདིའི། །ལུས་ལ་གནས་ངན་ལེན་པ་ཀུན། །སྐད་ཅིག་
རེ་རེ་ལ་ཟད་འགྱུར། །ལུས་དང་སེམས་ནི་ཀུན་ཏུ་ཡང་། །ཤིན་ཏུ་སྦྱངས་པས་གང་བར་
འགྱུར། ཆོས་རྣམས་སྣང་བ་ཐམས་ཅད་དུ། །ཡོངས་སུ་ཆད་པ་མེད་རྟོགས་འགྱུར། །ཡང་
དག་པ་ཡི་རྒྱུ་མཚན་ནི། །མ་བརྟགས་པ་དག་རབ་ཏུ་མཐོང་། །དེ་བཞིན་ཆོས་སྐུ་རབ་
རྫོགས་དང་། །རྣམ་པར་དག་པར་བྱ་བའི་ཕྱིར། །བློ་དང་ལྡན་པ་རྣམ་ཀུན་ཏུ། །རྟག་ཏུ་
ཡོངས་སུ་འཛིན་པར་བྱེད། །ཅེས་བྱུང་། དེ་ཡང་ཞི་ལྷག་གི་ཕན་ཡོན་ཐོབ་ཚུལ་ནི། ལྷག་
བསམ་རྣམ་པར་དག་པའི་ས་འཐོབ་པའི་སྣོད་བླ་ན་མེད་པ་ཉིད་དུ་འགྱུར་རུང་གི་བྱང་སེམས་
འདི་ནི་ཆོས་ཅན། ས་དེ་དག་གི་སྔ་རོལ་ཏུ་ཕན་ཡོན་ལྔ་རྟག་ཏུ་ཡོངས་སུ་འཛིན་པ་ཡིན་
ཏེ༔ ཏིང་ངེ་འཛིན་གྱི་མཐུས་ལུས་ཀྱི་གནས་ངན་ལེན་སྐད་ཅིག་རེ་རེ་ལ་ཟད་ནས་གཟུགས་
སྐུའི་རྒྱུ་ལུས་ཤིན་སྦྱངས་ཀྱི་བདེ་བ་འགྲུབ་པ་དང་། སེམས་ཀྱི་གནས་ངན་ལེན་ཟད་ནས་
ཆོས་སྐུའི་རྒྱུ་སེམས་ཤིན་སྦྱངས་ཀྱི་བདེ་བས་གང་བར་འགྱུར་པ་དང་། ལུང་རྟོགས་ཀྱི་ཆོས་

202 ༼ཅ༽ མདོ་སྡེ་རྒྱན་གྱི་འགྲེལ་པ།
ཀྱི་སྣང་བ་ཐམས་ཅད་ཆད་པ་མེད་པར་ཡོངས་སུ་རྟོགས་པར་འགྱུར་བ་སྟེ་ཞི་གནས་ཀྱི་ཡོན་
ཏན་གསུམ་དང་། ཡང་དག་པའི་རྒྱུ་མཚན་ནི་མ་བརྟག་པར་ཡང་ལུས་མི་གཙང་བའི་རང་
བཞིན་དུ་རབ་ཏུ་མཐོང་བ་དང་། རྣམ་པར་སྨིན་པ་ས་བཅུ་པ་ལ་ཆོས་སྐུའི་རྒྱུ་རབ་ཏུ་རྫོགས་
ཤིང་། སངས་རྒྱས་ཀྱི་སར་སྒྲིབ་པས་རྣམ་པར་དག་པར་འགྱུར་པ་སྟེ། ལྷག་མཐོང་གི་
ཡོན་ཏན་གཉིས་དང་ལྡན་ཞིང་བྱང་སེམས་ཀྱི་ས་ཀུན་ལ་ཚོགས་གཉིས་ཡོངས་སུ་འཛིན་པའི་
ཕྱིར། ཞེས་པའོ། །
གཉིས་པ། གདམས་ངག་གི་དོན་སྦྱོར་ལམ་གྱི་སྐབས་སུ་ཡིད་ལ་བྱེད་ཚུལ་གྱི་གོ་
རིམ་བཤད་པ་ལ། སྦྱོར་ལམ་ལ་སོ་སོར་བཤད་པ་དང་། དོན་བསྡུ་བའོ། །དང་པོ། གདམས་
དོན་སྦྱོར་ལམ་དྲོད་སོགས་བཞི་སོ་སོའི་སྐབས་སུ་ཡིད་ལ་བྱེད་ཚུལ་བསྟན་པའི་བློཀ་ཕྱེད་
དང་ལྔ་ནི། དེ་ནས་དེ་འདྲར་འགྱུར་པ་ཡི། །བྱང་ཆུབ་སེམས་དཔའ་མཉམ་བཞག་པས།།
ཡིད་ཀྱི་བརྗོད་པ་མ་གཏོགས་པར། །དོན་ཀུན་རབ་ཏུ་མི་མཐོང་ངོ༌། །ཆོས་ཀྱི་སྣང་བ་
འཕེལ་བྱའི་ཕྱིར། །བརྩོན་འགྲུས་བརྟན་པ་ཀུན་ཏུ་རྩོམ། །ཆོས་ཀྱི་སྣང་བ་འཕེལ་ནས་ནི།
སེམས་ཙམ་ལ་ནི་གནས་པར་འགྱུར། །དེ་ནས་དོན་དུ་སྣང་བ་ཀུན། །སེམས་སུ་རབ་ཏུ་
སྣང་བར་འགྱུར། །དེ་ཚེ་དེ་ཡི་གཟུང་བ་ཡི། །རྣམ་པར་གཡེང་བ་དེ་སྤངས་འགྱུར། །དེ་
ནས་དེ་ལ་འཛིན་པ་ཡི། །རྣམ་པར་གཡེང་བ་འབའ་ཞིག་ལུས། །དེ་ཚེ་བར་ཆད་མེད་པ་
ཡི༑ ༑ཏིང་ངེ་འཛིན་ལ་མྱུར་དུ་རེག །འདི་ལྟར་དེ་ཡི་མཇུག་ཐོགས་སུ། །འཛིན་པའི་
རྣམ་པར་གཡེང་བ་སྤོང་། །ཞེས་བྱུང་། དེ་ཡང་ཚོགས་ལམ་རྫོགས་པ་དེ་ནས་ཕན་ཡོན་
ལྔ་གོང་དུ་ཇི་ལྟར་བཤད་པ་དེ་འདྲར་འགྱུར་པ་ཡི་དྲོད་ལ་གནས་པའི་བྱང་སེམས་མཉམ་
བཞག་ལ་རྗེས་སུ་མཐུན་པར་གནས་པ་དེ་ཆོས་ཅན། ཇི་ལྟར་གནས་པ་ཡོད་དེ། ཆོས་
ཐམས་ཅད་ཡིད་ཀྱི་རྣམ་པར་རྟོག་པའི་བག་ཆགས་ཀྱི་དབང་གིས་སྣང་བ་ཁོ་ནར་ཟད་ཀྱི་
ཡིད་ཀྱི་བརྗོད་པ་ཙམ་ལས་མ་གཏོགས་པར་ཕྱི་རོལ་གྱི་དོན་ཀུན་རབ་ཏུ་མི་མཐོང་བའི་ཕྱིར།

མདོ་སྡེ་རྒྱན་གྱི་འགྲེལ་པ། ཅ༽ 208
སྦྱོར་ལམ་རྩེ་མོ་བ་དེ་ཆོས་ཅན། བརྩོན་འགྲུས་བརྟན་པོ་དུས་ཀུན་ཏུ་རྩོམ་པ་ཡིན་ཏེ། གཟུང་
བ་དོན་གཞན་དུ་མེད་པའི་དེ་ཁོ་ན་ཉིད་རྟོགས་པའི་ཆོས་ཀྱི་སྣང་བ་དྲོད་དུ་ཐོབ་པ་དེ་འཕེལ་
བར་བྱ་བའི་ཆེད་ཡིན་པའི་ཕྱིར། ཆོས་ཀྱི་སྣང་བ་ཞེས་པ་ནི་གཟུང་བ་ཕྱི་དོན་དུ་མ་གྲུབ་
པར་རྟོགས་པའི་ཡེ་ཤེས་ལ་བྱེད་དགོས་ཏེ། ཆུ་བོ་ཚ་སྒོ་ཅན་གྱི་མདོ་ལས། སྣང་བ་ཞེས་
བྱ་བ་འདི་ནི་ཆོས་ལ་ངེས་པར་རྟོགས་པའི་བཟོད་པའི་ཚིག་བླ་དྭགས་སོ། །ཞེས་དབྱིག་འགྲེལ་
དུ་དྲངས་སོ། །བཟོད་པ་པ་ཆོས་ཅན། ཆོས་ཐམས་ཅད་སེམས་ཀྱི་བདག་ཉིད་ཙམ་ཡིན་
པ་ལ་སེམས་གནས་པའམ་བཟོད་པ་ཡིན་ཏེ། རྩེ་མོར་ཆོས་ཀྱི་སྣང་བ་འཕེལ་ནས་དོན་དུ་
སྣང་བ་ཀུན་སེམས་ཀྱི་བདག་ཉིད་དུའམ་སེམས་དང་ངོ་བོ་གཉིས་སུ་མེད་པར་སྣང་བའི་ཕྱིར།
བཟོད་པའི་སྐབས་སུ་སྤངས་པའི་ཁྱད་པར་ནི། དྲོད་རྩེ་གཉིས་ཀྱིས་གཟུང་བའི་རྣམ་པར་
གཡེང་བ་སྟེ་ཀུན་ཉོན་གཟུང་རྟོག་དང་རྣམ་བྱང་གཟུང་རྟོག་ཉམས་སྨད་པའི་ཚུལ་གྱིས་སྤངས་
སྟེ༔ འཛིན་པའི་རྣམ་གཡེང་ཙམ་ལྷག་མར་ལུས་པའི་ཕྱིར། བཟོད་པ་རྫོགས་པ་དེའི་ཚེ་
བར་ཆད་མེད་པའི་ཏིང་ངེ་འཛིན་ལ་མྱུར་དུ་རེག་པ་ཡིན་ཏེ། ཡུལ་ལྟ་བུར་སྣང་བའི་གཟུང་
བའི་གཡེང་བ་སྤངས་པ་དེ་ཡི་མཇུག་ཐོགས་སུ་རྫས་སུ་འཛིན་པ་དང་བཏགས་པར་འཛིན་
པའི་རྣམ་པར་གཡེང་བ་སྤོང་བའི་ཕྱིར། །ཞེས་པའོ། །སྣང་བ་ཐོབ་པའི་ཏིང་ངེ་འཛིན་
སོགས་ཏིང་ངེ་འཛིན་གྱི་རྟོག་པ་སོ་དྲུག་དང་། དྲོད་སོགས་བཞིའི་དམིགས་རྣམ་དང་། དྲོད་
སོགས་བཞིའི་འཕོ་ཚུལ་སོགས་དེ་ལས་རྒྱས་པར་ཤེས་འདོད་ན། མངོན་རྟོགས་རྒྱན་ལས།
དམིགས་པ་མི་རྟག་ལ་སོགས་པ། །ཞེས་པ་ནས། ཕུང་སོགས་རྟེན་ལས་དེ་བཞིན་ནོ། །ཞེས་
པའི་བར་གྱི་ཚིགས་བཅད་དགུ་དང་། དྲོ་བ་རྣམས་ཀྱི་དམིགས་པ་འདིར། །ཞེས་པ་ནས།
སྨིན་བྱེད་སོགས་ཀྱིས་ཤེས་པར་བྱ། །ཞེས་པའི་བར་གྱི་ཚིགས་བཅད་གསུམ་སོགས་ལས་
ཤེས་པར་བྱའོ། །གཉིས་པ། དོན་བསྡུས་ན། འདི་དག་གོ་རིམ་བཞིན་དུ་ནི། །དྲོ་བར་
འགྱུར་སོགས་ཡིན་ཞེས་བྱ། །ཞེས་པས་བསྟན་པའོ། །གསུམ་པ། མཐོང་ལམ་གྱི་སྐབས་

a04
 ༼ཅ༽ མདོ་སྡེ་རྒྱུན་གྱི་འགྲེལ་པ།
སུ་གདམས་དོན་ཡིད་ལ་བྱེད་ཚུལ་ལ། ཤེས་རབ་རྣམ་པར་དག་པའི་ཁྱད་པར། མཉམ་
པ་ཉིད་རྟོགས་པའི་ཁྱད་པར། ཡེ་ཤེས་རྣམ་པར་དག་པའི་ཁྱད་པར། དམིགས་པ་རྣམ་
པར་དག་པའི་ཁྱད་པར། ཡོན་ཏན་ཐོབ་པའི་ཁྱད་པར། རྨད་དུ་བྱུང་བའི་ཁྱད་པར་དང་
དྲུག །
དང་པོ། ཤེས་རབ་རྣམ་པར་དག་པའི་ཁྱད་པར་བསྟན་པའི་ཟློཀ་གཉིས་ནི། དེ་
ནས་དེས་ནི་འཇིག་རྟེན་ལས། །འདས་པའི་ཡེ་ཤེས་བླ་མེད་པ། །རྣམ་པར་མི་རྟོག་དྲི་མ་
མེད། །འཛིན་པ་གཉིས་དང་བྲལ་བ་འཐོབ། །དེ་འདིའི་གནས་ཡོངས་གྱུར་པ་སྟེ། ། ས་ནི་
དང་པོ་ཡིན་པར་འདོད། །དེ་འདི་བསྐལ་པ་དཔག་མེད་ཀྱིས། །ཤིན་ཏུ་རྣམ་པར་དག་པར་
འགྱུར། །ཞེས་བྱུང་། དེ་ཡང་མཐོང་ལམ་པ་དེ་ནི་ཆོས་ཅན། ཤེས་རབ་ཁྱད་པར་ཅན་
དང་ལྡན་ཏེ། སྦྱོར་ལམ་གྱི་རྗེས་དེ་ནས་དེས་ནི་འཇིག་རྟེན་སོ་སྐྱེའི་ས་ལས་འདས་པའི་ཡེ་
ཤེས་བླ་ན་མེད་པས་མཐོང་སྤང་ཤེས་སྒྲིབ་རྣམ་རྟོག་བཞིའི་རྡུལ་དང་། བདག་འཛིན་ཀུན་
བཏགས་ཀྱི་དྲི་མ་མེད་པའི་ཡུལ་ཅན་གྱི་འཛིན་པ་གཉིས་སྣང་དང་བྲལ་བ་རབ་ཏུ་ཐོབ་པའི་
ཕྱིར། མཐོང་ལམ་འདི་ནི་ཆོས་ཅན། །ས་དང་པོ་ཡིན་པར་འདོད་དེ། མཐོང་སྤང་ས་
བོན་དང་བཅས་པ་སྤངས་ཏེ་འཛིན་པ་གནས་འགྱུར་རུང་བའི་བདེན་པ་མངོན་རྟོགས་ཡིན་
པའི་ཕྱིར། འདི་ནི་ཆོས་ཅན། རྫོགས་པའི་དུས་ཡོད་དེ། བསྐལ་པ་གྲངས་མེད་ཀྱི་ཚོགས་
ཀྱིས་མཐོང་སྤང་ཤིན་ཏུ་རྣམ་པར་དག་པར་འགྱུར་བའི་ཕྱིར།
གཉིས་པ། མཉམ་པ་ཉིད་ཀྱི་ཁྱད་པར་བསྟན་པའི་ཟློཀ་གཉིས་ནི། ཆོས་ཀྱི་དབྱིངས་
ནི་མཉམ་པ་ཉིད་རབ་ཏུ་རྟོགས་ནས་དེ་ཡི་ཚེ། །རྟག་ཏུ་སེམས་ཅན་ཐམས་ཅད་ལ། བདག་
དང་མཚུངས་པའི་སེམས་འཐོབ་སྟེ། །སེམས་ཅན་རྣམས་ལ་བདག་མེད་དང་། །སྡུག་
བསྔལ་དང་ནི་དོན་བྱ་དང་། །ལན་ལ་མི་རེ་འདི་སེམས་སྙོམས། །རྒྱལ་སྲས་གཞན་དང་
འདྲ་བ་ཡིན། །ཞེས་བྱུང་། དེ་ཡང་བྱང་སེམས་མཐོང་ལམ་པ་ཆོས་ཅན། རང་གི་སེམས་

འ05
མདོ་སྡེ་རྒྱན་གྱི་འགྲེལ་པ། ༼ཅ༽
ཀྱི་ཆོས་ཉིད་དང་སེམས་ཀྱི་ཆོས་ཉིད་དང་སེམས་ཅན་ཐམས་ཅད་ཀྱི་སེམས་ཀྱི་ཆོས་དབྱིངས་
དགག་བྱའི་བདག་གིས་སྟོང་པར་མཉམ་པ་ཉིད་མངོན་སུམ་དུ་རྟོགས་པའི་སྟོབས་ཀྱིས་བདག་
དང་སེམས་ཅན་རྣམས་མཚུངས་པའི་སེམས་མཉམ་པ་ཉིད་འཐོབ་པ་ཡིན་ཏེ། བདག་དང་
སེམས་ཅན་རྣམས་བདག་མེད་པར་མཚུངས། བདག་དང་འགྲོ་བ་རྣམས་སྡུག་བསྔལ་བར་
མཚུངས། རང་གཞན་གཉིས་ཀའི་དོན་བྱ་དགོས་པར་མཚུངས། རང་གཞན་གཉིས་ཀའི་
དོན་འགྲུབ་པའི་ལན་ལ་རེ་བ་བྱ་མི་རུང་བར་མཚུངས། ས་དང་པོ་བ་གཞན་དང་རང་ཉིད་
སྤངས་རྟོགས་མཉམ་པར་མཚུངས་པ་དང་ལྔ་རྟོགས་པ་སྟེ་ཐོབ་པའི་ཕྱིར།
གསུམ་པ། ཡེ་ཤེས་དག་པའི་ཁྱད་པར་བསྟན་པའི་བློཀ་གཉིས་ནི། དེས་ནི་ཁམས་
གསུམ་འདུས་བྱས་རྣམས། །ཡང་དག་མ་ཡིན་ཀུན་རྟོག་པར། །ཡེ་ཤེས་ཤིན་ཏུ་རྣམ་དག་
པ༑ ༑གཉིས་སུ་མེད་པའི་དོན་གྱིས་མཐོང་། །དེ་དག་མེད་པའི་ངོ་བོ་ཉིད། །མཐོང་བས་
སྤང་བྱ་རྣམས་ལས་གྲོལ། །དེས་ན་དེ་ཚེ་མཐོང་བའི་ལམ། །ཐོབ་པ་ཞེས་ནི་ངེས་པར་
བརྗོད། །ཅེས་བྱུང༌། དེ་ཡང་མཐོང་ལམ་པ་དེས་ནི་ཆོས་ཅན། ཁམས་གསུམ་གྱི་འདུ་
བྱས་རྣམས་ཡང་དག་མ་ཡིན་པའི་ཀུན་རྟོག་འཁྲུལ་བའི་རང་བཞིན་དུ་མཐོང་བའི་རྗེས་ཐོབ་
ཀྱི་ཡེ་ཤེས་རྣམ་པར་དག་པ་ཡིན་ཏེ། མཉམ་བཞག་ཡེ་ཤེས་རྣམ་པར་དག་པས་གཟུང་འཛིན་
གཉིས་སུ་མེད་པའི་དོན་མཐོང་བའི་ཕྱིར། ས་དང་པོ་ཐོབ་པ་དེའི་ཚེ་མཐོང་བའི་ལམ་ཐོབ་
པ་ཞེས་བརྗོད་པར་བྱ་སྟེ། གཟུང་འཛིན་རྫས་ཐ་དད་དུ་མེད་པ་མངོན་སུམ་དུ་མཐོང་བའི་
སྟོབས་ཀྱིས་ཁམས་གསུམ་གྱི་བདེན་བཞིའི་མཐོང་སྤང་༼ ༣༢༠ ༽མཐའ་དག་ལས་རྣམ་པར་
གྲོལ་པའི་ཕྱིར།
བཞི་པ། དམིགས་པ་རྣམ་པར་དག་པའི་ཁྱད་པར་བསྟན་པའི་ཟློཀ་གཉིས་ནི། མེད་
པའི་སྟོང་པ་ཉིད་ཤེས་ཤིང་། །དེ་བཞིན་ཡོད་པའི་སྟོང་ཉིད་དང་། །རང་བཞིན་སྟོང་པ་
ཉིད་ཤེས་པས། ། སྟོང་པ་ཤེས་པ་ཞེས་བརྗོད་དོ། །མཚན་མེད་གཞི་ནི་རྣམ་རྟོག་རྣམས།།

05 ༼ཅ༽ མདོ་སྡེ་རྒྱན་གྱི་འགྲེལ་པ།
ཡང་དག་ཟག་པ་ཡིན་ཞེས་བྱ། །སྨོན་པ་མེད་པར་གྱུར་པའི་དེ། །ཡང་དག་མ་ཡིན་ཀུན་
རྟོག་གོ །ཞེས་བྱུང་། དེ་ཡང་སྟོང་ཉིད་རྣམ་ཐར་ཆོས་ཅན། ཁྱོད་ཀྱི་དམིགས་ཡུལ་ཡོད་
དེ༑ དགག་བྱའི་དབང་དུ་བྱས་ནས་ཀུན་བཏགས་པ་ལྟར་མེད་པའི་སྟོང་པ་ཉིད་དང་། སྟོང་
གཞིའི་དབང་དུ་བྱས་ནས་གཞི་གཞན་དབང་སྣང་བ་ལྟར་མེད་ཀྱང་སྒྱུ་མ་ལྟར་ཡོད་པ་དེའི་
སྟེང་གི་སྟོང་པ་ཉིད་དང་། ངོ་བོའི་དབང་དུ་བྱས་ནས་དགག་བྱ་རང་བཞིན་གྱིས་སྟོང་པ་
ཉིད་ཡོངས་གྲུབ་ཀྱི་ཆོས་ཉིད་རྣམས་དེ་ཡིན་པའི་ཕྱིར། །མཚན་མེད་རྣམ་ཐར་ཆོས་ཅན།
ཁྱོད་ཀྱི་དམིགས་པ་ཡོད་དེ། སྤང་བྱ་རྣམ་རྟོག་རྣམས་ཡང་དག་པར་ཟད་པའི་འགོག་བདེན་
ལ་དམིགས་པའི་ཕྱིར། །འགོག་བདེན་སྟོང་ཉིད་དུ་འདོད་པའི་ལུགས་ལ་ཞིབ་ཆ་དགོས། སྨོན་
མེད་རྣམ་ཐར་ཆོས་ཅན། ཁྱོད་ཀྱི་དམིགས་པ་ཡོད་དེ། ཡང་དག་པ་མ་ཡིན་པའི་ཀུན་
རྟོག་ལ་དམིགས་ནས་མི་སྨོན་པའམ་རྣམ་པ་འགལ་བའམ་རྒྱབ་ཀྱིས་ཕྱོགས་པའི་ཕྱིར། ཞེས་
པའོ། །རྣམ་ཐར་སྒོམ་གསུམ་ལ་སྦྱར་ཚུལ་དེ་ལྟར་ཡིན་ཞིང་། དེ་ཙམ་དུ་མ་ངེས་ཏེ། རྒྱུ་
འབྲས་ངོ་བོ་གསུམ་ལ་སྦྱར་བ་དང་། བྱ་བྱེད་ལས་གསུམ་ལ་སྦྱར་ཚུལ་སོགས་མདོ་རྒྱུད་
དུ་མ་ལས་གསུངས་པའི་ཕྱིར། འབྱུང་ཆ་སྙོམས་པས་སྙོམས་འཇུག་དང་། རང་སའི་ཀུན་
དཀྲིས་དང་མ་འདྲེས་པ་རྣམ་ཐར་གྱི་སྒྲ་བཤད་ཡིན་ནོ། ། ལྔ་པ། ཡོན་ཏན་གྱི་ཁྱད་པར་
བསྟན་པའི་སྒྲོཀ་གཅིག་ནི། རྒྱལ་སྲས་བྱང་ཆུབ་ཕྱོགས་མཐུན་པ། །རྣམ་པ་སྣ་ཚོགས་ཐམས་
ཅད་ནི། །རྟག་ཏུ་མཐོང་བའི་ལམ་དེ་དང་། །ལྷན་ཅིག་ཏུ་ནི་ཐོབ་པར་འདོད། །ཅེས་
བྱུང་། མཐོང་ལམ་པ་ཆོས་ཅན། ཡོན་ཏན་ཐོབ་པའི་ཁྱད་པར་དང་ལྡན་ཏེ། རྣམ་པ་སྣ་
ཚོགས་ཐམས་ཅད་དུས་རྟག་ཏུ་མཐོང་བའི་ལམ་བྱང་ཕྱོགས་སོ་བདུན་རང་དང་ལྷན་ཅིག་
གནས་པ་ཐོབ་པའི་ཕྱིར། ཞེས་པའོ། །དྲུག་པ། རྨད་དུ་བྱུང་བའི་ཁྱད་པར་ལ། ལྟ་བ་
རྨད་དུ་བྱུང་བ་དང་། སྤྱོད་པ་རྨད་དུ་བྱུང་བ་གཉིས།
ལྟ་བ་རྨད་དུ་བྱུང་བའི་ཁྱད་པར་དོན་ཆེན་པོ་དང་ལྡན་པར་བསྟན་པའི་བློཀ་གཅིག་

མདོ་སྡེ་རྒྱན་གྱི་འགྲེལ་པ། ༼ཅ༽ 20
ནི༑ གང་ཞིག་བློ་ཡིས་འགྲོ་བ་འདུས་བྱས་ཙམ། །བདག་མེད་སྡུག་བསྔལ་རྒྱས་པ་ཙམ་
ཤེས་ཏེ། །དོན་མེད་རང་བཞིན་བདག་ལྟ་རྣམ་སྤངས་ནས། ། བདག་ཉིད་ཆེ་ལ་དོན་ཆེན་
རྙེད་པ་གང་། །ཞེས་བྱུང་། བདག་ཉིད་ཆེན་པོ་མཐོང་ལམ་པ་ཆོས་ཅན། དོན་མེད་པའི་
རང་བཞིན་བདག་ཏུ་ལྟ་བ་ཀུན་བཏགས་སྤངས་ནས་དོན་ཆེན་པོ་དང་ལྡན་པ་ལྟ་བ་རྙེད་པ་
གང་། ཞེས་བྱུང་། བདག་ཉིད་ཆེན་པོ་མཐོང་ལམ་པ་ཆོས་ཅན། དོན་མེད་པའི་རང་
བཞིན་བདག་ཏུ་ལྟ་བ་ཀུན་བཏགས་སྤངས་ནས་དོན་ཆེན་པོ་དང་ལྡན་པ་ལྟ་བ་རྙེད་པ་ཡིན་
ཏེ༑ གང་ཞིག་བློ་ཡིས་འགྲོ་བ་རྣམས་སེམས་ཀྱིས་འདུ་བྱས་པ་དང་། ལས་ཉོན་གྱིས་འདུ་
བྱས་པ་ཙམ་དང་། བྱེད་པ་པོའི་བདག་མེད་པ་ཙམ་དང་། རྟེན་འབྲེལ་ཡན་ལག་བཅུ་གཉིས་
ཁོར་མོ་ཡུག་ཏུ་འབྱུང་བས་སྡུག་བསྔལ་རྒྱས་པ་ཙམ་དུ་ཤེས་ནས་མཐར་ཐུག་གི་བྱང་ཆུབ་
ལ་སྦྱོར་བར་བྱེད་པའི་ཕྱིར།
གཉིས་པ། སྤྱོད་པ་རྨད་དུ་བྱུང་བ་དང་ལྡན་པར་བསྟན་པའི་ཐོཀ་བཞི་ནི། འདི་
ནི་བདག་ལྟ་མེད་པར་བདག་ཏུ་ལྟ། །སྡུག་བསྔལ་མེད་པར་ཤིན་ཏུ་སྡུག་བསྔལ་འགྱུར། །རང་
ལ་ཕན་བྱས་བདག་ལ་ཇི་ལྟ་བར། །དོན་ཀུན་བྱེད་ལ་ལན་ཀྱང་རེ་བ་མེད། །གང་ཞིག་
གྲོལ་བ་མཆོག་གི་སེམས་གྲོལ་ལ། །འཆིང་བ་མི་ཟད་ཡུན་ཡང་རིང་བོར་བཅིངས། །སྡུག་
བསྔལ་མཐར་ཐུག་པ་ནི་མ་མཐོང་ཡང་། །རབ་ཏུ་སྦྱོར་བ་ཉིད་དང་བྱེད་པ་ཉིད། །འཇིག་
རྟེན་ཚེ་གཅིག་རང་སྡུག་བཀུར་མི་ནུས། །འཇིག་རྟེན་གནས་པ་སྲིད་དུ་གཞན་སྡུག་བསྔལ།།
བསྡོམས་པ་སྨོས་ཅི་དགོས་ཏེ་བསམ་དུ་མེད། བྱང་ཆུབ་སེམས་དཔའ་དེ་ལས་བཟློག་པ་
ཡིན། །རྒྱལ་སྲས་སེམས་ཅན་རྣམས་ལ་དགའ་བ་དང་། །བྱམས་པ་གང་ཡིན་སྦྱོར་དང་
མི་སྐྱོ་གང་། །དེ་ནི་སྲིད་པ་དག་ན་ངོ་མཚར་ཆེ། །སེམས་ཅན་བདག་མཚུངས་བདག་དང་
མཚུངས་ཕྱིར་དེ་ལྟ་འང་མིན། །ཞེས་བྱུང་། དོན་དམ་བྱང་ཆུབ་ཀྱི་སེམས་ཀྱི་སྒོ་ནས་
རོང་ལ་བདག་ཏུ་ཀུན་བཏགས་པའི་ལྟ་བ་མེད་པར། ཀུན་རྫོབ་བྱང་ཆུབ་ཀྱི་སེམས་ཀྱི་སྒོ་

08 ༼ ཅ༽ མདོ་སྡེ་རྒྱན་གྱི་འགྲེལ་པ།
ནས་གཞན་ལ་བདག་ཏུ་ལྟ་བ་དང་། ཤེས་རབ་ཀྱི་སྒོ་ནས་འཁོར་འདས་ཀྱི་གནས་ལུགས་
མངོན་སུམ་དུ་མཐོང་བས་འཕེན་བྱེད་ཀྱི་ལས་གསར་བསགས་ཀྱི་དབང་གིས་རང་ལ་སྡུག་
བསྔལ་འབྱུང་མེད་ཀྱང་། ཐབས་སྙིང་རྗེའི་སྒོ་ནས་སེམས་ཅན་སྒོ་ནས་སེམས་ཅན་སྡུག་
བསྔལ་ཅན་རྣམས་སྡུག་བསྔལ་གསུམ་དང་བརྒྱད་སོགས་ཀྱིས་མནར་བ་མི་བཟོད་ནས་རང་
ཉིད་གདུང་བ་དང་། རང་ཇི་ལྟ་བ་བཞིན་དུ་གཞན་ལ་ཕན་ལན་གྱི་རེ་བ་མི་བྱེད་པ་དང་།
ཆོས་ཀྱི་བདག་མེད་མངོན་སུམ་དུ་མཐོང་སྟོབས་ཀྱིས་མཐོང་སྤངས་ལས་གྲོལ་ཡང་། གཞན་
དོན་གྱི་འཆིང་བས་བསྡམས་པས་མཆོག་གི་གྲོལ་བས་གྲོལ་བ་ཞེས་ཀྱང་བྱ། ཡུན་རིང་པོ་
བཅིང་བས་བཅིང་བ་ཞེས་ཀྱང་བྱ་ལ། ཐབས་ཤེས་ཀྱིས་སྲིད་ཞིའི་མཐའ་ལ་མི་གནས་པས་
ན་སྡུག་བསྔལ་གྱི་མཐར་བྱེད་པ་དང་མཐར་མི་བྱེད་པ་ཞེས་ཀྱང་བྱ་བ་ཡིན་ཏེ། བྱང་སེམས་
འདིས་ནི་འཁོར་བ་མ་སྟོང་གི་བར་དུ་གཞན་གཞན་གྱི་སྡུག་བསྔལ་བཟོད་པར་ནུས་པ་ངོ་མཚར་
སྟེ༑ འཇིག་རྟེན་ན་རང་གི་ཚེ་གཅིག་གི་སྡུག་བསྔལ་ཁུར་བཟོད་དཀའ་ན་གཞན་གྱི་སྡུག་
བསྔལ་སྲིད་མཐའི་བར་དུ་བཟོད་མི་ནུས་པ་ལྟ་ཅི་སྨོས། བྱང་ཆུབ་སེམས་དཔའ་རྣམས་
ནི་དེ་ལས་བཟློག་པ་ཡིན་ཏེ། བཟོད་པ་བསམ་དུ་མེད་པ་དང་བརྗོད་པ་ལས་འདས་པས་
བདེ་བ་ལ་དགའ་བ་དང་། བྱམས་པའི་སྟོབས་ཀྱི་གཞན་བདེ་བ་ལ་སྦྱོར་བ་དང་། གཞན་
དོན་དུ་སྡུག་བསྔལ་ལ་མི་སྐྱོ་བ་ནི་ངོ་མཚར་རོ། །རྣམ་པ་གཅིག་ཏུ་ན་ངོ་མཚར་ཆེ་བ་དེ་
ལྟའང་མིན་ཏེ། བདག་གཞན་མཉམ་ཉིད་ཀྱི་ལྷག་བསམ་གྱི་མཐུས་སེམས་ཅན་བདག་དང་
མཚུངས་པར་གཟིགས་པའི་ཕྱིར། ཞེས་པའོ། །སྤྱོད་འཇུག་ལས། གསང་བའི་དམ་པ་
སྤྱད་པར་བྱ། །ཞེས་པ་ཁ་ཙམ་མིན་པར་སྤྱད་ན་དེ་རང་ཡིན། ། རྒྱུ་ཕུན་སུམ་ཚོགས་པས་
ངོ་མཚར་པ་དང་། འབྲས་བུ་ཕུན་སུམ་ཚོགས་པས་རྨད་དུ་བྱུང་བའོ། །
བཞི་པ། གདམས་ངག་གི་དོན་སྒོམ་ལམ་གྱི་སྐབས་སུ་ཡིད་ལ་བྱེད་ཚུལ་བསྟན་
པའི་བློཀ་ཕྱེད་དང་བཞི་ནི། དེ་ནས་དེ་ནི་ལྷག་མ་ཡིན། །ས་རྣམས་བསྒོམ་པའི་ལམ་འདི་

མདོ་སྡེ་རྒྱན་གྱི་འགྲེལ་པ། ༼ཅ༽ 09
ལ༑ ༑ ཡེ་ཤེས་རྣམ་པ་གཉིས་པོ་དག །བསྒོམ་ཕྱིར་རབ་ཏུ་སྦྱོང་བར་བྱེད། །རྣམ་པར་
མི་རྟོག་ཡེ་ཤེས་དེ། །སངས་རྒྱས་ཆོས་ནི་སྦྱོང་བར་བྱེད། །གཞན་ནི་ཇི་བཞིན་རྣམ་འཇོག་
པ༑ ༑སེམས་ཅན་རྣམས་ནི་ཡོངས་སྨིན་བྱེད། །གྲངས་མེད་གཉིས་ནི་རྫོགས་པ་ཡིས། །བསྒོམ་
པ་ཡི་ནི་ཚར་ཕྱིན་ཏེ། །བསྒོམ་པ་ཐ་མ་ཐོབ་ནས་ནི། ། བྱང་ཆུབ་སེམས་དཔའ་དབང་བསྐུར་
བ༑ རྡོ་རྗེ་ལྟ་བུའི་ཏིང་ངེ་འཛིན། །རྟོག་པས་མི་ཤིགས་ཐོབ་ནས་ནི། །ཞེས་བྱུང་། གདམས་
དོན་སྒོམ་ལམ་དུ་ཡིད་ལ་བྱེད་ཚུལ་ནི། མཐོང་ལམ་གྱི་རྗེས་དེ་ནས་ས་ལྷག་མ་རྣམས་སྒོམ་
ལམ་སྦྱོང་བ་ཡིན་ཏེ། མཉམ་རྗེས་ཀྱི་ཡེ་ཤེས་གཉིས་ཟུང་འབྲེལ་དུ་སྦྱོར་བའི་ཆེད་དུ་ཉོན་
མོངས་པ་ལས་སེམས་སྦྱོང་བའི་ཕྱིར། དེ་ཡང་ཡིན་ཏེ། རང་རྒྱུད་ལ་སངས་རྒྱས་ཀྱི་ཆོས་
སྤང་རྟོགས་མཐར་ཐུག་སྦྱོང་བའི་ཆེད་དུ་མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱིས་
སྒྲིབ་གཉིས་སྦྱོང་། རང་རྒྱུད་ལ་ས་སོ་སོའི་ཡོན་ཏན་ཇི་བཞིན་དུ་འཇོག་པ་དང་། མཐུན་
པར་རྗེས་ཐོབ་ཡེ་ཤེས་ཀྱིས་སྐལ་བ་དང་འཚམ་པའི་དགེ་བའི་ཚོགས་འཇོག་ཅིང་སྨོན་པར་
བྱེད་པའི་ཕྱིར། སྒོམ་ལམ་ཡོངས་སུ་རྫོགས་པའི་ཚད་ནི། བསྐལ་ཆེན་གྲངས་མེད་ཐ་མ་
གཉིས་ཀྱི་ཚོགས་རྣམས་བསགས་ཚར་བ་ན་མཐར་ཕྱིན་པ་ཡིན་ནོ། །སྒོམ་ལམ་ས་བཅུ་
ཐ་མ་ལ་གནས་པའི་བྱང་ཆུབ་སེམས་དཔའ་རྣམས་ཆོས་ཅན། བྱང་སེམས་གཞན་རྣམས་
ལས་ཁྱད་པར་དུ་འཕགས་པ་ཡིན་ཏེ། ཕྱོགས་བཅུའི་སངས་རྒྱས་རྣམས་ལས་འོད་ཟེར་ཆེན་
པོའི་དབང་བསྐུར་བ་ཐོབ་པ་དང་། བག་ལ་ཉལ་ཕྲ་མོ་ཡང་འཇོམས་ཤིང་མཚན་འཛིན་
གྱི་རྟོག་པས་མི་ཤིགས་པའི་རྡོ་རྗེ་ལྟ་བུའི་ཏིང་ངེ་འཛིན་ཐོབ་པའི་ཕྱིར། ཞེས་པའོ། །
ལྔ་པ། དེ་ལས་རྣམ་མཁྱེན་ཐོབ་ཚུལ་བསྟན་པའི་བློཀ་ཕྱེད་དང་གཉིས་ནི། གནས་
གཞན་གྱུར་པས་མཐར་ཐུག་པ། །སྒྲིབ་པ་ཀུན་གྱི་དྲི་མེད་པ། །གང་ལ་གནས་ནས་སེམས་
ཅན་ཀུན། །ཕན་ཕྱིར་རབ་ཏུ་སྒྲུབ་བྱེད་པ། །རྣམ་པ་ཐམས་ཅད་མཁྱེན་པ་ཡི། ། གོ་འཕང་
བླ་ན་མེད་པ་འཐོབ། །ཅེས་བྱུང་། དེ་ལས་རྣམ་མཁྱེན་ཐོབ་ཚུལ་ནི། ལམ་བཞི་མཐར་

210
 ༼ ཅ༽ མདོ་སྡེ་རྒྱན་གྱི་འགྲེལ་པ།
ཕྱིན་པ་ལ་བརྟེན་ནས་རྟོགས་པ་ཕུན་ཚོགས་རྣམས་པ་ཐམས་ཅད་མཁྱེན་པའི་གོ་འཕང་དང་།
སྤངས་པ་ཕུན་ཚོགས་སྒྲིབ་གཉིས་སྤངས་པའི་འགོག་བདེན་དང༌། གཞན་དོན་ཕུན་ཚོགས་
གང་ལ་གནས་ནས་སེམས་ཅན་ཀུན་ལ་ཕན་པའི་ཕྱིར་སྐུ་གསུང་ཐུགས་གསུམ་གྱི་འཕྲིན་ལས་
རྣམ་པ་ཐམས་ཅད་མངའ་བ་ཡིན་ལ། འདིའི་ཕྱིར་ན་འཁོར་བའི་འདམ་ལས་འགྲོ་བ་དྲངས་
པར་མཛད་པ་ཡིན་ནོ། །
གསུམ་པ། གདམས་ངག་གི་ཆེ་བ་བསྟན་པའི་བློཀ་གཉིས་ནི། དེ་ལྟར་མཐོང་དཀའི་
ཐུབ་པ་རྟག་མཐོང་བ། །ཐོས་པ་མཉམ་མེད་ལས་བྱུང་རབ་དང་བའི། །ཤུགས་ཀྱི་རྟག་
པར་ཤིན་ཏུ་སེམས་ཚིམ་ལ། །ཇི་ལྟ་བུར་ན་དོན་ཆེན་འགྱུར་མ་ཡིན། །ཆོས་ཀྱི་སྒོ་ལ་རྣམ་
པར་གནས་པ་ལ། །དེ་བཞིན་གཤེགས་རྟག་མངོན་སུམ་འདོམས་མཛད་ཅིང་། ། ཅོ་ནས་
འདྲེན་བཞིན་ཉེས་པའི་ཚང་ཚིང་ནས། །ཚན་གྱིས་དྲངས་ཏེ་བྱང་ཆུབ་ལ་དགོད་དོ། །ཞེས་
བྱུང་། གདམས་ངག་གི་ཆེ་བ་ནི། གོང་དུ་བཤད་པ་དེ་ལྟར་གདམས་ངག་དང་རྗེས་བསྟན་
ཉན་པ་འདི་ཆོས་ཅན། དོན་ཆེན་པོ་ཡིན་ཏེ། མཐོང་བར་དཀའ་བའི་ཐུབ་པ་སྤྲུལ་བའི་སྐུ་
རྟག་ཏུ་མཐོང་ཞིང༌། ཐོས་པ་རྒྱ་ཆེ་ཞིང་མཉམ་པ་མེད་པ་ལས་བྱུང་བའི་རབ་ཏུ་དང་བའི་
ཤུགས་ཀྱིས་དུས་རྟག་པར་ཤིན་ཏུ་སེམས་ཚིམ་པ་ཡིན་མོད། ཇི་ལྟ་བུར་ན་དེ་ཙམ་གྱིས་
དོན་ཆེན་འགྱུར་པ་མ་ཡིན་ཏེ། ཆོས་ཀྱི་སྒོ་ཆོས་རྒྱུན་གྱི་ཏིང་ངེ་འཛིན་ལ་རྣམ་པར་གནས་
པ་དགོས་ལ། དེ་ལ་དེ་བཞིན་གཤེགས་པས་རྟག་ཏུ་མངོན་སུམ་དུ་གདམས་ངག་འདོམས་
ཤིང་། འདམ་དུ་བྱིང་བ་དག་སྐྲ་གོས་སམ་ཅོ་ནས་འཐེན་པ་བཞིན་དུ་ཉེས་པའི་ཚང་ཚིང་
ནས་ཚན་གྱིས་ཏེ་བཙན་ཐབས་སུ་དྲངས་ཏེ་བླ་ན་མེད་པའི་བྱང་ཆུབ་ལ་དགོད་པ་ཡིན་ནོ།།
བཞི་པ། གདམས་ངག་གི་ངོ་བོ་བསྟན་པའི་བློཀ་གཅིག་ནི། སངས་རྒྱས་རྣམས་ནི་རྟག་
ཏུ་རང་དོན་ཡང་དག་སྦྱོར་ལ་ལེགས་པར་བསྔགས་པ་དང་། ལོག་པར་སྦྱོར་ལ་སྨོད་མཛད་
གནས་དང་རྣམ་འབྱེད་ལྷུར་ལེན་མཆོག་གི་སེམས་ཅན་ལ། །གང་ཞིག་སྤངས་དང་བསྟེན་

མདོ་སྡེ་རྒྱན་གྱི་འགྲེལ་པ། ༼ཅ༽ 211
པས་བདེ་གཤེགས་བསྟན་པ་འདི་ལ་རྣལ་འབྱོར་ཡངས་འགྱུར་པ། །བར་ཆད་མཐུན་པའི་
ཆོས་ནི་རྣམ་པ་ཐམས་ཅད་རྒྱལ་རྣམས་ཚུལ་བཞིན་འདི་ན་སྟོན། །ཞེས་བྱུང་། གཞུང་
འདིའི་དོན་སྦྱོར་ནི། སངས་རྒྱས་རྣམས་ནི་ཆོས་ཅན། ཚུལ་ཁྲིམས་ལ་འདོམས་པ་ཡིན་
ཏེ༑ རང་དོན་དུ་ཚུལ་ཁྲིམས་ལ་ཡང་དག་པར་སྦྱོར་བ་དང་། ལོག་པར་སྤྱོད་པ་ལ་སྨོད་
པར་མཛད་པའི་ཕྱིར། ཡང་དེ་ཆོས་ཅན། གནས་དང་གནས་མིན་རྣམ་པར་འབྱེད་པའི་
ཤེས་རབ་ལ་འདོམས་པ་ཡིན་ཏེ། ཞི་གནས་ལས་མ་གཡེང་པར་ཆོས་རབ་ཏུ་རྣམ་པར་འབྱེད་
པ་ལྷུར་ལེན་པའི་སེམས་ཅན་མཆོག་རྣམས་ལ་ཞི་ལྷག་གཉིས་ཀྱི་འགལ་རྐྱེན་གང་ཞིག་སྤངས་
པ་དང་། མཐུན་རྐྱེན་གང་ཞིག་བརྟེན་པའི་སྒོ་ནས་བདེ་བར་གཤེགས་པའི་བསྟན་པ་འདི་
ལ་ཟབ་རྒྱས་ཀྱི་རྣལ་འབྱོར་ཡངས་ཤིང་རྒྱ་ཆེ་བ་རྒྱས་པར་འགྱུར་པ་དང་། བྱིང་རྒོད་དང་
ལྟ་ངན་སོགས་ཀྱིས་བར་ཆད་སེལ་བ་དང་། སྔར་བཤད་པའི་ཞི་གནས་ཀྱི་རྒྱུ་མཚན་གསུམ་
དང་། ཡང་དག་པའི་ལྟ་བ་གཏན་ལ་དབབ་པ་སོགས་ཞི་ལྷག་དང་མཐུན་པའི་ཆོས་རྣམས་
ནི་རྣམ་པ་ཐམས་ཅད་མཁྱེན་པའི་རྒྱལ་བ་རྣམས་ཀྱིས་ཚུལ་བཞིན་དུ་མི་མཇེད་འཇིག་རྟེན་
གྱི་ཁམས་འདི་ནི་སྟོན། ཞེས་བཤད་ན་རུང་ངམ་སྙམ། བསྐལ་བཟང་གི་སངས་རྒྱས་སྟོང་
མི་མཇེད་འཇིག་རྟེན་གྱི་ཁམས་འདི་ན་མཛད་པ་བཅུ་གཉིས་སྟོན་པར་མདོ་སྡེ་བསྐལ་བཟང་
ལས་གསུངས་པའི་ཕྱིར། དེའི་ནང་ནས་རྒྱ་གར་འཕགས་པའི་ཡུལ་དུའོ། །
ལྔ་པ། གདམས་པའི་འབྲས་བུ་བསྟན་པའི་བློཀ་གཉིས་ནི། དེ་ནི་མཐོང་བ་རབ་
དག་མི་རྟོག་བྱང་ཆུབ་ཀྱིས། །འཇིག་རྟེན་ཐམས་ཅད་ཟིལ་མནན་མུན་པ་ཆེན་པོ་ཡང་། །རྣམ་
པ་ཀུན་ཏུ་བསལ་ནས་ཉི་མ་ཆེན་པོ་དག །ཤར་བ་བཞིན་དུ་འགྲོ་བ་རྣམས་ལ་ལམ་མེའོ། །དེ་
ལྟར་རྟག་ཏུ་དགེ་བ་བསགས་པས་རབ་གང་ཞིང་། །ཐུབ་པ་ལས་ནི་རྟག་ཏུ་གདམས་ངག་
ཆེ་ཐོབ་པའི། །སེམས་དཔའ་མཆོག་ནི་སེམས་ཀྱི་ཏིང་འཛིན་རབ་ཡངས་པ། །ཐོབ་ནས་
ཡོན་ཏན་རྒྱ་ཚོའི་ཕ་རོལ་འགྲོ་བར་འགྱུར། །ཞེས་བྱུང་། དེ་ཡང་གོང་དུ་བདེ་གཤེགས་

a12
 ༼ཅ༽ མདོ་སྡེ་རྒྱན་གྱི་འགྲེལ་པ།
བསྟན་པ་ཞེས་པའི་བདེ་བར་གཤེགས་པ་དེ་ནི་མཐོང་བ་རབ་ཏུ་དག་པ་ཉིད་ཀྱིས་སྒྲིབ་གཉིས་
དག་པར་བྱེད་ཅིང་། རྣམ་པར་མི་རྟོག་པའི་བྱང་ཆུབ་ཀྱི་སྟོབས་ཀྱིས་འཇིག་རྟེན་ཐམས་
ཅད་ཟིལ་གྱིས་མནན་པ་ནི། དཔེར་ན། མུན་པ་ཆེན་པོ་ཡང་རྣམ་པ་ཀུན་ཏུ་བསལ་ནས་
ཉི་མིའི་འོད་ཟེར་ཆེན་པོ་དག་ཤར་བ་བཞིན་དུ་འགྲོ་བ་རྣམས་ལམ་མེ་བར་མཛད་པ་དང་།
དེ་ལྟར་རྟག་ཏུ་བསྐལ་ཆེན་གྲངས་མེད་པ་སོགས་ཀྱི་དགེ་བ་ཚོགས་གཉིས་བསགས་པས་རྒྱུད་
རབ་ཏུ་གང་ཞིང་། ཐུབ་པ་རྣམས་ལས་ཐེག་པ་ཆེན་པོའི་གདམས་ངག་རྟག་ཏུ་ཐོབ་པའི་
བྱང་ཆུབ་སེམས་མཆོག་རྣམས་ཀྱིས་ཞི་ལྷག་གི་ཏིང་ངེ་འཛིན་དང་ཤེས་རབ་རབ་ཏུ་ཡངས་
པ་ཐོབ་ནས་ཡོན་ཏན་རྒྱ་མཚོའི་ཕ་རོལ་ཏུ་འགྲོ་བར་འགྱུར་བ་སྟེ་འཚང་རྒྱ་བ་ནི་གདམས་
པའི་ཕན་ཡོན་ཏེ་འབྲས་བུའོ། །ཞེས་པའོ། །ཐེག་པ་ཆེན་པོ་མདོ་སྡེའི་རྒྱན་གྱི་ལེའུ་བཅོ་
ལྔ་པ་གདམས་ངག་རྗེས་སུ་བསྟན་པའི་ལེའུ་ལ་བློཀ་ང་གཅིག་ཡོད་པ་རྣམས་རྫོགས་སོ། །
གདམས་ངག་ཐོབ་པ་ཙམ་གྱིས་ཆོག་མི་ཤེས་པར་གོང་དུ་བཤད་པའི་སྤྱོད་པ་ཐམས་
ཅད་ཐབས་མཁས་ཀྱིས་ཟིན་པ་བྱེད་དགོས་པས། ཐབས་མཁས་དེ་བཤད་པ་ལ། མདོར་
བསྟན་པ་དང་། རྒྱས་པར་བཤད་པ་གཉིས། དང་པོ་ལ། ཐབས་མཁས་ཀྱི་རྟེན་ངོས་བཟུང་
བ་དང་། ཐབས་མཁས་པར་བྱེད་ཚུལ་དང་། ཐབས་མཁས་མཆོག་ཏུ་སྒྲུབ་པ་དང་གསུམ།
འདིར་སྡོམ་ནི། མོས་པ་མང་བ་ཉིད་དང་ནི། ། ཆོས་ཚོལ་བ་དང་བཤད་པ་དང་། །དེ་
བཞིན་སྒྲུབ་དང་ཡང་དག་པའི། །གདམས་ངག་རྗེས་སུ་བསྟན་པ་ཡིན། །མཇུག་སྡུད་པའི་
ཚིགས་སུ་བཅད་པ་སྟེ། དོན་གོ་བར་ཟད་དོ། །དབྱིག་འགྲེལ་ལས་ཤེས་པར་བྱའོ། །དང་
པོ༑ ཐབས་མཁས་ཀྱི་རྟེན་ངོས་བཟུང་བའི་ཟློཀ་གཅིག་ནི། ཇི་ལྟར་ནགས་ཚལ་དང་ནི་
ལུས་ཅན་རི་བོ་དང་། ། ཆུ་བོ་རྣམས་ཀྱི་རྟེན་ནི་ཀུན་ནས་ས་ཡིན་པ། །དེ་བཞིན་མཁས་
པ་རྣམས་ཀྱི་ལས་རྣམ་གསུམ་པོ་ཡང་། །ཀུན་ནས་སྦྱིན་པ་ལ་སོགས་དགེ་བའི་ཡིན་པར་
བརྗོད། །ཅེས་བྱུང་། ཚིགས་སུ་བཅད་པ་འདིས་ནི་ཀུན་ནས་སློང་བའི་ཐབས་བསྟན་ཏེ།

མདོ་སྡེ་རྒྱན་གྱི་འགྲེལ་པ། ༼ཅ༽ 213
དཔེར་ན། །ཇི་ལྟར་སྤྱད་བྱ་ནགས་ཚལ་དང་སྤྱོད་པ་པོ་ལུས་ཅན་དང་རི་བོ་དང་ཆུ་བོ་རྣམས་
ཀྱི་གནས་དང་རྟེན་སས་བྱེད་པ་དེ་བཞིན་དུ། སྦྱིན་པ་ལ་སོགས་པའི་དགེ་བ་ཕ་རོལ་ཏུ་ཕྱིན་
པ་རྣམས་དང་། བྱང་ཆུབ་ཀྱི་ཕྱོགས་དང་མཐུན་པ་ལ་སོགས་པ་རྣམ་པ་ཐམས་ཅད་ནི་མཁས་
པ་རྣམས་ཀྱི་ལུས་དང་ངག་དང་ཡིད་ཀྱི་ལས་རྣམ་པ་གསུམ་གྱིས་ཀུན་ནས་བསླང་བའི་ཕྱིར།
མཁས་པ་རྣམས་ཀྱི་ཞེས་བྱ་བ་ནི་བྱང་ཆུབ་སེམས་དཔའ་རྣམས་ཀྱིའོ། །ལུས་ངག་གི་ལས་
གཟུགས་ཅན་དུ་འདོད་པའི་ལུགས་ལ་ཞིབ་ཆ་ཅུང་ཟད་དགོས། གཉིས་པ། ཐབས་ལ་མཁས་
པར་བྱེད་ཚུལ་ལ། གཞན་དོན་ལ་སྐྱོ་བ་དགག་པ་དང་། ཐེག་དམན་ལ་འདོད་པ་དགག་
པའོ། །
དང་པོ། གཞན་དོན་ལ་སྐྱོ་བ་དགག་པའི་བློ ཀ་གཅིག་ནི། ཤིན་ཏུ་དཀའ་བའི་ལས་
ནི་ངོ་བོ་སྣ་ཚོགས་པ། །བསྐལ་བ་མང་པོས་ཚར་ཕྱིན་མངོན་བརྩོན་བདག་ཉིད་ཅན། །རྒྱལ་
སྲས་རྣམས་ནི་ལུས་དང་ངག་སེམས་རང་བཞིན་གྱི། །ལས་རྣམས་དག་གིས་འདི་ན་ཡིད་
འབྱུང་འགྱུར་བ་མེད། །ཅེས་བྱུང་། རྒྱལ་སྲས་བྱང་ཆུབ་སེམས་དཔའ་རྣམས་ཆོས་ཅན།
ལུས་དང་ངག་དང་སེམས་རང་བཞིན་གྱི་ལས་རྣམས་དག་གིས་འདི་ན་ཡིད་འབྱུང་གྱུར་པ་
མེད་དེ། རྟགས་ནི་ཚིག་རྐང་དང་པོ་གཉིས་ཀྱི་སྒྲས་ཟིན་ལྟར་རོ། །
གཉིས་པ། བྱང་ཆུབ་སེམས་དཔའ་ཐེག་དམན་ལ་འདོད་པ་དགག་པའི་བློཀ་གཅིག་
ནི༑ ཇི་ལྟར་བདག་ལ་ཕན་འདོད་དུག་དང་མཚོན་དང་ནི། །གནམ་ལྕགས་ལྕེ་དང་དགྲ་
ལས་རང་གི་ལུས་ཟློག་པ། །དེ་བཞིན་རྒྱས་སྲས་ཐེག་པ་དམན་པ་རྣམ་གཉིས་ལས། །ལས་
རྣམ་གསུམ་གྱི་བདག་ཉིད་ཟློག་པར་བྱེད་པ་ཡིན། །ཅེས་བྱུང་། དེ་ཡང་ཇི་ལྟར་བདག་
ལ་ཕན་པར་འདོད་ནས་དུག་དང་མཚོན་དང་གནམ་ལྕགས་ལྕེ་དང་དགྲ་དག་ལས་རང་གི་
ལུས་ཟློག་པ་དཔེ་དེ་བཞིན་དུ་རྒྱལ་སྲས་བྱང་ཆུབ་སེམས་དཔའ་རྣམས་ཐེག་པ་དམན་པ་རྣམ་
པ་གཉིས་ལ་ལུས་ངག་ཉིད་ལ་གསུམ་གྱི་ལས་རྣམ་པ་གསུམ་གྱི་བདག་ཉིད་ཟློག་པར་བྱེད་

མདོ་སྡེ་རྒྱན་གྱི་འགྲེལ་པ།
a14 ༼ཅ༽
པ་ཡིན། །ཞེས་པའོ། །གོང་དུ་གསེར་ལས་བརྡུང་བྱས་འདྲ་ཞིང་། ཞེས་སོགས་ཀྱི་བཤད་
པ་དང་ཆ་མཚུངས་པ་འདི་འདྲ་གཞན་ལ་ཡང་ཤེས་པར་བྱ། །རྒྱས་པར་དབྱིག་འགྲེལ་ལས་
ཤེས་པར་བྱའོ། །
གསུམ་པ། ཐབས་མཁས་མཆོག་ཏུ་སྒྲུབ་པའི་བློཀ་གཅིག་ནི། རྟག་ཏུ་རྣམ་པར་
མི་རྟོག་ལས་ཅན་ལས་མིན་ཞིང་། །ལས་ཀྱི་བྱ་བ་དང་རྣམ་གསུམ་ལ་མ་ལྟ་སྟེ། །དེས་ནི་
འདི་ནི་དེའི་ཐབས་ཡང་དག་གཟུང་བའི་ཕྱིར། །ལས་རྣམས་དག་པ་མཐའ་ཡས་དེ་ཡི་ཕ་
རོལ་འགྲོ །ཞེས་བྱུང་། དེ་ཡང་རྒྱལ་སྲས་འཕགས་པ་འདི་ནི་ཆོས་ཅན། ལུས་ངག་ཡིད་
གསུམ་གྱི་ལས་རྣམ་པ་གསུམ་པོ་དག་འཁོར་གསུམ་གྱི་དྲི་མས་དག་པ་མཐའ་ཡས་པ་དེའི་
ཕ་རོལ་ཏུ་འགྲོ་བར་འགྱུར་པ་ཡིན་ཏེ། གཟུང་བའི་ཕྱིར། ཐབས་གང་ཡིན་ཞེ་ན། ལས་
ཅན་ཏེ་ལས་ཀྱི་བྱེད་པ་པོ་བྱང་ཆུབ་སེམས་དཔའ་ལ་ཡང་རྟག་ཏུ་རྣམ་པར་མི་རྟོག་ལས་སྦྱིན་
སོགས་དྲུག་ལ་ཡང་རྣམ་པར་མི་རྟོག་པ་མིན་ཞིང་། ལས་ཀྱི་བྱ་བ་ལ་ཡང་མི་རྟོག་པས་ལས་
རྣམ་པར་དག་བྱེད་ཀྱི་ཐབས་འཁོར་གསུམ་ལ་རྣམ་པར་མི་སྟེ། ཤེས་རབ་ཀྱིས་ཡོན་ཏན་
རྒྱ་མཚོའི་ཕ་རོལ་ཏུ་འགྲོ་བའི་ཕྱིར། ཞེས་པའོ། །དེ་ཡང་རྒྱན་འདིར་ལེའུ་སྔ་མའི་མཇུག་
ཏུ་སྡོམ་ཚིག་བཀོད་པ་ནི། ཐབས་ལྡན་གྱི་ལེའུ་འདི་འོག་མ་དག་གིས་རྒྱས་བཤད་སྦྱོར་ཆེད་
ཡིན་ལ། བྱང་སར་ཐབས་ལྡན་གྱི་ལེའུ་གོང་དུ་སྦྱོར་བ་ནི། ལེའུ་སྔ་མ་དག་གི་དོན་ཐམས་
ཅད་ཉམས་ལེན་དུ་བསྒྲིལ་ན་ཕྱིན་དྲུག་དང་བསྡུ་བཞི་ལས་མི་འདའ་བར་ཤེས་པའི་ཆེད་ཡིན།
ཞེས་གསུངས་སོ། །མདོ་སྡེའི་རྒྱན་གྱི་ལེའུ་བཅུ་དྲུག་པ་ཐབས་དང་ལས་ཀྱི་ལེའུ་ལ་བློཀ
ལྔ་ཡོད་པ་རྣམས་རྫོགས་སོ། །
གཉིས་པ། རྒྱས་པར་བཤད་པ་ལ། ཕྱིན་དྲུག་གི་སྒོ་ནས་ཐབས་མཁས་བྱེད་ཚུལ།
བྱང་ཆུབ་ཕྱོགས་མཐུན་གྱིས་ཐབས་མཁས་བྱེད་ཚུལ། ཡོན་ཏན་སྣ་ཚོགས་ཀྱིས་ཐབས་
མཁས་བྱེད་ཚུལ་དང་གསུམ། དང་པོ་ལ། རང་རྒྱུད་སྨིན་བྱེད་ཕར་ཕྱིན་དྲུག །གཞན་

215
མདོ་སྡེ་རྒྱན་གྱི་འགྲེལ་པ། ༼ ཅ༽
རྒྱུད་སྨིན་བྱེད་བསྡུ་དངོས་བཞི། དེ་གཉིས་ཀྱི་མཇུག་བསྡུ་བ་དེ་གཉིས་ཀྱི་སྟོབས་སྐྱེད་ཐབས་
མཆོད་པ་བསྟེན་ཚད་མེད་ཀྱི་རྣམ་བཞག་དང་བཞི། དང་པོ་ལ། མདོར་བསྟན་པ་དང་།
རྒྱས་པར་བཤད་པ་གཉིས། དང་པོ། རང་རྒྱུད་སྨིན་བྱེད་ཕར་ཕྱིན་དྲུག་དོན་ཚན་བཅུའི་
སྒོ་ནས་མདོར་བསྟན་པའི་བློཀ་གཅིག་ནི། གྲངས་དང་དེ་ཡི་མཚན་ཉིད་གོ་རིམ་དང་། །ངེས་
པའི་ཚིག་དང་ཡོན་ཏན་གོམས་བྱ་དང་། །དེ་དག་རབ་དབྱེ་བསྡུ་དང་མི་མཐུན་ཕྱོགས། །ཡོན་
ཏན་ཕན་ཚུན་རྣམ་ངེས་ཡིན་ཞེས་བྱ། །ཞེས་བྱུང་། གཉིས་པ། ཕར་ཕྱིན་དྲུག་རྒྱས་པར་
བཤད་པ་ལ། ཕྱིན་དྲུག་གི་གྲངས་ངེས། ཕྱིན་དྲུག་སོ་སོའི་མཚན་ཉིད། སྔ་ཕྱིའི་གོ་རིམ།
སྒོམ་ཚུལ། ཕྱིན་དྲུག་གི་རབ་དབྱེ་བསྡུ་བ། མི་མཐུན་པའི་ཕྱོགས། ཡོན་ཏན་གྱི་དབྱེ་བ།
ཕན་ཚུན་རྣམ་ངེས་དང་བཅུ། །དང་པོ། ཕྱིན་དྲུག་གི་གྲངས་ངེས་ལ། མངོན་མཐོ་ངེས་
ལེགས་ལ་ལྟོས་པའི་གྲངས་ངེས། དོན་གཉིས་ལ་ལྟོས་པའི་གྲངས་ངེས། གཞན་དོན་རྣམ་
པ་ཐམས་ཅད་ལ་ལྟོས་པའི་གྲངས་ངེས། ཐེག་ཆེན་མཐའ་དག་སྡུད་པའི་གྲངས་ངེས། ལམ་
མཐའ་དག་སྡུད་པའི་གྲངས་ངེས། བསླབ་པ་གསུམ་ལ་ལྟོས་པའི་གྲངས་ངེས་དྲུག །
དང་པོ། མངོན་མཐོ་དང་ངེས་ལེགས་ལ་ལྟོས་པའི་ཕྱིན་དྲུག་གི་གྲངས་ངེས་བསྟན་
པའི་བློ ཀ་གཅིག་ནི། ལོངས་སྤྱོད་དང་ལུས་ཕུན་སུམ་ཚོགས་པ་དང་། །འཁོར་རྩོམ་ཕུན་
སུམ་ཚོགས་པ་མངོན་མཐོ་དང་། །རྟག་ཏུ་ཉོན་མོངས་དབང་ཉིད་མི་འགྲོ་དང་། །བྱ་བ་
རྣམས་ལ་ཕྱིན་ཅི་མ་ལོག་པའོ། །ཞེས་བྱུང་། དེ་ལ་ཕ་རོལ་ཕྱིན་པ་བཞིས་ནི་མངོན་པར་
མཐོ་བ་རྣམ་པ་བཞི་སྟེ། སྦྱིན་པས་ནི་ལོངས་སྤྱོད་ཕུན་སུམ་ཚོགས་པ་དང་། ཚུལ་ཁྲིམས་
ཀྱིས་ནི་ལུས་ཕུན་སུམ་ཚོགས་པ་དང་། བཟོད་པས་ནི་འཁོར་ཕུན་སུམ་ཚོགས་པ་སྟེ། འདི་
ལྟར་དེ་བསྟེན་པས་ཚེ་ཕྱི་མ་ལ་སྐྱེ་བོ་མང་པོ་དགའ་བར་འགྱུར་རོ། །བརྩོན་འགྲུས་ཀྱིས་
ནི་རྩོམ་པ་ཕུན་སུམ་ཚོགས་པ་སྟེ། ལས་ཀྱི་མཐའ་ཐམས་ཅད་འགྲུབ་པའི་ཕྱིར་རོ། །བསམ་
གཏན་གྱིས་ནི་ཉོན་མོངས་པའི་དབང་དུ་འགྲོ་བ་ཉིད་དེ། ཉོན་མོངས་པ་རྣམ་པར་གནོད་

26 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་ཕྱིར་རོ། །ཤེས་རབ་ཀྱིས་ནི་བྱ་བ་རྣམས་ལ་ཕྱིན་ཅི་མ་ལོག་པ་སྟེ། བྱ་བ་ཐམས་ཅད་
ཡང་དག་པ་ཇི་ལྟ་བ་བཞིན་དུ་ཤེས་པའི་ཕྱིར་རོ། །དེ་ལྟར་ན་མངོན་པར་མཐོ་བ་དང་། དེ་
ལ་ཡང་ཀུན་ནས་ཉོན་མོངས་པ་མེད་པ་དང་། བྱ་བ་ཕྱིན་ཅི་མ་ལོག་པ་དང་། རྩོམ་པའི་
དབང་དུ་བྱས་ནས་ཕ་རོལ་ཏུ་ཕྱིན་པ་དྲུག་རྣམ་པར་བཞག་གོ །ཞེས་དང་།
གཉིས་པ། དོན་གཉིས་ལ་ལྟོས་པའི་ཕྱིན་དྲུག་གི་གྲངས་ངེས་བསྟན་པའི་བློཀ་གཅིག་
ནི༔ སེམས་ཅན་དོན་ལ་རབ་བརྩོན་པ། །གཏོང་དང་མི་གནོད་བཟོད་པས་བྱེད། །གནས་
དང་གྲོལ་བ་གཞིར་བཅས་པ། །རང་དོན་རྣམ་པ་ཐམས་ཅད་སྤྱོད། །ཅེས་བྱུང་། དེ་
ཡང་བྱང་ཆུབ་སེམས་དཔའ་སེམས་ཅན་གྱི་དོན་རྣམས་ལ་ཡང་དག་པར་རབ་ཏུ་བརྩོན་པ་
ཕ་རོལ་ཏུ་ཕྱིན་པ་གསུམ་པོ་སྦྱིན་པ་དང་ཚུལ་ཁྲིམས་དང་བཟོད་པ་དག་གིས་གོ་རིམ་བཞིན་
དུ་གཏོང་བ་དང་མི་གནོད་པ་བྱེད་པ་བཟོད་པས་སེམས་ཅན་གྱི་དོན་བྱེད་དོ། །གསུམ་གྱིས་
ནི་སེམས་གནས་པ་དང་རྣམ་པར་གྲོལ་གཞི་དང་བཅས་པས་རང་གི་དོན་རྣམ་པ་ཐམས་ཅད་
བཅས། བརྩོན་འགྲུས་ལ་བརྟེན་ནས་གོ་རིམ་བཞིན་དུ་བསམ་གཏན་དང་། ཤེས་རབ་དག་
གིས་སེམས་མཉམ་པར་མ་བཞག་པ་མཉམ་པར་བཞག་པར་འཇོག་པའི་ཕྱིར་དང་། མཉམ་
པར་བཞག་པ་རྣམ་པར་གྲོལ་བའི་ཕྱིར་རོ། །དེ་ལྟར་ན་གཞན་གྱི་དོན་དང་། རང་གི་དོན་
ལས་བརྩམས་ཏེ། ཕ་རོལ་ཏུ་ཕྱིན་པ་དྲུག་གོ །
གསུམ་པ། གཞན་དོན་རྣམ་པ་ཐམས་ཅད་པ་ལ་ལྟོས་པའི་ཕྱིན་དྲུག་གི་གྲངས་ངེས་
བསྟན་པའི་བློཀ་གཅིག་ནི། མི་ཕོངས་པ་དང་རྣམ་པར་མི་འཚེ་དང་། །རྣམ་འཚེ་བཟོད་
དང་བྱ་བས་མི་སྐྱོ་དང་། །དགའ་བྱེད་ལེགས་པར་བརྗོད་པ་དེ་ཡི་ཕྱིར། །གཞན་གྱི་དོན་
ནི་རང་གི་དོན་ཡིན་ནོ། །ཞེས་བྱུང་། དེ་ཡང་བྱང་ཆུབ་སེམས་དཔའི་གཞན་གྱི་དོན་མཐའ་
དག་ནི་སྦྱིན་པ་ལ་སོགས་པས་གོ་རིམ་བཞིན་དུ་གཞན་དག་ལ་ཡོ་བྱད་ཀྱིས་མི་ཕོངས་པ་དང་།
རྣམ་པར་མི་འཚེ་བ་དང་། རྣམ་པར་འཚེ་བ་བཟོད་པ་དང་། གྲོགས་བྱ་བ་ལ་སྐྱོ་བ་མེད་

མདོ་སྡེ་རྒྱན་གྱི་འགྲེལ་པ། ༼ཅ༽ 217
པ་དང༌། རྫུ་འཕྲུལ་ལ་སོགས་པའི་མཐུས་གཞན་དགའ་བར་བྱེད་པ་དང་། ཐེ་ཚོམ་གཅོད་
པའི་སྒོ་ནས་ལེགས་པར་བརྗོད་པ་དག་གིས་འགྱུར་རོ། །དེའི་ཕྱིར་ན་གནས་ཀྱི་དོན་ནི་བྱང་
ཆུབ་སེམས་དཔའ་རང་གི་དོན་དུ་འགྱུར་ཏེ། གཞན་གྱི་དོན་ནི་རང་གི་དོན་ཡིན་པའི་ཕྱིར་
དང་། བྱང་ཆུབ་ཆེན་པོ་འཐོབ་པའི་ཕྱིར་རོ། །དེ་ལྟར་ན་རང་དང་གཞན་གྱི་དོན་མཐའ་
དག་གི་སྐབས་ཀྱིས་ཕ་རོལ་ཏུ་ཕྱིན་པ་དྲུག་གོ །
བཞི་པ། ཐེག་ཆེན་མཐའ་དག་སྡུད་པའི་ཕྱིན་དྲུག་གི་གྲངས་ངེས་བསྟན་པའི་བློཀ་
གཅིག་ནི། ལོངས་སྤྱོད་མངོན་པར་མི་དགའ་དང་། རབ་གུས་གཉིས་ལ་མི་སྐྱོ་དང་། །རྣལ་
འབྱོར་རྣམ་པར་མི་རྟོག་པ། །ཐེག་ཆེན་མཐའ་དག་འདིར་ཟད་དོ། །ཞེས་བྱུང་། དེ་ཡང་
སྦྱིན་པས་ནི་བྱང་ཆུབ་སེམས་དཔའ་ལོངས་སྤྱོད་རྣམས་ལ་མི་ལྟ་བའི་ཕྱིར་མངོན་པར་མི་
དགའོ། །ཚུལ་ཁྲིམས་ཡང་དག་པར་བླངས་པས་ནི་བྱང་ཆུབ་སེམས་དཔའ་བསླབ་པ་དག་
ལ་ཤིན་ཏུ་གུས་པ་ཉིད་དོ། །བཟོད་པ་དང་བརྩོན་འགྲུས་ཀྱིས་ནི་གོ་རིམ་བཞིན་དུ་སེམས་
ཅན་དང་སེམས་ཅན་མ་ཡིན་པས་བྱས་པའི་སྡུག་བསྔལ་དང་། དགེ་བ་རབ་ཏུ་སྦྱོར་བ་དང་
གཉིས་ལ་སྐྱོ་བ་མེད་དོ། །བསམ་གཏན་དང་ཤེས་རབ་དག་གིས་ནི་ཞི་གནས་དང་ལྷག་མཐོང་
གིས་བསྡུས་པའི་རྣལ་འབྱོར་རྣམ་པར་མི་རྟོག་པ་སྟེ། ཐེག་པ་ཆེན་པོ་མཐའ་དག་ནི་འདི་
ཙམ་དུ་ཟད་དོ། །དེའི་ཕྱིར་ཐེག་པ་ཆེན་པོ་ཀུན་བསྡུས་པའི་དབང་དུ་བྱས་པའི་ཕ་རོལ་ཏུ་
ཕྱིན་པ་དྲུག་གོ །
ལྔ་པ། ལམ་མཐའ་དག་སྡུད་པའི་ཕྱིན་དྲུག་གི་གྲངས་ངེས་བསྟན་པའི་བློཀ་གཅིག་
ནི༑ ཡུལ་རྣམས་ལ་ནི་མ་ཆགས་ལམ། །དེ་ཐོབ་རྣམ་གཡེང་སྡོམ་པའི་གཞན། །སེམས་
ཅན་མི་གཏོང་འཕེལ་བ་དང་། །སྒྲིབ་པ་རྣམ་པར་སྦྱོང་བའི་གཞན། །ཞེས་བྱུང་། དེ་ཡང་
སྦྱིན་པ་ནི་ཡུལ་ལ་མ་ཆགས་པའི་ལམ་ཡིན་ཏེ། གཏོང་བ་ལ་གོམས་པས་དེ་ལ་ཆགས་པ་
དང་བྲལ་བའི་ཕྱིར་རོ། །ཚུལ་ཁྲིམས་ནི་དེ་ཐོབ་པས་རྣམ་པར་གཡེང་བ་དག་ཡང་དག་

མདོ་སྡེ་རྒྱན་གྱི་འགྲེལ་པ།
28 ༼ཅ༽
པར་སྡོམ་པ་རྣམས་ཀྱི་ལམ་ཡིན་ཏེ། དགེ་སློང་གི་སྡོམ་པ་ལ་གནས་པ་ལ་ཡུལ་ཐོབ་པར་
བྱ་བའི་ཕྱིར། ལས་ཀྱི་མཐའ་རྣམ་པར་གཡེང་བ་ཐམས་ཅད་མི་འབྱུང་བའི་ཕྱིར་རོ། །བཟོད་
པ་ནི་སེམས་ཅན་མི་གཏོང་བའི་ལམ་སྟེ། གནོད་པ་བྱེད་པ་ཐམས་ཅད་ཀྱི་སྡུག་བསྔལ་གྱིས་
ཡིད་མི་བདེ་བ་མི་འབྱུང་བའི་ཕྱིར་རོ། །བརྩོན་འགྲུས་ནི་དགེ་བ་འཕེལ་བའི་ལམ་སྟེ། བརྩོན་
འགྲུས་བརྩམས་པ་ལ་དེ་འཕེལ་བར་འགྱུར་པའི་ཕྱིར་རོ། །བསམ་གཏན་དང་ཤེས་རབ་
ནི༑ སྒྲིབ་པ་རྣམ་པར་སྦྱོང་བའི་ལམ་ཡིན་ཏེ། དེ་གཉིས་ཀྱིས་ཉོན་མོངས་པ་དང་ཤེས་
བྱའི་སྒྲིབ་པ་རྣམ་པར་སྦྱོང་བའི་ཕྱིར་རོ། །ལམ་ཞེས་བྱ་བ་ནི་འདིར་ཐབས་ཏེ། དེ་ལྟར་
ན་ལམ་གྱི་རྣམ་པ་ཐམས་ཅད་ཀྱི་དབང་དུ་བྱས་ནས་ཕ་རོལ་ཏུ་ཕྱིན་པ་དྲུག་གོ །
དྲུག་པ། བསླབ་པ་གསུམ་ལ་ལྟོས་པའི་ཕར་ཕྱིན་དྲུག་གི་གྲངས་ངེས་བསྟན་པའི་
ཚིག་རྐང་ལྔ་ནི། བསླབ་གསུམ་དབང་དུ་མཛད་ནས་ནི། །རྒྱལ་བས་ཕ་རོལ་ཕྱིན་པ་དྲུག།
ཡང་དག་བཤད་དེ་དང་པོ་གསུམ། ། ཐ་མ་གཉིས་ཀྱིས་རྣམ་པ་གཉིས། །གཅིག་ནི་གསུམ་
ཆར་ལ་ཡང་གཏོགས། །ཞེས་བྱུང་། དེ་ལ་ལྷག་པའི་ཚུལ་ཁྲིམས་ཀྱི་བསླབ་པ་ནི་ཕ་རོལ་
ཏུ་ཕྱིན་པ་དང་པོ་གསུམ་སྟེ། ཚོགས་དང་བཅས་པ་དང་འཁོར་དང་བཅས་པ་གཟུང་བའི་
ཕྱིར་རོ། །སྦྱིན་པས་ལོངས་སྤྱོད་ལ་མི་ལྟ་ན་ཚུལ་ཁྲིམས་ཡང་དག་པར་ལེན་ཏོ། །ཡང་
དག་པར་བླངས་པ་ནི་བཟོད་པས་གཤེ་བ་ལ་སླར་མི་གཤེ་བ་སོགས་དགེ་འབྱུང་ཆོས་བཞིས་
སྲུང་ངོ་། །རྣམ་པ་གཉིས་ཞེས་བྱ་བ་ནི། ལྷག་པའི་ཏིང་ངེ་འཛིན་གྱི་བསླབ་པ་དང་། ལྷག་
པའི་ཤེས་རབ་ཀྱི་བསླབ་པའོ། །དེ་ནི་ཐ་མ་གཉིས་ཀྱིས་བསྡུས་ཏེ། བསམ་གཏན་དང་།
ཤེས་རབ་གོ་རིམ་བཞིན་ནོ། །གཅིག་པུ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི་བསླབ་པ་གསུམ་
ཆར་དུ་ཡང་གཏོགས་ཏེ་བརྩོན་འགྲུས་ནི་ཡོན་ཏན་ཐམས་ཅད་ཁྱོད་ཀྱི་རྗེས་སུ་འགྲོ་བ་དབུ་
མ་ལ་འཇུག་པར་གསུང་པའི་ཕྱིར། བསླབ་པ་གསུམ་དང་ལྷག་པའི་བསླབ་པ་གསུམ་མི་
འདྲ་སྟེ། ལྷག་པའི་བསླབ་པ་གསུམ་ལ་ཡོན་ཏན་བཞི་བཞི་ཚང་དགོས་པ་སྔར་བཤད་ཟིན་

མདོ་སྡེ་རྒྱན་གྱི་འགྲེལ་པ། ༼ཅ༽ 219
པ་ལྟར་རོ། །
གཉིས་པ། ཕྱིན་དྲུག་སོ་སོའི་མཚན་ཉིད་བསྟན་པའི་ཟློཀ་དྲུག་ནི། སྦྱིན་པ་མི་མཐུན་
ཕྱོགས་ཉམས་དང་། །རྣམ་པར་མི་རྟོག་ཡེ་ཤེས་ལྡན། །འདོད་པ་ཐམས་ཅད་ཡོངས་རྫོགས་
བྱེད། །སེམས་ཅན་རྣམ་སྨིན་བྱེད་རྣམ་གསུམ། །ཚུལ་ཁྲིམས་མི་མཐུན་ཕྱོགས་ཉམས་
དང་། །རྣམ་པར་མི་རྟོག་ཡེ་ཤེས་ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་
ཅན་རྣམ་སྨིན་བྱེད་རྣམ་གསུམ། བཟོད་པ་མི་མཐུན་ཕྱོགས་ཉམས་དང་། །རྣམ་པར་མི་
རྟོག་ཡེ་ཤེས་ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་སྨིན་
བྱེད་རྣམ་གསུམ། །བརྩོན་འགྲུས་མི་མཐུན་ཕྱོགས་ཉམས་དང་། །རྣམ་པར་མི་རྟོག་ཡེ་
ཤེས་ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་སྨིན་བྱེད་རྣམ་
གསུམ། །བསམ་གཏན་མི་མཐུན་ཕྱོགས་ཉམས་དང་། །རྣམ་པར་མི་རྟོག་ཡེ་ཤེས་ལྡན།།
འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་སྨིན་བྱེད་རྣམ་གསུམ། །ཤེས་
རབ་མི་མཐུན་ཕྱོགས་ཉམས་དང་། །རྣམ་པར་མི་རྟོག་ཡེ་ཤེས་ལྡན། །འདོད་པ་ཐམས་
ཅད་ཡོངས་རྫོགས་བྱེད། །སེམས་ཅན་རྣམ་སྨིན་བྱེད་རྣམ་གསུམ། །ཞེས་བྱུང་། དེ་ཡང་
བྱང་ཆུབ་སེམས་དཔའ་རྣམས་ཀྱི་སྦྱིན་པ་ནི་སྦྱིན་པའི་ཕར་ཕྱིན་ཡང་ཡིན་པས་མཚན་ཉིད་
ནི་རྣམ་པ་བཞི་སྟེ། ཆགས་འདུན་གང་རུང་དང་སེར་སྣ་ཅི་རིགས་ཉམས་པ་དང་། ཆོས་
བདག་མེད་པ་རྟོགས་པ་དང་། གཞན་གྱི་རེ་བ་རྫོགས་པར་བྱེད་པ་དང་། སྦྱིན་པས་བསྡུ
ནས་ཐེག་པ་གསུམ་དུ་སྨིན་པ་གང་རུང་བྱེད་པ་དང་བཞི། །བྱེད་ལས་གསུམ་ནི། སྦྱིན་
པས་འདོད་པ་ཐམས་ཅད་ཡོངས་སུ་རྫོགས་པར་བྱེད་པ། སྦྱིན་པས་བསྡུས་ནས་ཐེག་པ་
གང་རུང་ལ་སོ་སོའི་སྐལ་བ་ཇི་ལྟ་བ་བཞིན་དུ་སྦྱོར་བར་བྱེད་པ། སྦྱིན་པས་སེམས་ཅན་
ཡོངས་སུ་སྨིན་པར་བྱེད་པ་དང་གསུམ། གཞན་ལྔ་ལ་ཡང་དེ་བཞིན་བྱེད་པ་པོ་ཚུལ་ཁྲིམས་
སོགས་ཀྱིས་མི་མཐུན་ཕྱོགས་ཚུལ་འཆལ་དང་། ཁྲོ་བ་དང་། ལེ་ལོ་དང་། རྣམ་གཡེང་

aa0 ཅ༽ མདོ་སྡེ་རྒྱན་གྱི་འགྲེལ་པ།
དང་། འཆལ་བའི་ཤེས་རབ་སྟེ། གོ་རིམ་བཞིན་ནོ། །འདོད་པ་ཐམས་ཅད་ཡོངས་སུ་
རྫོགས་པར་བྱེད་པའང་། ཚུལ་ཁྲིམས་ལ་སོགས་པས་གཞན་དག་ལ་ལུས་དང་། ངག་
དང་། ཡིད་ཐམས་ཅད་ཡང་དག་པར་སྡོམ་པ་དང་། གནོད་པར་བྱེད་པ་ལ་བཟོད་པ་དང་།
གྲོགས་དང་། ཡིད་ལ་འཐད་པ་དང་། ཐེ་ཚོམ་བཅོད་པས་འདོད་པ་ཡོངས་སུ་རྫོགས་པར་
བྱེད་པའི་ཕྱིར་རོ། །ཞེས་དབྱིག་འགྲེལ་ལས་གསུངས་པའི་ཕྱིར། རྣམ་པར་མི་རྟོག་ཡེ་
ཤེས་ལྡན། །ཞེས་པའི་ཡེ་ཤེས་ལ་སེམས་ཙམ་པ་དང་། རང་རྒྱུད་པ། ཐལ་འགྱུར་པ་
གསུམ་གྱི་ཚུལ་མི་འདྲ་བ་ཡོད་དམ་སྙམ། བྱེ་མདོ་གཉིས་ཀྱི་ལུགས་ལའང་ཇི་ལྟར་ཡིན་
དཔྱད། སྦྱིན་པ་དང་སྦྱིན་པའི་ཕར་ཕྱིན་གཉིས་ལ་མུ་བཞི་ཡོད། གཞན་རྣམས་ལའང་དེ་
བཞིན་ནོ། །བཤད་སྦྱར་ལས། ཉན་ཐོས་བསེ་རུ་རྣམས་ལ་ནི། ། ཕ་རོལ་ཕྱིན་དྲུག་མིང་
ཡང་མེད། །ཅེས་གསུངས། ཕར་ཕྱིན་དྲུག་པོ་རེ་རེ་ནས་ཕར་ཕྱིན་དྲུག་ལྡན་ཡིན་པས་
སོ་དྲུག་ཡོད་པ་ནི། མངོན་རྟོགས་རྒྱན་ལས། གོ་ཆའི་སྒྲུབ་པ་སོ་དྲུག་གསུངས་པ་བཞིན་
ནོ༑ ༑དེ་ལྟར་ན་དེ་དག་གི་ནང་ཚན་གྱི་འཁོར་གསུམ་རྣམ་པར་མི་རྟོག་པའི་ཡེ་ཤེས་དྲུག་
པོ་ནང་ཕན་ཚུན་འགལ་བ་ཡིན་མིན་དཔྱད་པར་བྱ། ཕར་ཕྱིན་དྲུག་གི་ཤེས་རབ་དྲུག་གཙོ་
སེམས་གཅིག་གི་འཁོར་དུ་ཡོད་དམ་སོ་སོའི་འཁོར་དུ་ཡོད་མཁས་རྣམས་དགོངས།
གསུམ་པ། སྔ་ཕྱིའི་གོ་རིམ་བསྟན་པའི་ཟློཀ་གཅིག་ནི། སྔ་མ་ལ་བརྟེན་ཕྱི་མ་སྐྱེ།།
དམན་དང་མཆོག་ཏུ་གནས་ཕྱིར་དང་། །རགས་པ་དང་ནི་ཕྲ་བའི་ཕྱིར། །དེ་དག་རིམ་
པར་བསྟན་པ་ཡིན། །ཞེས་བྱུང་། དེ་ཡང་ཕར་ཕྱིན་དྲུག་སྔ་མ་སྔ་མ་ལ་བརྟེན་ནས་ཕྱི་
མ་ཕྱི་མ་སྐྱེ་བར་བསྟན་པ་ནི་ལྷག་པར་ཐོབ་པའི་དབང་དུ་བྱས་པ་ཡིན་ཏེ། དབུ་མ་ལ་འཇུག་
པ་ལས། བྱང་སེམས་ས་བཅུའི་སྐབས་སུ་ཕར་ཕྱིན་བཅུ་ལྷག་པར་ཐོབ་ཚུལ་བཤད་པ་དེ་
འདི་བཞིན་ཡིན་པའི་ཕྱིར། མདོ་སྡེ་ས་བཅུ་པའི་དགོངས་པའང་ཡིན་ནོ། །དམན་མཆོག་
དང་རགས་ཕྲའི་རིམ་པ་ནི། འཇུག་སླ་བ་དཀའ་དང་བྱ་སླ་དཀའི་དབང་གིས་ཡིན་པ་དབྱིག་

མདོ་སྡེ་རྒྱན་གྱི་འགྲེལ་པ། ༼ཅ༽ 221
འགྲེལ་ལས་གསུངས་པའི་ཕྱིར།
བཞི་པ། ངེས་ཚིག་བསྟན་པའི་བློཀ་གཅིག་ནི། དབུལ་བ་འདོར་བར་བྱེད་པ་དང་།།
བསིལ་བ་འཐོབ་དང་ཁྲོ་བཟོད་དང་། །མཆོག་སྦྱོར་བ་དང་ཡིད་འཛིན་དང་། །དོན་དམ་
ཤེས་པའི་ཕྱིར་བཤད་དོ། །ཞེས་བྱུང་། དཱ་ན་དབུལ་བ་འདོར་བ་དང་། ཤཱི་ལ་བསིལ་བ་
ཐོབ་པ་དང་། ཀཱནྟི་ཁྲོ་བ་བཟོད་པ་དང་། །པིརྱ་ཡོན་ཏན་མཆོག་ལ་སྦྱོར་བ་དང་། དྷ་ན་
ཡིད་དམིགས་པ་ལ་འཛིན་པ་དང་། པྲཛྙཱ་དོན་དམ་ཤེས་པ་ལ་བཤད་དོ། །ཞེས་དབྱིག་
འགྲེལ་ལས་གསུངས། སྐུ་གཅེན་པོ་སློབ་དཔོན་འཕགས་པ་ཐོགས་མེད་ཀྱིས། རྒྱུ་འབྲས་
གཉིས་ཀྱི་སྒོ་ནས་སེར་སྣ་དང་དབུལ་བ་འཇོམས་པ་དང་། ལོངས་སྤྱོད་ཆེན་པོ་དང་བསོད་
ནམས་ཀྱི་ཚོགས་ཆེན་པོ་ཐོབ་པར་བྱེད་པས་སྦྱིན་པའོ། །ཞེས་སོགས་གཞན་ལྔ་ལ་ཡང་རྒྱུ་
འབྲས་གཉིས་གཉིས་ཐེག་བསྡུས་ལས་བཤད་དོ། །
ལྔ་པ། ཕྱིན་དྲུག་སྒོམ་ཚུལ་མི་འདྲ་བ་ལྔ་བསྟན་པའི་བློཀ་གཅིག་ནི། ཐམས་ཅད་
བསྒོམ་པ་དངོས་པོ་དང་། །དེ་བཞིན་ཡིད་ལ་བྱེད་པ་དང་། །བསམ་པ་དང་ནི་ཐབས་དག་
དང་། །དབང་སྦྱོར་ཉིད་ལ་བརྟེན་པར་མཛོད། །ཅེས་བྱུང་། བརྐྱང་ན་ཉི་ཤུ་སྟེ་དང་པོ་
ལ་བཞི། གཉིས་པ་ལ་བཞི། གསུམ་པ་ལ་དྲུག །བཞི་པ་ལ་གསུམ། ལྔ་པ་ལ་གསུམ་མོ།།
བཞི་ཚན་གཉིས་དང་གསུམ་ཚན་གཉིས། །དྲུག་ཚན་གཅིག་དང་ཉི་ཤུའོ། །དང་པོ། དངོས་
པོ་ལ་བརྟེན་ནས་སྒོམ་པ་བཞི་ནི། རྒྱུ་རིགས་ལ་བརྟེན་པ་དང་། རྣམ་པར་སྨིན་པ་ལ་བརྟེན
པ་དང་། སྨོན་ལམ་ལ་བརྟེན་པ་དང་། སོ་སོར་རྟོགས་པའི་སྟོབས་ལ་བརྟེན་པ་དང་། དེ་
ཡང་ཐེག་པ་ཆེན་པོའི་རིགས་སད་པའམ་སྔོན་གྱི་དགེ་བའི་རྩ་བའི་སྟོབས་ཀྱིས་ཕྱིན་དྲུག་ལ་
རང་བཞིན་གྱིས་དགའ་ཞིང་གོམས་པ་བྱེད་པ་དེ་དང་པོ་དང་། གང་དུ་སྐྱེས་ཀྱང་ཕྱིན་དྲུག་
ལ་སྤྱད་པར་འོས་པའི་རྣམ་སྨིན་གྱི་རྟེན་དུ་གྲུབ་ཅིང་རྟེན་དེའི་སྟོབས་ཀྱིས་གོམས་པར་བྱེད་
པ་དེ་གཉིས་པ་དང་། སྔོན་གྱི་སྨོན་ལམ་གྲུབ་པས་སྦྱིན་སོགས་རང་ཤུགས་ཀྱིས་འགྲུབ་ཅིང་

222
 ༼ཅ༽ མདོ་སྡེ་རྒྱན་གྱི་འགྲེལ་པ།
གོམས་པར་བྱེད་པ་གསུམ་པ་དང་། ཕྱིན་དྲུག་གི་ཡོན་ཏན་ལ་དགའ་ཞིང་མི་མཐུན་ཕྱོགས་
ཀྱི་ཉེས་དམིགས་དཔྱད་ནས་སྤོང་བ་ལ་གོམས་པ་བཞི་པ་ཡིན་ནོ། །གཉིས་པ། ཡིད་ལ་
བྱེད་པ་ལ་བརྟེན་ནས་སྒོམ་པ་ལ་ཡིད་ལ་བྱེད་པ་བཞིན་ནོ། །མོས་པ་ཡིད་ལ་བྱེད་པ། རོ་
མྱང་བ། རྗེས་སུ་ཡི་རང་བ། མངོན་པར་དགའ་བའི་ཡིད་ལ་བྱེད་པ་དང་བཞི། དེ་ཡང་
ཕྱིན་དྲུག་སྟོན་པའི་མདོ་སོགས་ལ་མོས་པའི་མཐུས་ཁམས་བརྟས་ཤིང་གོམས་པར་བྱེད་པ་
དེ་དང་པོ་དང་། ཕྱིན་དྲུག་སྤྱད་ཟིན་པ་དང་སྤྱད་བཞིན་པ་སོགས་ལ་ཡོན་ཏན་དུ་བལྟ་བས་
དགའ་ཞིང་རོ་མྱང་བས་གོམས་པར་བྱེད་པ་དེ་གཉིས་པ་ཡིན། གང་གིས་ཕྱིན་དྲུག་སྒྲུབ་
པ་དེ་དག་ལ་འབྲས་བུ་ཁྱད་འཕགས་རང་གིས་ཐོབ་པ་དང་འདྲ་བར་དགའ་ཞིང་གོམས་པ་
དེ་གསུམ་པ་ཡིན། རང་གཞན་ཐམས་ཅད་མ་འོངས་པ་ན་ཡང་ཕྱིན་དྲུག་སྒྲུབ་པར་དགའ་
ཞིང་སྨོན་པས་གོམས་པར་བྱེད་པ་བཞི་པ་ཡིན་པའི་ཕྱིར། གསུམ་པ། བསམ་པ་ལ་བརྟེན་
ནས་སྒོམ་ཞེས་པའི་བསམ་པ་དྲུག་ནི། ངོམས་མི་ཤེས་པའི་བསམ་པ་དང་། ། རྒྱ་ཆེ་བ་དང་།
དགའ་བ་དང་། མ་གོས་པ་དང་། དགེ་བའི་བསམ་པ་དང་དྲུག །དེ་ཡང་སྦྱིན་པ་ལ་མཚོན་
ན་སེམས་ཅན་རེ་རེ་ལ་དུས་སྐད་ཅིག་རེ་རེར་ཡང་ཕྱོགས་བཅུའི་ལོངས་སྤྱོད་ཀུན་བྱིན་ཀྱང་
མ་ངོམས་པར་སྒྲུབ་པ་དེ་དང་པོ་དང་། དེ་ལྟ་བུའི་ཚུལ་གྱིས་སྐད་ཅིག་ཀྱང་རྒྱུན་མི་འཆད་
པར་སྒྲུབ་པ་དེ་གཉིས་པ་དང་། སློང་བ་པོ་ལས་ཀྱང་གཏོང་བ་པོ་རང་ཉིད་དགའ་ཞིང་གོམས་
པ་དེ་གསུམ་པ་དང་། སློང་བ་པོ་དེས་རང་ཉིད་ལ་ཕན་བཏགས་པར་སེམས་ཤིང་གོམས་
པ་དེ་བཞི་པ་དང་། ཕན་བཏགས་ཆེས་ཆེ་བ་ལ་ཡང་ལན་དང་རྣམ་སྨིན་མི་རེ་བར་སྒྲུབ་
པ་ལྔ་པ་དང་། དེ་ལྟ་བུའི་དགེ་བ་དེ་ཡང་འབྲས་བུ་དང་བཅས་པ་སེམས་ཅན་ལ་བདེ་སྐྱིད་
འབྱུང་བའི་རྒྱུར་བསྔོ་བ་དྲུག་པ་ཡིན་ལ། དེ་བཞིན་དུ་ལུས་གངྒའི་བྱེ་མ་སྙེད་ཀྱིས་ཆ་ཚད་
བསྐལ་པ་གངྒཱའི་ཀླུང་གི་བྱེ་མ་སྙེད་དུ་ཡོ་བྱད་ཀུན་གྱིས་སྟོང་གསུམ་གྱིས་སྟོང་གསུམ་གྱི་འཇིག་
རྟེན་གྱི་ཁམས་གང་བར་སྤྱོད་ལམ་རྣམ་པ་བཞིའི་སྒོ་ནས་ཕྱིན་དྲུག་བསྒྲུབ་ཀྱང་མི་ངོམས་

མདོ་སྡེ་རྒྱན་གྱི་འགྲེལ་པ། ༼ཅ༽ 223
པ་དང་། རྒྱུན་མི་འཆད་པ་དང་། དགའ་བ་དང་། ཕན་འདོགས་པ་དང་། །མ་གོས་པ་
དང་། བསྔོ་བའི་སེམས་སོ་སོར་སྦྱར་བར་བྱའོ། །བཞི་པ། ཐབས་ལ་བརྟེན་པ་གསུམ་ནི།
སྦྱིན་པ་ལྟ་བུ་ལ་གཏོང་བ་པོ་དང་། རྫས་དང༌། ལེན་པ་པོ་གསུམ་རེ་རེ་ལ་རྣམ་པར་མི་
རྟོག་པའི་ཡེ་ཤེས་ཀྱིས་སོ་སོར་རྟོག་ཅིང་གོས་པར་བྱེད་པ་དེ་ཡིན་པའི་ཕྱིར། དབུ་མ་ལ་
འཇུག་པ་ལས། སྦྱིན་པ་སྦྱིན་བྱ་ལེན་པོ་གཏོང་པོས་སྟོང་། །ཞེས་སོ། །དབང་འབྱོར་ལ་
བརྟེན་པ་གསུམ་ནི། ས་བརྒྱད་པ་མན་ཆད་དུ་སྐུ་དང་། སྤྱོད་པ་དང་། སྟོན་པ་ལ་དབང་
འབྱོར་བའི་སྒོ་ནས་གོམས་པ་གསུམ། ངོ་བོ་ཉིད་སྐུ་དང་། ལོངས་སྤྱོད་རྫོགས་སྐུ་སྟོན་པ་
ལ་དབང་འབྱོར་པ་དང་པོ་དང་། སྤྲུལ་པའི་སྐུས་སེམས་ཅན་གྱི་ཁམས་དང་མཐུན་པའི་
སྤྱོད་པ་སྟོན་པ་ལ་དབང་འབྱོར་པ་ནི་གཉིས་པ་དང་། ཕྱིན་དྲུག་རྣམ་པ་ཐམས་ཅད་པ་ལྷག་
ཆད་མེད་པར་ཐོགས་མེད་དུ་སྟོན་པ་ལ་དབང་འབྱོར་བ་དེ་གསུམ་༌་་ཡིན་གསུངས། གོམས་
འདྲིས་ནི་ཤིན་ཏུ་གལ་ཆེན་ཞིག་ཡིན་ཏེ། སེམས་གོམས་པའི་རྗེས་སུ་འགྲོ་བ་ཆོས་ཉིད་ཡིན་
པའི་ཕྱིར།
དྲུག་པ། ཕྱིན་དྲུག་གི་རབ་དབྱེ་ལ། སྦྱིན་པའི་ཕར་ཕྱིན་གྱི་རབ་དབྱེ་ནས་ཤེས་
རབ་ཀྱི་ཕར་ཕྱིན་གྱི་རབ་དབྱེ་བར་དྲུག་ཡོད་པ་ལས། དང་པོ། སྦྱིན་པའི་ཕར་ཕྱིན་གྱི་
རབ་དབྱེ་དོན་ཚན་དྲུག་གི་སྒོ་ནས་བསྟན་པའི་ཟློཀ་གཉིས་ནི། དོན་རྣམས་གཏོང་བར་བྱེད་
པ་དང་། །རྩ་བ་སེམས་པ་ལ་བརྟེན་དང་། །ལུས་དང་ལོངས་སྤྱོད་ཕུན་ཚོགས་དང་། །གཉིས་
རྗེས་འཛིན་དང་རྫོགས་བྱེད་དང་། ། དེ་ཡང་སེར་སྣ་མེད་ལྡན་པར། །ཆོས་དང་ཟང་ཟིང་
མི་འཇིགས་གཏོང་། །སྦྱིན་པ་དེ་འདྲར་ཡོངས་ཤེས་ནས། །མཁས་པ་ཡང་དག་སྒྲུབ་པར་
བྱེད། །ཅེས་བྱུང༌། ངོ་བོའ མ་མཚན་ཉིད་ནི། གཏོང་བའི་སེམས་པ་སྦྱིན་པའི་མཚན་ཉིད།
ཆོས་བཞི་ལྡན་གྱི་གཏོང་བའི་སེམས་པའི་ཆ་ནས་བཞག་པའི་ཡེ་ཤེས་དེ། སྦྱིན་པའི་ཕར་
ཕྱིན་གྱི་མཚན་ཉིད། ཆ་བཞག་གིས་སངས་རྒྱས་འཕགས་པའི་རྒྱུད་ཀྱི་དེ་དང་སྟོང་ཉིད་མ་

224
 ༼ཅ༽ མདོ་སྡེ་རྒྱན་གྱི་འགྲེལ་པ།
རྟོགས་པའི་རྒྱུད་ཀྱི་དེ་རྣམས་བསྡུས། ཆོས་བཞི་ནི་སྔར་བཤད་ཟིན། སྦྱིན་པའི་ཕར་ཕྱིན་
ལ་སེམས་དང་སེམས་བྱུང་གཉིས་ཀ་ཡོད། ཕར་ཕྱིན་གཞན་རྣམས་ལའང་དེ་བཞིན་ནོ།།
གཉིས་པ། རྒྱུའི་དོན་དང་ལྡན་པ་ནི། དགེ་བའི་རྩ་བ་མ་ཆགས་པ་སོགས་དང་མཚུངས་
ལྡན་གྱི་སེམས་པ་ལ་བརྟེན་ནས་བྱུང་བའི་ཕྱིར། གསུམ་པ། འབྲས་བུའི་དོན་དང་ལྡན་
ཏེ༑ ལུས་དང་ལོངས་སྤྱོད་ཚེ་ཡོན་ཏན་ཕུན་སུམ་མ་ཚོགས་པ་བྱེད་པའི་ཕྱིར། བཞི་པ།
བྱེད་ལས་ཁྱད་པར་ཅན་དང་ལྡན་ཏེ། རང་གཞན་གཉིས་རྗེས་སུ་འཛིན་པ་དང་། ཆོས་
རབ་ཏུ་རྣམ་པར་འབྱེད་པའི་ཡེ་ཤེས་དང་། ཟང་ཟིང་གིས་བསོད་ནམས་ཀྱི་ཚོགས་རྫོགས་
པར་བྱེད་པའི་ཕྱིར། །ལྔ་པ། ཡོན་ཏན་ལྡན་ཏེ། སེར་སྣ་སྤངས་པ་དང་ལྡན་པའི་ཕྱིར།
དྲུག་པ། འཇུག་པ་དང་ལྡན་ཏེ། ཆོས་དང་། ཟང་ཟིང་དང་། མི་འཇིགས་པའི་སྦྱིན་པ་
གསུམ་རབ་ཏུ་དབྱེ་བའི་ཕྱིར་རོ། །
གཉིས་པ། ཚུལ་ཁྲིམས་ཀྱི་ཕར་ཕྱིན་དོན་ཚན་དྲུག་གི་སྒོ་ནས་བསྟན་པའི་ཟློཀ་གཉིས་
ནི༑ ཡན་ལག་དྲུག་ཞི་བསམས་པས་ཟིན། །བདེ་འགྲོ་གནས་པ་སྦྱིན་བྱེད་དང་། །རྟེན་
དང་ཞི་དང་འཇིགས་པ་མེད། །བསོད་ནམས་ཚོགས་དང་ལྡན་པ་དང་། །བརྡར་བཏགས་
ཆོས་ཉིད་ཐོབ་པ་སྟེ། །སྡོམ་ལ་གནས་པ་རྣམས་ལ་ཡོད། །ཚུལ་ཁྲིམས་དེ་འདྲར་ཡོངས་
ཤེས་ནས། །མཁས་པ་ཡང་དག་སྒྲུབ་པར་བྱེད། །ཅེས་བྱུང་། དེ་ཡང་ཚུལ་ཁྲིམས་ཆོས་
ཅན། ངོ་བོ་ཡོད་དེ། ཡན་ལག་དྲུག་གིས་ཟིན་པའི་སྤོང་བའི་སེམས་པས་རབ་ཏུ་ཕྱེ་བ་དེ་
ཡིན་པའི་ཕྱིར། ཡན་ལག་དྲུག་ནི། ཚུལ་ཁྲིམས་དང་ལྡན་པར་གནས་པ། སོ་སོར་ཐར་
པའི་སྡོམ་པས་བསྡམས་པ། ཆོ་ག་ཕུན་སུམ་ཚོགས་པ། སྤྱོད་ཡུལ་ཕུན་སུམ་ཚོགས་པ།
ཁ་ན་མ་ཐོ་བ་གཉིས་ཕྲ་རགས་ཙམ་ལ་ཡང་འཇིགས་པར་ལྟ་བ། བསླབ་པའི་གནས་རྣམས་
ལ་གུས་པར་སློབ་པ་དང་དྲུག ཚུལ་ཁྲིམས་ལ་བག་ཆགས་ཡོད་པས་སེམས་པར་མ་ངེས་
ལ༑ ལུས་ངག་གི་ལས་གཟུགས་ཅན་དུ་འདོད་པའི་ལུགས་ལ་གཟུགས་ཀྱང་ཡོད་དོ། །གཉིས་

མདོ་སྡེ་རྒྱན་གྱི་འགྲེལ་པ། ༼ཙ༽ 
aa5
པ༑ རྒྱུའི་དོན་དང་ལྡན་ཏེ། ཞི་བ་མྱང་འདས་ལ་དམིགས་པའི་བསམ་པ་ལས་བྱུང་བའི་
ཕྱིར། །གསུམ་པ། འབྲས་བུའི་དོན་དང་ལྡན་ཏེ། བདེ་འགྲོར་སྐྱེ་བ་དང་འགྱོད་པ་མེད་
པ་སོགས་ཀྱི་རིམ་པས་སྦྱིན་སོགས་ཀྱི་ཡོན་ཏན་བྱེད་པ་དང་། མཐར་ཐུག་ཐར་པ་དང་
ཐམས་ཅད་མཁྱེན་པའི་གོ་འཕང་འཐོབ་པའོ། །དབུ་མ་འཇུག་པ་ལས། མངོན་མཐོའི་རྒྱུ་
ནི་ཚུལ་ཁྲིམས་ལས་གཞན་མེད། །བཞི་པ། བྱེད་ལས་ཁྱད་པར་ཅན་དང་ལྡན་ཏེ། བསླབ་
པ་གཞན་གཉིས་ཀྱི་རྟེན་བྱེད། ཉོན་མོངས་དང་ཚུལ་འཆལ་གྱི་ཚ་གདུང་ཞི། ཚེ་རབས་
གཞན་དུ་ངན་འགྲོའི་འཇིགས་པ་མེད། ཚེ་འདིར་སྲོག་གཅོད་པ་སོགས་ཤ་འཁོན་གྱི་འཇིགས་
པ་མེད་པར་བྱེད་པའི་ཕྱིར། ལྔ་པ། ཡོན་ཏན་དང་ལྡན་ཏེ། ཚོགས་གཉིས་རྫོགས་པར་
བྱེད་པ་དང་ལྡན་པའི་ཕྱིར། དྲུག་པ། འཇུག་པ་དང་ལྡན་ཏེ། ཚོགས་བླངས་པའི་བརྡར་
བཏགས་པའི་སྡོམ་པ་དང་། ཆོས་ཉིད་ཀྱིས་ཐོབ་པའི་བསམ་གཏན་གཟུགས་མེད་ཀྱི་སྡོམ་
པ་དང་། སྦྱོར་བྱུང་དང་སྐྱེས་སྟོབས་ཀྱིས་ཐོབ་པའི་བསམ་གཏན་དང་གཟུགས་མེད་ཀྱི་
སྡོམ་པ་དང་། སོ་ཐར་གྱི་ཚུལ་ཁྲིམས་དང་བྱང་སྡོམ་དང་གསང་སྔགས་ཀྱི་སྡོམ་པ་རྣམས་
རབ་ཏུ་དབྱེ་བའི་ཕྱིར། ཆོས་ཉིད་ཀྱི་དངོས་གཞི་བསྐལ་པ་འཇིགས་པའི་སྐབས་སུ་འགའ་
རེ་མ་གཏོགས་ཕལ་ཆེར་མི་ཡོང་ངོ༌། །ཚུལ་ཁྲིམས་ནི་རྟེན་གྱི་ཁྱད་པར་སྡོམ་པ་ལ་གནས་
པ་པ་ཁོ་ན་ལ་ཡོད་པ་རྩ་བའི་དགོངས་པའོ། །
གསུམ་པ། བཟོད་པའི་ཕར་ཕྱིན་དོན་ཚན་དྲུག་གི་སྒོ་ནས་བཤད་པའི་བློ ཀ་གཉིས་
ནི༑ མི་མཇེད་ཇི་མི་མཉམ་ཤེས་དང་། །སྙིང་རྗེ་ཆོས་ལ་བརྟེན་པའི་ཕྱིར། །ཕན་ཡོན་
ལྔར་ནི་ཡང་དག་བཤད། །དེ་ནི་གཉིས་ཀྱི་དོན་བྱེད་དོ། །དཀའ་ཐུབ་གཙོ་དང་ཀུན་ཏུ་
ལྡན། །དེ་ལ་དེ་ནི་རྣམ་གསུམ་འདོད། །བཟོད་པ་དེ་འདྲར་ཡོངས་ཤེས་ནས། །མཁས་
པ་ཡང་དག་སྒྲུབ་པར་བྱེད། །ཅེས་བྱུང་། དེ་ཡང་བཟོད་པ་ཆོས་ཅན། ངོ་བོ་ཡོད་དེ།
གནོད་པ་ལ་མི་མཇེད་པ་སྟེ་མི་འཇིགས་པ་དང་། སྡུག་བསྔལ་ལ་ཇི་མི་སྙམ་པ་དང་། ཆོས་

aas
 ༼ཅ༽ མདོ་སྡེ་རྒྱན་གྱི་འགྲེལ་པ།
ལ་ངེས་པར་ཤེས་པ་གསུམ་ཅི་རིགས་ཀྱིས་བསྡུས་པའི་སེམས་པ་དེ་ཡིན་པའི་ཕྱིར། མདོར་
བསྡུས་ན། མི་འཁྲུག་པའི་སེམས་པ། བཟོད་པའི་མཚན་ཉིད། གཉིས་པ། རྒྱུའི་དོན་དང་
ལྡན་ཏེ། སྙིང་རྗེ་དང་། ཆོས་ཚུལ་ཁྲིམས་དང་ཐོས་པ་བརྟེན་པའི་ཕྱིར། གསུམ་པ། འབྲས་
བུ་དོན་དང་ལྡན་ཏེ། ཕན་ཡོན་ལྔ་མདོ་ལས་ཡང་དག་པར་བཤད་པའི་ཕྱིར། མདོ་ལས།
མཁོན་ཉུང་བ་ཡིན། དབྱེན་ཉུང་བ་ཡིན། བདེ་བ་དང་ཡིད་བདེ་བ་མང་བ་ཡིན། འགྱོད་
པ་མེད་པར་འཆི་བའི་དུས་བྱེད་པ་ཡིན། ལུས་ཞིག་ཀྱང་བདེ་འགྲོ་མཐོ་རིས་ཀྱི་འཇིག་རྟེན་
དུ་སྐྱེ་བ་ཡིན། ཞེས་སོ། །བཞི་པ། བྱེད་ལས་ཁྱད་པར་ཅན་དང་ལྡན་ཏེ། རང་བདེ་ཞིང་
གཞན་ལ་མི་གནོད་པས་བདག་གཞན་གཉིས་ཀྱི་དོན་བྱེད་པའི་ཕྱིར། ལྔ་པ། ཡོན་ཏན་
དང་ལྡན་ཏེ། མདོ་ལས་གསུངས་པ་ལྟར་ཉོན་མོངས་ཀྱིས་གདུངས་པའི་དཀའ་ཐུབ་རྣམས་
ཀྱིས་གཙོ་བོར་གྱུར་པའི་དཀའ་ཐུབ་སྣ་ཚོགས་པ་དང་ཀུན་ཏུ་ལྡན་པའི་ཕྱིར། དྲུག་པ། འཇུག་
པ་དང་ལྡན་ཏེ། སྡུག་བསྔལ་དང་ལེན་གྱི་དེ་དང་། གནོད་བྱེད་ལ་ཇི་མི་སྙམ་པའི་དེ་དང་།
ཆོས་ལ་ངེས་སེམས་ཀྱི་བཟོད་པ་གསུམ་རབ་ཏུ་དབྱེ་བའི་ཕྱིར། །བཟོད་པ་ལྟ་བུའི་དཀའ་
ཐུབ་མེད། །ཞེ་སྡང་ལྟ་བུའི་སྡིག་པ་མེད། །ཅེས་སོ། །
བཞི་པ། བརྩོན་འགྲུས་ཀྱི་ཕར་ཕྱིན་དོན་ཚན་དྲུག་གི་སྒོ་ནས་བསྟན་པའི་ཟློ ཀ་གཉིས་
ནི༑ དགེ་བ་ཡང་དག་སྤྲོ་བ་དང་། །དད་དང་འདུལ་ལ་བརྟེན་པ་དང་། །དྲན་སོགས་
ཡོན་ཏན་འཕེལ་བྱེད་དང་། །ཀུན་ནས་ཉོན་མོངས་གཉེན་པོ་དང་། །མ་ཆགས་ལ་སོགས་
ཡོན་ཏན་ལྡན། །དེ་དག་ལ་ནི་དེ་རྣམ་བདུན། །བརྩོན་འགྲུས་དེ་འདྲར་ཡོངས་ཤེས་ནས།།
མཁས་པ་ཡང་དག་སྒྲུབ་པར་བྱེད། །ཞེས་བྱུང་། དེ་ཡང་བརྩོན་འགྲུས་ཆོས་ཅན། ངོ་བོ་
ཡོད་དེ། དགེ་བ་ལ་སྤྲོ་བའི་སེམས་པ་དེ་ཡིན་པའི་ཕྱིར། གཉིས་པ། རྒྱུའི་དོན་དང་ལྡན་
ཏེ༑ དད་པ་དང་འདུན་པ་ལ་བརྟེན་པའི་ཕྱིར། །གསུམ་པ། འབྲས་བུ་དོན་དང་ལྡན་ཏེ།
དྲན་པ་དང་ཏིང་འཛིན་ཤེས་རབ་སོགས་ཡོན་ཏན་ཐམས་ཅད་འཕེལ་བར་བྱེད་པའི་ཕྱིར།

མདོ་སྡེ་རྒྱན་གྱི་འགྲེལ་པ། ༼ཙ༽ 227
དབུ་མ་ལ་འཇུག་པ་ལས། ཡོན་ཏན་མ་ལུས་བརྩོན་འགྲུས་རྗེས་འགྲོ་ཞིང་། །ཞེས་སོ། །བཞི་
པ༑ བྱེད་ལས་ཁྱད་པར་ཅན་དང་ལྡན་ཏེ། སྡིག་པ་མི་དགེ་བའི་ཆོས་དང་མི་འདྲེས་ཤིང་
ལེ་ལོ་སོགས་ཀུན་ནས་ཉོན་མོངས་པ་རྣམས་ཀྱི་གཉེན་པོ་བྱེད་པའི་ཕྱིར། ལྔ་པ། ཡོན་ཏན་
ཁྱད་པར་ཅན་དང་ལྡན་ཏེ། རྣམ་གཡེང་གི་བདེ་བ་ལ་མི་ཆགས་པའི་ཕྱིར། དྲུག་པ། འཇུག་
པ་དང་ལྡན་ཏེ། ཚུལ་ཁྲིམས་ཀྱི་ཆེད་དུ་དབང་པོ་ལྔའི་སྒོ་སྡོམ་པ་ལྔ་དང་། བསླབ་པ་ཕྱི་
མ་གཉིས་ལ་བརྩོན་པ་སྟེ་བདུན་ནམ། བསླབ་པ་གསུམ་ལ་བརྩོན་པ་གསུམ་དང་། ལུས་
དང་སེམས་གཉིས་ཀྱིས་རྟག་སྦྱོར་གུས་སྦྱོར་བཞི་སྟེ་བདུན་ལ་བརྩོན་པ་བདུན་ཡོད་པའི་ཕྱིར་
རོ༑ ༑
ལྔ་པ། བསམ་གཏན་གྱི་ཕར་ཕྱིན་དོན་ཚན་དྲུག་གི་སྒོ་ནས་བསྟན་པའི་ཟློཀ་གཉིས་
ནི༑ སེམས་ནི་ནང་དུ་གནས་པ་དང་། །དྲན་དང་བརྩོན་འགྲུས་ལ་བརྟེན་པ། །བདེ་བ་
སྐྱེད་པར་བྱེད་པ་དང་། །མངོན་ཤེས་གནས་ལ་དབང་བསྒྱུར་པ། །ཆོས་རྣམས་ཀྱི་ནི་གཙོ་
བོ་སྟེ། །དེ་དག་ལ་ཡོད་དེ་རྣམ་གསུམ། །བསམ་གཏན་དེ་འདྲར་ཡོངས་ཤེས་ནས། །མཁས་
པ་ཡང་དག་སྒྲུབ་པར་བྱེད། །ཅེས་བྱུང་། དེ་ལ་ཏིང་ངེ་འཛིན་ཆོས་ཅན། ངོ་བོ་ཡོད་དེ།
དགེ་བའི་སེམས་རྩེ་གཅིག་པ་དེ་ཡིན་པའི་ཕྱིར། གཉིས་པ། རྒྱུའི་དོན་དང་ལྡན་ཏེ། གདམས་
ངག་གི་དོན་བཞིན་དུ་དམིགས་རྣམ་དེར་འཛིན་པའི་དྲན་པ་དང་བརྩོན་འགྲུས་ལ་བརྟེན་པའི་
ཕྱིར། གསུམ་པ། འབྲས་བུའི་དོན་དང་ལྡན་ཏེ། བསམ་གཏན་དང་ཤིན་སྦྱངས་ཀྱི་བདེ་
བ་སྐྱེད་པའི་ཕྱིར། བཞི་པ། བྱེད་ལས་ཁྱད་པར་ཅན་དང་ལྡན་ཏེ། མངོན་ཤེས་ཀྱི་གནས་
དང་། རྣམ་ཐར་སྒོ་གསུམ་དང་། འཕགས་པའི་ལམ་ཡན་ལག་བརྒྱད་དང་། སྙོམས་
འཇུག་དགུ་དང་། ཚད་མེད་བཞི་སོགས་ལ་དབང་བསྒྱུར་པའི་ཕྱིར། ལྔ་པ། ཡོན་ཏན་
དང་ལྡན་ཏེ། དཀར་ཆོས་སམ་ཡོན་ཏན་གྱིས་ཆོས་རྣམས་ཀྱི་གཙོ་བོར་གྱུར་པའི་ཕྱིར། དྲུག་
པ༑ འཇུག་པ་དང་ལྡན་ཏེ། རྟོགས་བཅས་དཔྱོད་བཅས། རྟོག་མེད་དཔྱོད་མེད་ཀྱི་བསམ་

228
 ༼ ཅ༽ མདོ་སྡེ་རྒྱན་གྱི་འགྲེལ་པ།
གཏན་རབ་ཏུ་དབྱེ་བའི་ཕྱིར་རོ། །དབུ་མ་ལ་འཇུག་པ་ལས། ཞིབ་མོ་རྟོགས་ལའང་ཤིན་
ཏུ་མཁས་པ་ཐོབ། །ཅེས་སོ། །
དྲུག་པ། ཤེས་རབ་ཀྱི་ཕར་ཕྱིན་དོན་ཚན་དྲུག་གི་སྒོ་ནས་བསྟན་པའི་ཟློཀ་གཉིས་
ནི༑ ཤེས་བྱ་ཡང་དག་རབ་རྣམ་འབྱེད། །ཏིང་ངེ་འཛིན་ལ་བརྟེན་པ་དང་། །ཀུན་ནས་
ཉོན་མོངས་ཤིན་ཏུ་གྲོལ། །ཤེས་རབ་འཚོལ་བ་ལེགས་བཤད་དང་། །ཆོས་རྣམས་ཀྱི་ནི་
མཆོག་ཡིན་ཏེ། །དེ་དག་ལ་ཡོད་དེ་རྣམ་གསུམ། །ཤེས་རབ་དེ་འདྲར་ཡོངས་ཤེས་ནས།།
མཁས་པ་ཡང་དག་སྒྲུབ་པར་བྱེད། །ཅེས་བྱུང་། དེ་ཡང་ཤེས་རབ་ཆོས་ཅན། ངོ་བོ་
ཡོད་དེ། ཆོས་རབ་ཏུ་རྣམ་འབྱེད་དེ་ཡིན་པའི་ཕྱིར། ཆོས་བཞི་ལྡན་གྱི་ཆོས་རབ་ཏུ་རྣམ་
པར་འབྱེད་པའི་ཆ་ནས་བཞག་པའི་ཡེ་ཤེས་དེ། ཤེས་རབ་ཀྱི་ཕར་ཕྱིན་གྱི་མཚན་ཉིད། ཐོག་
མཐའ་གཉིས་ལས་ཕར་ཕྱིར་གྱི་མཚན་ཉིད་བཞག་པས་བར་པ་བཞི་ལ་རིགས་འགྲེས་ཤེས་
སླ༑ ཆ་བཞག་སྦྱར་བའི་དགོས་པའང་སྦྱིན་པའི་ཕར་ཕྱིན་གྱི་ཆ་བཞག་གིས་ལྷག་མ་ལྔ་ལ་
སྦྱར་དགོས་པ་ཤེས་སླའོ། །གཉིས་པ། རྒྱུའི་དོན་དང་ལྡན་ཏེ། རང་རྒྱུ་ཏིང་ངེ་འཛིན་
སོགས་ལ་བརྟེན་ནས་བྱུང་བའི་ཕྱིར། གསུམ་པ། འབྲས་བུ་དོན་དང་ལྡན་ཏེ། ཀུན་ནས་
ཉོན་མོངས་པ་དང་ཤེས་བྱའི་སྒྲིབ་པ་སོགས་ལས་རྣམ་པར་གྲོལ་བའི་ཐར་པ་ཐོབ་པར་བྱེད་
པའི་ཕྱིར། སྡུད་པ་ལས། ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །དམིགས་བུ་
མེད་པས་བྱང་ཆུབ་རེག་པར་ནུས་མ་ཡིན། །ཅེས་དང་། ཤེས་རབ་སྙིང་པོ་ལས། དུས་
གསུམ་དུ་རྣམ་པར་བཞུགས་པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་
པ་འདི་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་
པར་སངས་རྒྱས་སོ། །ཞེས་དང་། སྤྱོད་འཇུག་ལས། གང་ཕྱིར་ལུང་ལས་ལམ་འདི་ནི།།
མེད་པར་བྱང་ཆུབ་མེད་པས་གསུངས། །ཞེས་དང་། ཡན་ལག་འདི་དག་ཐམས་ཅད་ནི།།
ཐུབ་པས་ཤེས་རབ་དོན་དུ་གསུངས། །ཞེས་དང་། འདི་ཡང་དད་པ་ལ་རག་ལས་པ་ནི།

མདོ་སྡེ་རྒྱན་གྱི་འགྲེལ་པ། ༼ཅ༽ 2a9
རིན་ཆེན་འཕྲེང་བ་ལས། །འདི་གཉིས་གཙོ་བོ་ཤེས་རབ་སྟེ། །དེ་ཡི་སྔོན་འགྲོ་དད་པ་ཡིན།།
ཞེས་སོ། །འདི་དང་པོའི་རྒྱུ་ཞེས་པ་ལེགས་བཤད་གསེར་འཕྲེང་ལས་གསུངས། བཞི་པ།
བྱེད་ལས་ཁྱད་པར་ཅན་དང་ལྡན་ཏེ། ཤེས་རབ་ཀྱི་འཚོ་བས་དགའ་བདེ་འཚོ་བ་དང་། དམ་
པའི་ཆོས་ལེགས་པར་འཆད་ཉན་ཐུབ་པའི་ཕྱིར། ལྔ་པ། ཡོན་ཏན་དང་ལྡན་ཏེ། ཡོན་
ཏན་རྣམས་ཀྱི་མཆོག་ཡིན་པའི་ཕྱིར། དྲུག་པ། དབྱེ་བ་ནི། སྐྱེ་འཕགས་ཀྱི་ཤེས་རབ་
དང་། འཇིག་རྟེན་དང་འཇིག་རྟེན་ལས་འདས་པའི་ཤེས་རབ་དང་། ཐེག་པ་ཆེ་ཆུང་གི་
ཤེས་རབ་དེ་དག་ལ་ཀུན་རྫོབ་དོན་དམ་གནས་ལྔ་ཤེས་པའི་ཤེས་རབ་གསུམ་ཡོད་པའི་ཕྱིར།
མདོར་བསྡུས་ན། ཕྱིན་དྲུག་དེ་འདྲར་ཡོངས་ཤེས་ནས། །མཁས་པ་ཡང་དག་སྒྲུབ་པར་
བྱེད། །ཅེས་སྦྱར་ན་རུང་ངམ་སྙམ།
བདུན་པ། ཕར་ཕྱིན་དྲུག་གི་རབ་དབྱེ་བསྡུ་བའི་བློཀ་གཅིག་ནི། དཀར་པོའི་ཆོས་
ཀུན་རྣམ་པར་གཡེང་བ་དང་། །མཉམ་པར་བཞག་དང་གཉིས་ཀར་ཤེས་པར་བྱ། །ཕ་
རོལ་ཕྱིན་པ་གཉིས་དང་ནི། །གཉིས་དང་གཉིས་ཀྱི་ཡོངས་སུ་བསྡུས། །ཞེས་བྱུང་། དེ་
དག་གསུམ་དུ་འདུ་སྟེ། ཕར་ཕྱིན་དང་པོ་གཉིས་ནི་དཀར་པོའི་ཆོས་ཀུན་ལ་རྣམ་པར་གཡེངས་
པ་སྟེ་ཕྱི་རོལ་ཏུ་འགྲོ་བས་མཉམ་པར་མ་བཞག་པའི་སྡེར་བསྡུས། ཕར་ཕྱིན་ཐ་མ་གཉིས་
ནི་རྣམ་པར་གཡེངས་པ་མེད་པར་མཉམ་པར་འཇོག་པས་མཉམ་བཞག་གི་སྡེར་བསྡུས། བར་
པ་གཉིས་ནི་གཉིས་ཀའི་ཆར་གཏོགས་པར་གསུངས། བསྡུས་ཚུལ་འདི་ནི་གོང་གི་དོན་ཚན་
དྲུག་གི་གང་གི་དབང་དུ་བྱས་པ་དཔྱད། སྤྱིར་ན་ཕར་ཕྱིན་དྲུག་ནང་ཕན་ཚུན་དོན་གཅིག་
ཡིན་མིན་ཡང་དཔྱད། མངོན་རྟོགས་རྒྱན་ལས། དེ་དག་སོ་སོར་སྦྱིན་ལ་སོགས། །རྣམ་
པ་དྲུག་ཏུ་བསྡུས་པ་ཡིས། །ཞེས་པའི་བསྡུས་ཚུལ། སྦྱིན་པ་ལ་སོགས་རེ་རེར་ནི། །དེ་
དག་ཕན་ཚུན་བསྡུས་པ་གང་། །ཞེས་པའི་བསྡུས་ཚུལ། སྦྱིན་པ་ལ་སོགས་རེ་རེས་ཀྱང་།།
ཟག་མེད་ཆོས་ཀུན་བསྡུས་པའི་ཕྱིར། །ཞེས་པའི་འདུ་ཚུལ་རྣམས་ཤེས་པར་བྱའོ། །འདིར་

a90
 ༼ཅ༽ མདོ་སྡེ་རྒྱན་གྱི་འགྲེལ་པ།
མངས་དོགས་ནས་མ་བྲིས་སོ། །འོག་ཏུ་ཕན་ཚུན་རྣམ་ངེས་ཀྱི་སྐབས་སུ་ཡང་འཆད་པར་
འགྱུར་རོ། །
བརྒྱད་པ། ཕར་ཕྱིན་དྲུག་སོ་སོའི་མི་མཐུན་ཕྱོགས་སོ་སོ་དང་བྲལ་བ་བསྟན་པའི་
ཟློཀ་དྲུག་ནི། བྱང་ཆུབ་སེམས་དཔའི་སྦྱིན་པ་ནི། ། མ་ཆགས་མི་ཆགས་ཆགས་པ་མེད།།
ཆགས་པ་ཉིད་ཀྱང་མ་ཡིན་ཏེ། །མ་ཆགས་མི་ཆགས་ཆགས་པ་མེད། བྱང་ཆུབ་སེམས་
དཔའི་ཚུལ་ཁྲིམས་ནི། ། མ་ཆགས་མི་ཆགས་ཆགས་པ་མེད། །ཆགས་པ་ཉིད་ཀྱང་མ་ཡིན་
ཏེ༑ ༑མ་ཆགས་མི་ཆགས་ཆགས་པ་མེད། །བྱང་ཆུབ་སེམས་དཔའི་བཟོད་པ་ནི། །མ་
ཆགས་མི་ཆགས་ཆགས་པ་མེད། །ཆགས་པ་ཉིད་ཀྱང་མ་ཡིན་ཏེ། །མ་ཆགས་མི་ཆགས་
ཆགས་པ་མེད། །བྱང་ཆུབ་སེམས་དཔའི་བརྩོན་འགྲུས་ནི། །མ་ཆགས་མི་ཆགས་ཆགས་
པ་མེད། ཆགས་པ་ཉིད་ཀྱང་མ་ཡིན་ཏེ། །མ་ཆགས་མི་ཆགས་ཆགས་པ་མེད། ། བྱང་
ཆུབ་སེམས་དཔའི་བསམ་གཏན་ནི། ། མ་ཆགས་མི་ཆགས་ཆགས་པ་མེད། །ཆགས་པ་
ཉིད་ཀྱང་མ་ཡིན་ཏེ། །མ་ཆགས་མི་ཆགས་ཆགས་པ་མེད། །བྱང་ཆུབ་སེམས་དཔའི་ཤེས་
རབ་ནི། ། མ་ཆགས་མི་ཆགས་པ་མེད། །ཆགས་པ་ཉིད་ཀྱང་མ་ཡིན་ཏེ། ། མ་ཆགས་མི་
ཆགས་ཆགས་པ་མེད། །ཅེས་བྱུང་། དེ་ཡང་བྱང་ཆུབ་སེམས་དཔའི་སྦྱིན་པ་ཆོས་ཅན།
མ་ཆགས་པ་བདུན་དང་ལྡན་ཏེ། ལོངས་སྤྱོད་ལ་མི་ཆགས། ཕྱི་བཤོལ་ལ་མི་ཆགས། ཅུང་
ཟད་ཆོག་འཛིན་གྱི་ཆགས་པ་མེད་པ། ལན་ལ་ཆགས་པ་ཉིད་ཀྱང་མ་ཡིན། རྣམ་སྨིན་ལ་
མ་ཆགས། རང་དོན་ཡིད་བྱེད་ལ་མ་ཆགས། འཁོར་གསུམ་དུ་རྟོག་པའི་རྣམ་གཡེང་ལ་
ཆགས་པ་མེད་པའི་ཡོན་ཏན་བདུན་དང་ལྡན་པའི་ཕྱིར། དབྱིག་འགྲེལ་ལས། ཁྱད་པར་
ནི༑ ལོངས་སྤྱོད་ལ་ཆགས་པའི་སྦྱིན་པར་འཆལ་བའི་ཚུལ་ཁྲིམས་ལ་སོགས་པ་བརྗོད་པར་
བྱའོ། །ཞེས་གསུངས་པ་ལྟར། ཕྱིན་དྲུག་སོ་སོར་རང་རང་གི་མི་མཐུན་ཕྱོགས་ལ་མ་ཆགས་
པའི་ཁྱད་མ་གཏོགས་གཞན་འདྲ་ལ། མི་མཐུན་པའི་ཕྱོགས་ལ་ཆགས་པ་ནི་དེའི་མི་མཐུན་

281
མདོ་སྡེ་རྒྱན་གྱི་འགྲེལ་པ། ༼ཅ༽
པའི་ཕྱོགས་ཀྱི་བག་ལ་ཉལ་ཡང་དག་པར་མ་བཅོམ་པའི་ཕྱིར་རོ། །ཞེས་དབྱིག་འགྲེལ་ལས་
གསུངས། དེས་ན་ཁྱད་པར་བདུན་ལྡན་གྱི་ཕར་ཕྱིན་སློབ་པའི་ས་ན་ཡོད་མེད་དཔྱད།
དགུ་པ་ཡོན་ཏན་གྱི་རབ་དབྱེ་ལ། ཕྱིན་དྲུག་གི་ཡོན་ཏན་སྤྱིར་བསྟན་དང་། བརྩོན་
འགྲུས་དང་སྦྱིན་པའི་ཡོན་ཏན་བྱེ་བྲག་ཏུ་བཤད་པའོ། །དང་པོ་ལ། རྒྱ་ཆེ་བ་དང་། རྣམ་
པར་དག་པ་དང་། མཆོག་ཏུ་འགྱུར་པའི་ཡོན་ཏན་ནོ། །དང་པོ་ལ། བཤད་བྱ་རྒྱས་པར་
བཤད་པ་དང་། འཆད་བྱེད་བསྡུས་ཏེ་བསྟན་པའོ། །དང་པོ། བཤད་བྱ་ཕྱིན་དྲུག་གི་ཡོན་
ཏན་རྒྱ་ཆེ་བ་རྒྱས་པར་བསྟན་པའི་བློཀ་དྲུག་ནི། སངས་རྒྱས་སྲས་རྣམས་སློང་དང་ཕྲད་
ན་རང་གི་སྲོག་ཀྱང་རྟག་ཏུ་གཏོང་། ། སྙིང་རྗེས་གཞན་ལས་ལན་ཀྱང་མི་རེ་འདོད་པའི་
འབྲས་བུ་དོན་མི་གཉེར། །སྦྱིན་པ་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་
བཀོད། །སྦྱིན་པ་ཡེ་ཤེས་ཀྱི་ཡོངས་ཟིན་པས་འཇིག་རྟེན་དག་ནི་མི་ཟད་བཞག །སངས་
རྒྱས་སྲས་རྣམས་སྡོམ་དང་བརྩོན་པའི་རང་བཞིན་ཚུལ་ཁྲིམས་གསུམ་རྟག་བླངས། ། མཐོ་
རིས་མངོན་པར་མི་འདོད་ཡང་དག་ཐོབ་ཀྱང་དེ་ལ་ཆགས་མི་སྐྱེད། །ཚུལ་ཁྲིམས་དེ་ཉིད་
ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད། །ཚུལ་ཁྲིམས་ཡེ་ཤེས་ཀྱིས་ཡོངས་
ཟིན་པས་འཇིག་རྟེན་དག་ནི་མི་ཟད་བཞག །སངས་རྒྱས་སྲས་རྣམས་ཤིན་ཏུ་བྱ་དཀའ་དེ་
བཞིན་མི་ཡི་གནོད་ཀུན་བཟོད། །མཐོ་རིས་གཉེར་དང་མི་ནུས་པས་མིན་འཇིགས་པས་མ་
ཡིན་ཕན་སྟོབས་མིན། །བཟོད་པ་བླ་ན་མེད་པསསྐྱེ་བོ་ཐམས་ཅད་བྱང་ཆུབ་གསུམ་ལ་བཀོད།།
བཟོད་པ་ཡེ་ཤེས་ཀྱིས་ཡོངས་ཟིན་པས་འཇིག་རྟེན་དག་ན་མི་ཟད་བཞག །རྒྱལ་བའི་སྲས་
རྣམས་གོ་ཆ་སྦྱོར་བའི་བདག་ཉིད་བརྩོན་འགྲུས་དཔེ་མེད་བྱས། །རང་དང་གཞན་གྱི་ཉོན་
མོངས་ཚོགས་གཞོམ་བྱང་ཆུབ་དམ་པ་འཐོབ་པར་བྱེད། །བརྩོན་འགྲུས་དེ་ཉིད་ཀྱིས་ཀྱང་
སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད། །བརྩོན་འགྲུས་ཡེ་ཤེས་ཀྱིས་ཡོངས་ཟིན་པས་
འཇིག་རྟེན་དག་ན་མི་ཟད་བཞག །རྒྱལ་བའི་སྲས་རྣམས་ཏིང་འཛིན་མང་ལྡན་བསམ་གཏན་

sa
 ཅ༽ མདོ་སྡེ་རྒྱན་གྱི་འགྲེལ་པ།
རྣམ་པ་ཐམས་ཅད་བསྒྲུབས། །བསམ་གཏན་བདེ་བ་ཕུལ་གྱིས་གནས་ཤིང་སྙིང་རྗེས་སྐྱེ་
བ་དམན་ལ་བརྟེན། །བསམ་གཏན་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་
ལ་བཀོད། །བསམ་གཏན་ཡེ་ཤེས་ཀྱིས་ཡོངས་ཟིན་པས་འཇིག་རྟེན་དག་ན་མི་ཟད་བཞག།
རྒྱལ་བའི་སྲས་རྣམས་དེ་ཉིད་ཤེས་བྱ་གང་ཡིན་མཐའ་དག་རྣམ་ཀུན་ཤེས། །མྱ་ངན་འདས་
ལའང་བློ་ཡིས་ཆགས་རབ་མི་སྐྱེད་འཁོར་བར་སྨོས་ཅི་དགོས། །ཡེ་ཤེས་དེ་ཉིད་ཀྱིས་ཀྱང་
སྐྱེ་བོ་ཐམས་ཅད་བྱང་ཆུབ་གསུམ་ལ་བཀོད། །ཡེ་ཤེས་སེམས་ཅན་ཡོངས་སུ་གསུངས་
པས་འཇིག་རྟེན་དག་ན་མི་ཟད་བཞག །ཅེས་བྱུང་། དེ་ཡང་བཤད་བྱ་ཕ་རོལ་དུ་ཕྱིན་པ་
དྲུག་པོ་རྒྱ་ཆེ་བའི་ཡོན་ཏན་བཞི་བཞིའི་སྒོ་ནས་བཤད་པ་ལས། དང་པོ། སྦྱིན་པའི་ཕར་
ཕྱིན་གྱི་ཡོན་ཏན་བཞི་ནི། མི་གཏོང་བའི་དངོས་པོ་མེད་པས་སྦྱིན་པ་རྒྱ་ཆེ་བ། ལོངས་
སྤྱོད་དོན་གཉེར་སོགས་ཟང་ཟིང་མེད་པའི་ཡོན་ཏན། གཞན་ལ་མཐར་ཡང་དོན་ཆེ་བའི་
ཡོན་ཏན། སྲིད་ཞིའི་མཐའ་ལ་མི་གནས་པའི་ཡེ་ཤེས་ཀྱིས་ཟིན་པས་མི་ཟད་པའི་ཡོན་ཏན་
དང་བཞི། དེ་བཞིན་དུ་ཚུལ་ཁྲིམས། དགེ་བའི་ཆོས་སྡུད་པའི་ཚུལ་ཁྲིམས། སེམས་ཅན་
དོན་བྱེད་ཀྱི་ཚུལ་ཁྲིམས་དང་གསུམ། འདི་རྣམས་ལས་གཅིག་ནི་སྡོམ་པའི་རང་བཞིན་ཡིན་
ནོ༑ ༑གཉིས་ནི་བརྩོན་པའི་རང་བཞིན་ཡིན་ནོ། །ཞེས་དབྱིག་འགྲེལ་ལས་གསུངས། ཚུལ་
ཁྲིམས་གསུམ་པོ་ཕུན་སུམ་ཚོགས་པའི་རྒྱུ་རིམ་པ་བཞིན་དགུ་དང་བཅུ་དང་བཅུ་གཅིག་སྟེ་
སུམ་ཅུ་ཡོད་པ་བྱང་སའི་ཚུལ་ཁྲིམས་ལེའུའི་རྣམ་བཤད་ལས་ཤེས་པར་བྱའོ། །ཡོན་ཏན་
གཞན་གསུམ་པ་ནི་རྩ་ཚིག་ལས་གསལ་བས་གོ་སླའོ། །གསུམ་པ། བཟོད་པ་ལ་ཤིན་ཏུ་
བཟོད་པར་བྱ་དཀའ་བའི་མི་ཡི་གནོད་ཡང་བཟོད་ན་གཞན་ལྟ་ཅི་སྨོས། བཟོད་པ་དེ་ཡང་
མཐོ་རིས་ལ་རེ་བས་མ་ཡིན། གནོད་ལེན་མི་ནུས་པས་མ་ཡིན་དགྲ་སོགས་ལ་འཇིགས་
པ་དང་། ལན་ལ་རེ་བ་དང་། གཉེན་ལ་ཕན་པར་ལྟ་བས་མིན་པར་ཟང་ཟིང་མེད་པའོ།།
ཡོན་ཏན་ཕྱི་མ་གཉིས་རྩ་བའི་ཚིག་ལ་གསལ། མི་ཡི་གནོད་པ་ཞེས་དམིགས་སུ་བཀར་བ་

མདོ་སྡེ་རྒྱན་གྱི་འགྲེལ་པ། ༼ཅ༽
ནི༑ མི་ཡིས་ཕན་གནོད་གང་བྱས་ཀྱང་གཞན་དང་མི་འདྲ་སྟེ་སྒོ་གསུམ་ལའོ། །བཞི་པ།
བརྩོན་འགྲུས་ལ་གོ་ཆའི་བརྩོན་འགྲུས། སྦྱོར་བའི་བརྩོན་འགྲུས་དཔེ་ཟླ་མེད་པ་རྒྱ་ཆེ་བའི་
ཡོན་ཏན། སྤངས་རྟོགས་ཕུན་སུམ་ཚོགས་པ་ལ་འགོད་པས་ཟང་ཟིང་མེད་པ་དང་། ཕྱི་
མ་གཉིས་ནི་རྩ་ཚིག་ལྟར་རོ། ། ལྔ་པ། བསམ་གཏན་ལ་དཔའ་བར་འགྲོ་བ་དང་། ནམ་
མཁའ་མཛོད་དང་། ཡེ་ཤེས་ཕྱག་རྒྱའི་ཏིང་ངེ་འཛིན་དང་། སྙོམས་འཇུག་ཚར་ལྔའི་ཏིང་
ངེ་འཛིན་སོགས་ཀྱི་རྣམ་པ་མང་པོ་དང་ལྡན་ཞིང་བསམ་གཏན་རྣམ་པ་ཐམས་ཅད་པ་བསྒྲུབས་
པའི་རྒྱ་ཆེ་བའི་ཡོན་ཏན་དང་། གཞན་གསུམ་ནི་རྩ་ཚིག་ལྟར་རོ། །དྲུག་པ་ཤེས་རབ་ཀྱི་
ཕར་ཕྱིན་གྱི་རྒྱ་ཆེན་ཡོན་ཏན་བཞི་ནི། དེ་ཉིད་དོན་དམ་དང་། ཤེས་བྱ་ཇི་སྙེད་པ་མཐའ་
དག་ཤེས་པའི་ཤེས་རབ་རྒྱ་ཆེ་བ། མྱང་འདས་ལ་མི་ཆགས་ན་འཁོར་བ་ལ་ཅི་སྨོས་དགོས་
པ་དང་། ཡོན་ཏན་གསུམ་པ་རྩ་ཚིག་ལྟར་དང་། ཡོན་ཏན་བཞི་པ་མི་ཟད་པའི་ཡོན་ཏན་
ལ༑ སྙིང་རྗེས་ཡོངས་སུ་ཟིན་པ་ཞེས་སྦྱར་དགོས། སྔ་མ་རྣམས་དང་མི་འདྲའོ། །འདི་
ལ་དབྱིག་འགྲེལ་ལས། སེམས་ཅན་ཡོངས་སུ་བཟུང་བས། ཞེས་གསུངས་ལ། འགྲེལ་
བཤད་དུ། སྙིང་རྗེས་ཆོས་འཁོར་བསྐོར་བ་ལ་གསུངས་སོ། །སྤྱིར་ཟིན་བྱེད་ཙམ་ལ་བྱམས་
པ་དང་སྙིང་རྗེ་ཡོད་མོད་ཀྱང་། འདི་ནི་དབུ་མ་འཇུག་པ་ལས། གང་ཕྱིར་བརྩེ་ཉིད། ཅེས་
སོགས་ཀྱིས་སྙིང་རྗེ་ཐོག་མཐའ་བར་གསུམ་དུ་གལ་ཆེ་བར་གསུངས་པ་དང་གནད་གཅིག་
ཡིན་ལ། །ཕར་ཕྱིན་དྲུག་གི་ཡོན་ཏན་གྱི་ཁྱད་པར་དེ་དག་ནི། མདོར་བསྡུས་ན། མངོན་
རྟོགས་རྒྱན་ལས། འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་
མཛད་པ་གང་། །ཞེས་པ་དང་འདྲའོ། །རྒྱས་པར་ན། དེ་ཉིད་ལས། ལམ་ཤེས་ཉིད་ཀྱི་
ཚུལ་ལ་ནི། ། ཞེས་སོགས་དང་གནད་གཅིག་གོ །
གཉིས་པ། འཆད་བྱེད་བསྡུས་ཏེ་བསྟན་པའི་ཟློཀ་གཅིག་ནི། རྒྱ་ཆེ་བ་དང་ཟང་
ཟིང་མེད། །དོན་ཆེ་བ་དང་མི་ཟད་པ། །སྦྱིན་ལ་སོགས་པ་ཐམས་ཅད་ཀྱི། །ཡོན་ཏན་

s4
 ༼ཅ༽ མདོ་སྡེ་རྒྱན་གྱི་འགྲེལ་པ།
བཞིར་ནི་ཤེས་པར་བྱ། །ཞེས་བྱུང་། དེ་ལ་རྩ་བ་དང་པོས་ནི་སྦྱིན་པ་ལ་སོགས་པའི་རྒྱ་
ཆེ་བ་ཉིད་ཡོངས་སུ་བསྟན་ཏོ། །གཉིས་པ་ནི་ཟང་ཟིང་མེད་པ་ཉིད་དོ། །གསུམ་པ་ནི་དོན་
ཆེ་བ་ཉིད་དེ། སེམས་ཅན་གྱི་དོན་ཆེན་པོ་སྒྲུབ་པའི་ཕྱིར་རོ། །བཞི་པས་ནི་མི་ཟད་པའི་
ཡོན་ཏན་ཏེ་བཞིར་ཤེས་པར་བྱའོ། །འདི་ལ་དངོས་པོ་རྒྱ་ཆེ་བ། ཀུན་སློང་རྒྱ་ཆེ་བ། དུས་
རྒྱ་ཆེ་བ་ཞེས་གསུངས་པའང་ཡོད།
གཉིས་པ། ཕྱིན་དྲུག་གི་རྣམ་པར་དག་པའི་ཡོན་ཏན་ལས། དང་པོ། སྦྱིན་པའི་
ཕར་ཕྱིན་རྣམ་པར་དག་པའི་ཡོན་ཏན་བསྟན་པའི་བློ ཀ་གཅིག་ནི། སློང་བ་མཐོང་རྫོགས་
དགའ་བ་དང་། །མི་དགའ་བ་དང་སྨོན་པ་དང་། །སྦྱིན་པ་པོ་ནི་བརྩེར་ལྡན་པས། །ལྷག་
པར་ལྡན་པས་རྟག་ཟིལ་ནོན། ཞེས་བྱུང་། དེ་ཡང་སློང་མོ་བས་སྦྱིན་པ་པོ་མཐོང་ན་དགའ།
རེ་བ་རྫོགས་ན་དགའ། དེ་གཉིས་མ་གྲུབ་ན་མི་དགའ། དེ་གཉིས་གྲུབ་ན་སྙམ་དུ་སྨོན་པ་
པོ་དེ། སྦྱིན་པ་པོ་བརྩེ་དང་ལྡན་པས་སློང་པ་པོ་མཐོང་ན་དགའ་བ་སོགས་བཞིས་སེར་སྣ་
སོགས་ཟིལ་གྱིས་གནོན་པའོ། །
གཉིས་པ། ཚུལ་ཁྲིམས་ཀྱི་ཕར་ཕྱིན་རྣམ་པར་དག་པའི་ཡོན་ཏན་བསྟན་པའི་ཟློཀ་
བཞི་ནི། བརྩེ་བས་སེམས་ཅན་རྣམས་ལ་ནི། །སྲོག་དང་ལོངས་སྤྱོད་ཆུང་མ་དག །རྟག་
གཏོང་ཤིན་ཏུ་དགའ་བྱེད་པ། །དེ་སྤོང་ཇི་ལྟར་སྲུང་མི་འགྱུར། །འཕགས་པ་མི་ལྟ་སེམས་
སྙོམས་ཤིང་། །མི་འཇིགས་བརྩེ་ཕྱིར་ཀུན་སྟེར་བ། །གཞན་ལ་གནོད་པར་བྱེད་པ་ཡི། །ལོག་
པའི་ཚིག་ནི་ཇི་ལྟར་སྨྲ། །སྙོམས་པར་ཕན་པར་འདོད་པའི་བརྩེ་བ་ཅན། །གཞན་གྱི་སྡུག་
བསྔལ་སྐྱེ་བས་ཤིན་ཏུ་འཇིགས། །སེམས་ཅན་འདུལ་བ་ལ་ནི་སེམས་བརྩོན་པ། །ངག་
གི་ཉེས་རྣམ་གསུམ་ལས་ཤིན་ཏུ་རིངས། །ཐམས་ཅད་གཏོང་བ་སྙིང་རྗེ་ཅན། །རྟེན་འབྱུང་
ཆོས་ལ་རབ་མཁས་པ། །དེ་ནི་ཡིད་ཀྱི་ཉོན་མོངས་ཀུན། །ཇི་ལྟ་བུར་ན་དང་དུ་ལེན། །ཞེས་
བྱུང་། དེ་ཡང་ཚུལ་ཁྲིམས་ལ་ལུས་དག་པ། ངག་དག་པ། ཡིད་དག་པ་གསུམ་རིམ་

མདོ་སྡེ་རྒྱན་གྱི་འགྲེལ་པ། ༼ཅ༽ 265
བཞིན་དུ། བྱང་སེམས་རྣམས་བརྩེ་བས་སེམས་ཅན་རྣམས་ལ་རང་གི་སྲོག་དང་ལོངས་
སྤྱོད་དང་ཆུང་མ་དག་ཀྱང་རྟག་ཏུ་གཏོང་བར་བྱེད་པ་ལ་ཤིན་ཏུ་དགའ་ན། ལུས་ཀྱི་ཉེས་
སྤྱོད་གསུམ་སྤོང་བའི་ཚུལ་ཁྲིམས་དེ་ཇི་ལྟར་མི་བསྲུང་། འཕགས་པ་རྣམས་ཆོས་ཅན། གཞན་
ལ་གནོད་པའི་ལོག་པ་སྟེ་རྫུན་ཚིག་མི་སྨྲ་སྟེ། རང་གི་སྲོག་ལ་མི་ལྟ། རང་གཞན་ལ་སེམས་
སྙོམས། འཇིག་པ་ལྔ་དང་བྲལ། སྟེར་བའི་ཕྱིར་དུ་ཐམས་ཅད་གཏོང་བའི་བརྩེ་བ་དང་
ལྡན་པའི་ཕྱིར། འཇིགས་པ་ལྔ་ནི། རྒྱལ་པོའི་ཆད་པ། ཚེ་ཉམས་པ། ལོངས་སྤྱོད་ཉམས་
པ༑ འཁོར་ཉམས་པ། གྲགས་པ་ཉམས་པ་དང་ལྔའོ། །དེ་ཆོས་ཅན། ངག་གི་ཉེས་པ་
གསུམ་ལས་ཤིན་ཏུ་རིང་བ་ཡིན་ཏེ། སེམས་ཅན་ལ་སེམས་སྙོམས་ཤིང་ཕན་པར་འདོད་
ཅིང་བརྩེ་བ་དང་ལྡན་པས་ཕྲ་མ་སྤོང་། གཞན་གྱི་སྡུག་བསྔལ་གྱི་འཇིགས་པས་ཚིག་རྩུབ་
སྤོང་། སེམས་ཅན་འདུལ་བར་བརྩོན་པས་ངག་ཀྱལ་སྤོང་བའི་ཕྱིར་དང་། དེ་ཆོས་ཅན།
བརྣབ་སེམས་སོགས་ཡིད་ཀྱི་ཉོན་མོངས་པ་ཀུན་ཇི་ལྟ་བུར་ན་དང་དུ་ལེན་ཏེ། མི་ལེན་པར་
ཐལ། བདོག་པ་ཐམས་ཅད་གཏོང་ནུས་པ་དང་། སྙིང་རྗེ་དང་ལྡན་པ་དང་། རྟེན་འབྱུང་
གི་ཆོས་ལ་རབ་ཏུ་མཁས་ཤིང་ལྟ་ངན་ཟིལ་གྱིས་གནོན་པའི་ཤེས་རབ་ཟུང་དུ་འཇུག་པ་དང་
ལྡན་པའི་ཕྱིར། ཞེས་པའོ། །མངོན་རྟོགས་རྒྱན་ལས། རྟག་ཏུ་ཚངས་པར་སྤྱོད་ཉིད་དང་།།
ཞེས་པ་དང་དོན་འདྲའོ། །
གསུམ་པ། བཟོད་པའི་ཕར་ཕྱིན་རྣམ་པར་དག་པའི་ཡོན་ཏན་བསྟན་པའི་ཟློཀ་གཅིག་
ནི༑ བརྩེར་ལྡན་གང་ཚེ་གནོད་པ་བྱེད་པ་དང་། །གཞན་ལ་ཕན་པའི་སྡུག་བསྔལ་ལ་རྟག་
ཏུ༑ ༑ཕན་པའི་འདུ་ཤེས་དགའ་བ་རྙེད་གྱུར་པ། །དེ་ཡིས་གང་ལ་ཅི་ཞིག་བཟོད་པར་བྱ།།
ཞེས་བྱུང་། བརྩེ་ལྡན་རྣམས་ཆོས་ཅན། གང་གི་ཚེ་རང་ལ་གནོད་པའི་དགྲ་ལ་ཕན་པར་
བྱེད་པའི་འདུ་ཤེས་དང་། གཞན་དོན་གྱི་སྡུག་བསྔལ་ལ་རྟག་ཏུ་དགའ་བའི་འདི་ཤེས་རྙེད།
པ་དེ་ཡིས་གང་ལ་ཇི་ཞིག་བཟོད་དེ་མི་འདོད་པ་གང་ལ་ཡང་ཅི་ཞིག་བཟོད་པ་ནན་གྱིས་བསྐྱེད་

6
 ༼ཅ༽ མདོ་སྡེ་རྒྱན་གྱི་འགྲེལ་པ།
མི་དགོས་པའི་ཕྱིར་རོ། །
བཞི་པ། བརྩོན་འགྲུས་ཀྱི་ཕར་ཕྱིན་གྱི་ཡོན་ཏན་རྣམ་པར་དག་པ་བསྟན་པའི་བློཀ་
གཅིག་ནི། གཞན་ལ་གཞན་གྱི་འདུ་ཤེས་བྲལ་བ་དང་། །བདག་པས་ཆེས་ལྷག་གཞན་ལ་
རྟག་འཇམ་དང་། །དཀའ་བ་སྤྱོད་ཕྱིར་བརྩེ་བ་དང་བཅས་ལ། །བརྩོན་འགྲུས་དཀའ་བ་
མིན་ལ་ཤིན་ཏུ་དཀའ། །ཞེས་བྱུང་། ཤེས་བྱ་ཆོས་ཅན། གཞན་ལ་གཞན་རང་དབང་
ཅན་དུ་འདུ་ཤེས་པ་དང་བྲལ་ཞིང་། བདག་པས་ཀྱང་གཞན་ཆེས་ལྷག་པའི་བྱམས་པ་དང་
རྟག་ཏུ་ལྡན་པ་དང་། གཞན་དོན་སྡུག་བསྔལ་གྱི་དཀའ་སྤྱད་ལ་བཟོད་པའི་བརྩེ་བ་དང་ལྡན་
པ་རྣམས་ལ་བརྩོན་འགྲུས་རྩོམ་པ་མི་དཀའ་ལ། དེ་དག་དང་མི་ལྡན་པའི་ཐ་མ་པ་ལ་ཤིན་
ཏུ་དཀའ་བ་ཡིན་ནོ། །དེས་ན་བརྩོན་འགྲུས་རྩོམ་པ་པོ་རྣམས་ལ་སྐྱེས་བུ་དམ་པར་འདུ་ཤེས་
ན་འཁྲུལ་བྲལ་ཡིན་ནོ། །
ལྔ་པ། བསམ་གཏན་གྱི་ཕར་ཕྱིན་རྣམ་པར་དག་པའི་ཡོན་ཏན་བསྟན་པའི་བློཀ་
གཅིག་ནི། གསུམ་གྱི་བསམ་གཏན་བདེ་བ་ཆུང་། །བདག་བདེ་ཞེན་པ་ཡོངས་ཉམས་འགྱུར།།
ཟད་འགྱུར་རྨོངས་དང་བཅས་པར་འདོད། །བྱང་ཆུབ་སེམས་དཔའི་བཟློག་པའོ། །ཞེས་
བྱུང་། དེ་ཡང་འཇིག་རྟེན་པ་དང་ཉན་རང་གཉིས་ཏེ་གསུམ་གྱི་བསམ་གཏན་ནི། རིམ་
བཞིན་བདེ་བ་ཆུང་བ་དང་། རང་ཉིད་འབའ་ཞིག་བདེ་བར་བྱེད་པ་དང་། མྱང་འདས་
ལ་ཞེན་པ་དང་། འཇིག་རྟེན་བདེ་བ་ནི་ཡོངས་སུ་ཉམས་པར་འགྱུར་ལ། ཉན་རང་གི་དེ་
ཟད་པར་འགྱུར་བ་དང་། འཇིག་རྟེན་པ་དང་ཉན་རང་སློབ་པ་གསུམ་ཀའང་སྒྲིབ་གཉིས་
ཀྱི་རྨོངས་པ་དང་བཅས་ལ། ཉན་རང་དགྲ་བཅོམ་པ་རྣམས་ནི་ཤེས་སྒྲིབ་དང་བཅས་པའོ།།
བྱང་སེམས་ཀྱི་བསམ་གཏན་ནི་དེ་ལས་བཟློག་པར་བཤད་ཀྱང་རྨོངས་པའི་ཐད་དུ་ཞིབ་ཆ་
དགོས།
དྲུག་པ། ཤེས་རབ་ཀྱི་ཕར་ཕྱིན་རྣམ་པར་དག་པའི་ཡོན་ཏན་བསྟན་པའི་ཟློཀ་གཅིག་

མདོ་སྡེ་རྒྱན་གྱི་འགྲེལ་པ། ༼ཅ༽ a7
ནི༑ ཇི་ལྟར་མཚན་མོ་ལག་ནོམ་དང་། །ཁེབ་སྒྲོན་དེ་བཞིན་ཤེས་པ་གསུམ། །སྙིང་རྗེ་
ཅན་གྱི་ཤེས་པ་ནི། །ཉི་མའི་ཟེར་བཞིན་མཚུངས་པ་མེད། །ཅེས་བྱུང་། དེ་ཡང་འཇིག་
རྟེན་པ་རྣམས་ཀྱི་ཤེས་རབ་དང་། ཉན་རང་གཉིས་ཀྱི་ཤེས་རབ་དང་གསུམ་གྱི་ནང་ནས་
དང་པོ་ནི། སྒྲིབ་གཉིས་ཀྱི་མ་རིག་པའི་དབང་གིས་ཡུལ་ལ་རྨོངས་པ་སྟེ། དཔེར་ན། མཚན་
མོ་མུན་ནག་ལ་ཡོ་བྱད་ལ་ལག་ནོམ་བྱེད་པ་དང་འདྲ། ཐ་མ་གཉིས་ནི་ཤེས་སྒྲིབ་ཀྱི་དབང་
གིས་མུན་པས་ཁེབས་པའི་ནང་དུ་སྒྲོན་མེ་ལ་བརྟེན་ནས་ལྟ་བ་དང་མཚུངས། གཞན་དོན་
ཁུར་ཁྱེར་གྱི་སྙིང་རྗེ་ཅན་གྱི་འཕགས་པ་རྣམས་ཀྱི་ཤེས་རབ་ནི། ཉི་མའི་འོད་ཟེར་བཞིན་
ཆོས་ཐམས་ཅད་ལ་མཚུངས་པ་མེད་པར་འཇུག་པའི་ཕྱིར་ཏེ། རྣལ་འབྱོར་མངོན་སུམ་
སྒྲུབ་བྱེད་ཀྱི་རིགས་པའི་དཔེའོ། །
གསུམ་པ། །ཕར་ཕྱིན་དྲུག་མཆོག་ཏུ་གྱུར་པའི་ཡོན་ཏན་བསྟན་པའི་བློཀ་དྲུག་ནི།
སྦྱིན་པ་རྟེན་དང་གཞི་དང་ནི། །རྒྱུ་མཚན་དང་ནི་ཡོངས་བསྔོ་དང་། །རྒྱུ་དང་ཡེ་ཤེས་
ཞིང་དག་དང་། །གནས་ཀྱི་སྒོ་ནས་མཆོག་ཏུ་འདོད། །ཚུལ་ཁྲིམས་རྟེན་དང་གཞི་དང་
ནི༑ ༑ རྒྱུ་མཚན་དང་ནི་ཡོངས་བསྔོ་དང་། །རྒྱུ་དང་ཡེ་ཤེས་ཞིང་དག་དང་། །གནས་ཀྱི་
སྒོ་ནས་མཆོག་ཏུ་འདོད། །བཟོད་པ་རྟེན་དང་གཞི་དང་ནི། །རྒྱུ་མཚན་དང་ནི་ཡོངས་
བསྔོ་དང་། །རྒྱུ་དང་ཡེ་ཤེས་ཞིང་དག་དང་། །གནས་གྱི་སྒོ་ནས་མཆོག་ཏུ་འདོད། །བརྩོན་
འགྲུས་རྟེན་དང་གཞི་དང་ནི། །རྒྱུ་མཚན་དང་ནི་ཡོངས་བསྔོ་དང་། རྒྱུ་དང་ཡེ་ཤེས་ཞིང་
དག་དང་། །གནས་ཀྱི་སྒོ་ནས་མཆོག་ཏུ་འདོད། །བསམ་གཏན་རྟེན་དང་གཞི་དང་ནི།།
རྒྱུ་མཚན་དང་ནི་ཡོངས་བསྔོ་དང་། །རྒྱུ་དང་ཡེ་ཤེས་ཞིང་དག་དང་། གནས་ཀྱི་སྒོ་ནས་
མཆོག་ཏུ་འདོད། །ཤེས་རབ་རྟེན་དང་གཞི་དང་ནི། །རྒྱུ་མཚན་དང་ནི་ཡོངས་བསྔོ་དང་།།
རྒྱུ་དང་ཡེ་ཤེས་ཞིང་དག་དང་། །གནས་ཀྱི་སྒོ་ནས་མཆོག་ཏུ་འདོད། །ཅེས་བྱུང་། དེ་
ཡང་ཕ་རོལ་ཏུ་ཕྱིན་པ་དྲུག་ལས་དང་པོ་སྦྱིན་པའི་ཕར་ཕྱིན་ཡོན་ཏན་བརྒྱད་ཀྱི་སྒོ་ནས་མཆོག་

28
 ༼ཅ༽ མདོ་སྡེ་རྒྱན་གྱི་འགྲེལ་པ།
ཏུ་གྱུར་ཏེ། རྟེན་བྱང་ཆུབ་ཀྱི་སེམས་ལ་བརྟེན་པ། གཞི་ལུས་ལྟ་བུ་ཟང་ཟིང་མཆོག །འཁོར་
བ་སྤང་པ་མི་འཇིགས་པའི་མཆོག །ཐེག་པ་ཆེན་པོ་ལྟ་བུ་ཆོས་ཀྱི་མཆོག་ཀྱང་སྦྱིན། རྒྱུ་
མཚན་གཞན་དོན་ཁུར་འཁྱེར་གྱི་སྙིང་རྗེ་ལ་བརྟེན་པ། རྫོགས་བྱང་དུ་ཡོངས་སུ་བསྔོ་བས་
ཟིན་པ། སྔོན་གོམས་པའི་རྒྱུ་ལས་བྱུང་བ། གྲོགས་མི་རྟོག་ཡེ་ཤེས་ཀྱིས་ཟིན་པ། ཞིང་ལྔ་
ནི༑ སློང་བ་དང་། སྡུག་བསྔལ་དང་། རྟེན་མེད་པ་དང་། ཉེས་པར་སྤྱད་པ་སྤྱོད་པའོ།།
ཡོན་ཏན་དང་ལྡན་པའོ། །བཞི་ནི་ཕྱི་མ་ཕྱི་མ་ཞིང་དམ་པ་ཡིན་ནོ། །དེ་དག་མེད་ན་ལྔ་
པའོ། །གང་ལ་གནས་ནས་སྦྱིན་པའི་གནས་ནི་རྣམ་པ་གསུམ་སྟེ། མོས་པ་དང་། ཡིད་
ལ་བྱེད་པ་དང་། ཏིང་ངེ་འཛིན་ཏོ། །ཞེས་དབྱིག་འགྲེལ་ལས་གསུངས། གནས་དགུ་ནི།
རོ་མྱང་བ་ཡིད་ལ་བྱེད་པ། ཡི་རང་བ། མངོན་པར་དགའ་བ། ངོམས་མི་ཤེས་པ། རྒྱ་
ཆེ་བ། དགའ་བདེ་དང་ལྡན་པ། ཕན་འདོགས་པ། དགེ་བ། མ་གོལ་བ་ཡིད་ལ་བྱེད་པ་
དང་དགུ། རྒྱས་པར་དབྱིག་འགྲེལ་དང་འགྲེལ་པ་སོགས་ལས་ཤེས་པར་བྱའོ། །དེ་བཞིན་
དུ་ཕར་ཕྱིན་གཞན་ལྔ་ལ་ཡང་འདྲ་སྟེ། གཞི་ནི་བྱང་ཆུབ་སེམས་དཔའི་སྡོམ་པ་དང་། ཉམས་
ཆུང་ལ་བཟོད་པ། ཕྱིན་དྲུག་སོགས་དགེ་བ་ལ་སྤྲོ་བ། ཏིང་ངེ་འཛིན་རྒྱ་ཆེ་བ། ཡིན་ལུགས་
རྟོགས་པའི་ཤེས་རབ་ཅེས་སྦྱར་རོ། །
གཉིས་པ། སྦྱིན་པ་དང་བརྩོན་འགྲུས་ཀྱི་ཡོན་ཏན་བྱེ་བྲག་ཏུ་བཤད་པ་གཉིས་ལས།
དང་པོ། སྦྱིན་པའི་ཡོན་ཏན་བྱེ་བྲག་ཏུ་བཤད་པ་ལ། བརྩེ་བའི་ཁྱད་པར། མ་ཆགས་
པའི་ཁྱད་པར། གོང་མར་གྱུར་པའི་ཁྱད་པར། མི་སྐྱོ་བའི་ཁྱད་པར། ཞིང་ལ་བྱམས་
པའི་འབྲས་བུ་ལ་ཆེད་ཆེར་འཛིན་པའི་ཁྱད་པར། དཔེའི་ཁྱད་པར་དང་དྲུག །དང་པོ། སྦྱིན་
པའི་ཡོན་ཏན་གྱི་བརྩེ་བའི་ཁྱད་པར་བསྟན་པའི་བློཀ་གཅིག་ནི། བྱང་ཆུབ་སེམས་དཔའི་
སྦྱིན་པ་ནི། །སེམས་ཅན་གཅིག་བདེ་བསྐལ་མང་དུ། །གནོད་པ་བྱེད་ཀྱང་དགའ་འགྱུར་
ན༑ ༑དེ་ལས་བཟློག་པ་སྨོས་ཅི་དགོས། །ཞེས་བྱུང་། དེ་ཡང་བྱང་ཆུབ་སེམས་དཔའ་

མདོ་སྡེ་རྒྱན་གྱི་འགྲེལ་པ། ༼ཅ༽ a
རྣམས་ཀྱི་སྦྱིན་པ་ནི་སེམས་ཅན་གཅིག་གི་བདེ་བའི་ཆེད་དུ་བསྐལ་བ་མང་པོར་རང་ལ་གནོད་
པ་གཞན་གྱིས་བྱེད་ཀྱང་དགའ་བར་འགྱུར་པའི་བརྩེ་བ་དང་ལྡན་ན། དེ་ལས་བཟློགས་པ་
དུས་ཐུང་དང་སེམས་ཅན་མང་པོ་ལ་ཕན་པའི་ཆེད་དུ་ལྟ་ཅི་སྨོས། ཞེས་པའོ། །གཉིས་
པ༑ སྦྱིན་པའི་ཡོན་ཏན་གྱི་མ་ཆགས་པའི་ཁྱད་པར་བསྟན་པའི་བློཀ་གཅིག་ནི། ལུས་ཅན་
རྣམས་ནི་གང་ཕྱིར་ནོར་འདོད་པ། །བརྟན་རྣམས་དེ་ཉིད་ལུས་ཅན་རྣམས་ལ་གཏོང་། །སྐྱེ་
བོ་རྣམས་ནི་ལུས་ཕྱིར་ནོར་འདོད་དེ། །དེ་ཉིད་བརྟན་རྣམས་བརྒྱ་ཕྲག་རྣམས་སུ་གཏོང་།།
ཞེས་བྱུང་། དེ་ཡང་ལུས་ཅན་རྣམས་ནི་ལུས་ཀྱི་ཕྱིར་དུ་ནོར་འདོད་ལ། །བརྟན་པ་རྣམས་
ནི་ནོར་དང་ལུས་ཀྱང་བརྒྱ་འགྱུར་གྱིས་གཏོང་བའི་མ་ཆགས་པ་དང་ལྡན་པའོ། །དེ་ལ་ཕྱེད་
ལྔ་མ་ཕྱེད་ཕྱི་མས་བཤད་དོ། །ཞེས་དབྱིག་འགྲེལ་ལས་གསུངས་པའི་ཕྱིར་རོ། །
གསུམ་པ། སྦྱིན་པའི་ཡོན་ཏན་གོང་མར་གྱུར་པའི་ཁྱད་པར་བསྟན་པའི་ཟློཀ་གཅིག་
ནི༑ གང་ཚེ་ལུས་ཉིད་གཏོང་ཡང་ཡིད་སྡུག་མི་བསྔལ་བ། །དེ་ཚེ་རྫས་ངན་ལྟ་ལ་སྨོས་
ཀྱང་ཅི་ཞིག་དགོས། །དེ་འདིའི་འཇིག་རྟེན་འདས་པ་དེ་དེས་དགའ་འགྱུར་བ། །ཡང་ཡིན་
དེ་ལ་དེ་ཡི་ཡང་ནི་བླ་མ་ཡིན། །ཞེས་བྱུང༌། དེ་ཡང་ལུས་གཏོང་བ་ལ་སྡུག་བསྔལ་མི་
འབྱུང་ན། ཕྱི་རོལ་གྱི་རྫས་བཟང་ངན་སྣ་ཚོགས་བཏང་བས་ལྟ་ཅི་སྨོས། ཞེས་པ་ནི་འཇིག་
རྟེན་པའི་སྦྱིན་པ་ལས་བླ་མར་གྱུར་པའི་ཡོན་ཏན་དང་། ལུས་བཏང་བའི་དགའ་བ་གང་
ཡིན་པ་དེ་ནི་འཇིག་རྟེན་ལས་འདས་པའི་ས་ལས་བླ་མར་གྱུར་པའི་ཡོན་ཏན་ཡིན་ནོ། །དེ་
སྡུག་བསྔལ་དེས་བདེ་བར་འགྱུར་བ། ཞེས་དབྱིག་འགྲེལ་ལས་གསུངས།
བཞི་པ། སྦྱིན་པའི་ཡོན་ཏན་མི་སྐྱོ་བའི་ཁྱད་པར་བསྟན་པའི་བློཀ་གཉིས་ནི། བློ་
ལྡན་རྣམས་ནི་འདི་ན་ཀུན་གཏོང་བས། །དོན་ཉེར་སྐྱེ་བོ་དགའ་བས་དགའ་བ་ལྟར། །དེ་
ལྟར་སློང་མོ་བ་དག་བླང་བྱ་བ། །འདོད་དགུ་ཐོབ་པ་དག་གིས་དགའ་མི་འགྱུར། ། བློ་ཅན་
འདོད་དགུ་བཏང་བས་ནོར་མེད་པ། བདག་ཉིད་ནོར་ལྡན་སེམས་པ་ཇི་ལྟ་བ། ། སློང་བ་

20 ༼ཅ༽ མདོ་སྡེ་རྒྱན་གྱི་འགྲེལ་པ།
ལོངས་སྤྱོད་ཀུན་རྫོགས་བདག་ཉིད་ནི། །དེ་ལྟར་ནོར་དང་ལྡན་པར་མི་སེམས་སོ། །ཞེས་
བྱུང་། དེ་ཡང་སྦྱིན་པ་དེ་ནི། མི་སྐྱོ་པའི་ཁྱད་པར་དང་ལྡན་དེ། ཇི་ལྟར་བློ་ལྡན་འདི་ནི་
ལུས་དང་ལོངས་སྤྱོད་ཀུན་གཏོང་བས་དགེ་བ་དོན་གཉེར་གྱི་སྐྱེ་བོ་དགའ་བས་ཁྱད་པར་དུ་
དགའ་བ་དེ་ལྟར་སློང་བ་པོ་དག་བླང་བྱ་འདོད་དགུ་སྟེ་ཅི་འདོད་ཐོབ་པ་དག་གིས་ཀྱང་དགའ་
བར་མི་འགྱུར་ལ། བློ་གྲོས་ཅན་དག་བདོག་དགུ་སྟེ་ཅི་འདོད་བཏང་བས་ནོར་མེད་པ་ལ་
འབྱོར་བའི་འདུ་ཤེས་སྐྱེ་བ་དེ་འདྲ་སློང་བ་པོ་ལོངས་སྤྱོད་ཀུན་རྫོགས་པ་ལ་ཡང་མི་སྐྱོ་བའི་
ཕྱིར། ཞེས་པའོ། །
ལྔ་པ། ཞིང་ལ་བྱམས་པའི་འབྲས་བུ་ལ་ཆེད་ཆེར་འཛིན་པའི་ཁྱད་པར་བསྟན་པའི་
བློཀ་གཅིག་ནི། ཇི་ལྟར་བློ་ལྡན་འདི་ནི་སྦྱིན་པ་བཟང་པོས་ཚུལ་བཞིན་དུ། །དོན་གཉེར་
ཚིམ་བྱས་དེ་ལ་ཕན་ཆེན་འདོགས་པར་སེམས་པ་ལྟར། །དེ་བཞིན་སློང་མོ་བ་དག་ཤིན་ཏུ་
ནོར་མང་ཐོབ་ནས་ནི། །སྦྱིན་པ་པོ་ལ་རྙེད་པའི་རྒྱུ་ཡིས་དྲིན་དུ་མི་བརྩིའོ། །ཞེས་བྱུང་།
དེ་ཡང་བྱང་སེམས་སྦྱིན་པ་བོས་སློང་བ་པོ་ལ་དྲིན་དུ་བརྩི་བ་ལྟ་བུ་སློང་བ་པོས་སྦྱིན་པ་པོ་
ལ་རྙེད་པའི་རྒྱུ་ཡིས་དེ་ཙམ་དྲིན་དུ་བརྩི་མི་ནུས་པའོ། །ཞེས་པའོ། །
དྲུག་པ། དཔེའི་ཁྱད་པར་བསྟན་པའི་ཟློཀ་གཅིག་ནི། ལམ་ཀའི་འབྲས་མཆོག་
ལྡན་པའི་ཤིང་ལས་ལོངས་སྤྱོད་ཇི་ལྟར་བར། ། ལུས་ཅན་རྣམས་ཀྱིས་གང་གི་ནོར་རྫས་
རྒྱ་ཆེར་བླངས་ནས་ནི། ། བདག་ཉིད་དོགས་དང་བྲལ་བར་རང་ཉམས་སྤྱོད་པར་བྱེད་པ་
ལ༑ ༑བཏང་དགའ་ལོངས་སྤྱོད་ཅན་དེ་བྱང་ཆུབ་སེམས་དཔའ་ལས་གཞན་མིན། ཞེས་
བྱུང་། དེ་ཡང་བྱང་སེམས་ཀྱི་ལོངས་སྤྱོད་ནི། སྐྱེ་དགུ་རྣམས་ཀྱིས་ཅི་དགར་སྤྱོད་པ་ལ་
དོགས་པ་དང་བྲལ་བ་ནི། དཔེར་ན། ལམ་ཀའི་འབྲས་བུ་མཆོག་དང་ལྡན་པའི་བདག་མེད་
ཤིང་ལས་ལོངས་སྤྱོད་བྱུང་བ་ཇི་ལྟར་བར་རོ། །
གཉིས་པ། བརྩོན་འགྲུས་ཀྱི་དབྱེ་བ་ལ། མདོར་བསྟན་པ་དང་། རྒྱས་པར་བཤད་

མདོ་སྡེ་རྒྱན་གྱི་འགྲེལ་པ། 
༼ཅ༽ 241
པ་གཉིས། དང་པོ། བརྩོན་འགྲུས་ཀྱི་ཁྱད་པར་གྱི་དབྱེ་བ་དྲུག་མདོར་བསྟན་པའི་ཟློཀ་གཅིག་
ནི༑ གཙོ་དང་དེའི་རྒྱུ་ལས་ཀྱི་དབྱེ་བ་དང་། །རྣམ་པའི་དབྱེ་བ་རྟེན་གྱི་དབྱེ་བ་དང་། །བར་
ཆད་རྣམ་བཞིའི་གཉེན་པོའི་དབྱེ་བ་ཡིས། །བརྩོན་འགྲུས་ཡོངས་ཤེས་བྱ་ཞེས་རབ་ཏུ་བསྟན།།
ཞེས་བྱུང་། ཚིག་འགྲེལ་རྒྱས་བཤད་ལས་ཤེས་པར་བྱ།
གཉིས་པ། རྒྱས་པར་བཤད་པ་ལ། བརྩོན་འགྲུས་ཀྱི་གཙོ་བོའི་དབྱེ་བ། རྒྱུའི་
དབྱེ་བ། ལས་ཀྱི་དབྱེ་བ། རྣམ་པའི་དབྱེ་བ། རྟེན་གྱི་དབྱེ་བ། བར་ཆད་བཞིའི་གཉེན་
པོའི་དབྱེ་བ་དང་དྲུག །དང་པོ་གཉིས་བརྟེན་པའི་བློཀ་གཉིས་ནི། དགེ་བའི་ཚོགས་ཀྱི་ནང་
ན་བརྩོན་འགྲུས་མཆོག །འདི་ལྟར་དེ་ལ་བརྟེན་ནས་དེ་རྗེས་འཐོབ། །བརྩོན་འགྲུས་ཀྱིས་
ནི་མདོ་ལ་བདེ་གནས་མཆོག །འཇིག་རྟེན་འདས་དང་འཇིག་རྟེན་གཏོགས་པ་འགྲུབ། །བརྩོན་
འགྲུས་ཀྱིས་ནི་སྲིད་སྤྱོད་འདོད་པ་འཐོབ། །བརྩོན་འགྲུས་ཀྱིས་ནི་དག་པ་རབ་འགྱུར་ལྡན།།
བརྩོན་འགྲུས་ཀྱིས་ནི་འཇིགས་ཚོགས་འདས་ནས་གྲོལ། །བརྩོན་འགྲུས་ཀྱིས་ནི་བྱང་ཆུབ་
མཆོག་སངས་རྒྱས། །ཞེས་བྱུང་། དེ་ཡང་ཚིག་རྐང་དང་པོས་གཙོ་བོའི་དབྱེ་བ་དང་། ཚིག་
རྐང་གཉིས་པས་རྒྱུའི་དབྱེ་བ་དང་། ཚིག་གསུམ་པ་མན་ཆད་ལས་ཀྱི་དབྱེ་བར་སྦྱར་ཚུལ་
སོགས་ཡོད་ལ། ཚིག་དོན་ནི་དབུ་མ་ལ་འཇུག་པ་དང་། བྱང་ཆུབ་ལམ་རིམ་སོགས་ལས་
ཤེས་སླའོ། །
གསུམ་པ། ལས་ཀྱི་དབྱེ་བ་བརྟན་པའི་བློཀ་གཅིག་ནི། གཞན་ཡང་ཉམས་དང་
འཕེལ་བའི་བརྩོན་འགྲུས་དང་། །ཐར་བའི་དབང་དང་མི་མཐུན་ཕྱོགས་སྤངས་གཞན། །དེ་
ཉིད་རབ་ཞུགས་ཡོངས་སུ་བསྒྱུར་བྱེད་དང་། །བརྩོན་འགྲུས་དོན་ཆེན་ངེས་ཚིག་གཞན་
དུ་འདོད། །ཅེས་བྱུང་། དེ་ཡང་དེ་ལ་ལས་ཀྱི་དབྱེ་བ་དུ་མ་ཡོད་དེ། ཡང་དག་པར་སྤོང་
བ་བཞིའི་སྐབས་སུ་མི་དགེ་བ་ཉམས་པ་དང་དགེ་བ་འཕེལ་བའི་བརྩོན་འགྲུས་གཉིས་དང་།
བྱང་ཕྱོགས་ནང་ཚན་གྱི་དབང་པོ་ལྔའོ་སྐབས་སུ་ཐར་པ་ལ་དབང་ཐོབ་པའི་བརྩོན་འགྲུས།

242 ༼ཅ༽ མདོ་སྡེ་རྒྱན་གྱི་འགྲེལ་པ།
བྱང་ཕྱོགས་ནང་ཚན་གྱི་སྟོབས་ལྔའོ་སྐབས་སུ་མི་མཐུན་ཕྱོགས་ཉམས་པར་བྱེད་པའི་བརྩོན་
འགྲུས། བྱང་ཕྱོགས་ནང་ཚན་གྱི་དབང་སྟོབས་གཉིས་ཀྱི་ཁྱད་པར་ལ་རྒྱ་གར་པཎྜི་ཏ་རྣམས་
ཀྱི་རྩོད་ཚུལ་ཡོད་པ་རྒྱུན་སྣང་སོགས་ལས་ཤེས་པར་བྱ། བྱང་ཆུབ་ཡན་ལག་གི་སྐབས་
སུ་དེ་ཁོ་ན་ཉིད་ལ་ཞུགས་པའི་བརྩོན་འགྲུས། འཕགས་ལམ་ཡན་ལག་གི་སྐབས་སུ་བྱང་
ཆུབ་ཏུ་བསྒྱུར་བའི་བརྩོན་འགྲུས། ཕྱིན་དྲུག་ལ་བརྟེན་ནས་རང་གཞན་གྱི་དོན་སྒྲུབ་པའི་
བརྩོན་འགྲུས་རྣམས་ཡོད་པའི་ཕྱིར། ངེས་ཚིག་གཞན་དུ་འདོད། །ཅེས་པ་ལ། དབྱིག་
འགྲེལ་དུ་བཤད་པ་མི་སྣང་ལ། འགྲེལ་བཤད་དུ་ཡོངས་སུ་བསྒྱུར་བྱེད་དང་ཞེས་པ་དང་།
བརྗེས་པ་དང་ཞེས་པ་འགྱུར་མི་འདྲ་བ་གཉིས་སྣང་ཡང་ཚིག་མཇུག་མི་གསལ་ལོ། །ངེས་
ཚིག་གི་སྒོ་ནས་གོ་ཆའི་བརྩོན་འགྲུས་སོགས་རྣམ་པ་གཞན་དུ་ཡོད། ཅེས་བཀྲལ་བ་ཡང་
སྣང་བས། དཔྱད་གཞིའོ། །
བཞི་པ། བརྩོན་འགྲུས་ཀྱི་རྣམ་པའི་དབྱེ་བ་བསྟན་པའི་བློཀ་གཅིག་ནི། ཐོག་མར་
དགེ་བའི་བརྩོན་འགྲུས་དེ་ནས་ནི། །ཚུལ་བཞིན་རབ་ཞུགས་སྦྱོར་བའི་བརྩོན་འགྲུས་ཏེ། །མ་
ཞུམ་མི་འགོང་ཆོག་མི་ཤེས་བརྩོན་འགྲུས། །རྣམ་པ་ཐམས་ཅད་སངས་རྒྱས་རྣམས་རབ་
གསུངས། །ཞེས་བྱུང་། དེ་ཡང་བརྩོན་འགྲུས་དེ་ལ་རྣམ་པའི་སྒོ་ནས་ཐོག་མར་དམ་བཅའ་
མི་འདོར་བའི་གོ་ཆའི་བརྩོན་འགྲུས། དེ་ནས་བྱ་བ་ལ་ཞུགས་པའི་སྦྱོར་བའི་བརྩོན་འགྲུས།
དེ་ནས་བྱ་བ་རྒྱ་ཆེན་པོ་ལ་མ་ཞུམ་པའི་བརྩོན་འགྲུས། དཀའ་སྤྱད་དང་སྡུག་བསྔལ་གྱིས་
མི་འཁྲུགས་ཅིང་མི་འགོངས་པའི་བརྩོན་འགྲུས། རྟོགས་པ་ཅུང་ཟད་ཀྱིས་ཆོག་མི་ཤེས་པའི་
བརྩོན་འགྲུས་ཏེ་རྣམ་པ་ཐམས་ཅད་མཁྱེན་པའི་ཀུན་མཁྱེན་ཡེ་ཤེས་མངའ་བའི་སངས་རྒྱས་
རྣམས་ཀྱིས་རབ་ཏུ་གསུངས། ཞེས་པའོ། །
ལྔ་པ། བརྩོན་འགྲུས་ལ་རྟེན་གྱི་སྒོ་ནས་དབྱེ་ཚུལ་བསྟན་པའི་བློཀ་གཅིག་ནི། ཐེག་
པ་གསུམ་བརྩོན་སྐྱེ་བོ་ལ་བརྟེན་ནས། །བསམ་བློ་ཞན་དང་རྒྱ་རབ་ཆེ་ལྡན་ཕྱིར། །བརྩོན་

མདོ་སྡེ་རྒྱན་གྱི་འགྲེལ་པ། ༼ཅ༽ 24g
འགྲུས་ཐ་མ་འབྲིང་དང་མཆོག་གཞན་ཏེ། །དེ་ནི་དོན་ཆུང་བ་དང་དོན་ཆེན་འདོད། །ཅེས་
བྱུང་། བརྩོན་འགྲུས་ཆོས་ཅན། ཁྱོད་ལ་རྟེན་གྱི་སྒོ་ནས་དུ་མ་ཡོད་དེ། ཐེག་པ་གསུམ་
ལ་བརྩོན་པའི་སྐྱེ་བོ་ལ་བརྟེན་ནས་གསུམ་ཡོད་པའི་ཕྱིར་དང་། དེ་ཆོས་ཅན། ཁྱོད་ལ་
བསམ་པའི་སྒོ་ནས་ཀྱང་དུ་མ་ཡོད་དེ། སྐྱེས་བུ་ཆུང་འབྲིང་ཆེ་གསུམ་གྱི་བསམ་པས་ཟིན་
པའི་བརྩོན་འགྲུས་ཆུང་འབྲིང་ཆེ་གསུམ་མམ་ཐ་མ་འབྲིང་མཆོག་གསུམ་ཡོད་པ་རྣམས་བློ་
ཞན་པ་དང་རྒྱ་ཆེ་བ་དང་རྒྱ་རབ་ཏུ་ཆེ་བ་དང་ལྡན་པ་ཡོད་པའི་ཕྱིར། དེ་བཞིན་དུ་འབྲས་
བུ་ལའང་དོན་ཆུང་འབྲིང་ཆེ་གསུམ་ཡོད་པར་འདོད་དགོས་པའི་ཕྱིར།
དྲུག་པ། བར་ཆད་བཞིའི་གཉེན་པོའི་དབྱེ་བ་བསྟན་པའི་ཟློཀ་གཅིག་ནི། བརྩོན་
འགྲུས་ལྡན་པ་ལོངས་སྤྱོད་ཀྱིས་ཕམ་མེད། །བརྩོན་འགྲུས་ལྡན་པ་ཉོན་མོངས་ཀྱིས་ཕམ་
མེད། །བརྩོན་འགྲུས་ལྡན་པ་སྐྱོ་བས་ཕམ་པ་མེད། །བརྩོན་འགྲུས་ལྡན་པ་ཐོས་པས་ཕམ་
པ་མེད། །ཅེས་པ་ནི་བར་དུ་གཅོད་པ་རྣམ་པ་བཞིའི་གཉེན་པོ་བརྩོན་འགྲུས་ལ་སྦྱར་བའི་
རིགས་པ་སྦྱིན་སོགས་གཞན་ལྔ་ལ་ཡང་ཡང་རིགས་འགྲེས་ཤེས་པར་བྱའོ། །
བཅུ་པ། ཕར་ཕྱིན་དྲུག་ཕན་ཚུན་རྣམ་པར་ངེས་པ་བསྟན་པའི་བློཀ་གཅིག་ནི། ཕན་
ཚུན་བསྡུས་ཕྱིར་རབ་དབྱེའི་ཕྱིར། །ཆོས་ཉིད་ཕྱིར་དང་རྒྱུ་མཚན་ཕྱིར། ཕ་རོལ་ཕྱིན་
དྲུག་རྣམ་ཀུན་ཏུ། །རྣམ་པར་ངེས་པར་ཤེས་པར་བྱ། །ཞེས་བྱུང་། །དེ་ཡང་ཕར་ཕྱིན་
དྲུག་པོ་ཆོས་ཅན། ཕན་ཚུན་རྣམ་པར་ངེས་པ་ཡིན་ཏེ། མི་འཇིགས་པའི་སྦྱིན་པས་ཚུལ་
ཁྲིམས་དང་། བཟོད་པ། ཆོས་ཀྱི་སྦྱིན་པས་བསམ་གཏན་དང་ཤེས་རབ། བརྩོན་འགྲུས་
དེ་དག་ཀུན་ལ་བསྡུས་པ་ལྟ་བུ་རེ་རེས་ཀྱང་དྲུག་ཀ་བསྡུས། རེ་རེ་ལ་ཡང་དྲུག་དྲུག་དབྱེར་
ཡོད་དེ། སྔ་མ་ཡོད་ན་ཕྱི་མ་རྣམས་ཆོས་ཉིད་ཀྱིས་འབྱུང་། སྔ་མ་སྔ་མ་རྣམས་ཕྱི་མ་ཕྱི་
མའི་རྒྱུ་མཚན་དང་། ལུགས་ལྡོག་ཏུ་ཡང་དེ་བཞིན་ཡིན་པས་ཕན་ཚུན་རྣམ་ངེས་སོ། །གཞན་
དུ་ན། ཕན་ཚུན་རྣམ་ངེས་ཀྱི་དོན་མི་རྙེད་པར་ཐལ་བའི་ཕྱིར། མདོ་སྡེ་བསྐལ་བཟང་ལས།

244
 ཅ༽ མདོ་སྡེ་རྒྱན་གྱི་འགྲེལ་པ།
ཕར་ཕྱིན་དྲུག་ཚན་བརྒྱ་དང་ཉེར་གཅིག་གསུངས་པ་རྣམས་ཀྱང་ཕན་ཚུན་རྣམ་ངེས་ཡིན་
ཡང་དགོས་པའི་གཙོ་བོ་མི་འདྲ་བ་ཡོད་པས་སོ། །གཞན་དུ་ན་བཟློས་སྐྱོན་ཡོད་པར་ཐལ་
པའི་ཕྱིར། །དབྱིག་འགྲེལ་ལས། རབ་ཏུ་དབྱེ་བས་རྣམ་པར་ངེས་པ་དང་། ཆོས་ཉིད་ཀྱི་
རྣམ་པར་ངེས་པ་དང་། རྒྱུ་མཚན་གྱིས་རྣམ་པར་ངེས་པ་རྣམས་གསུངས་པ་དང་། འདིའི་
ཐོད་དུ་བྱང་སར་ཕྱིན་དྲུག་གི་ལེའུ་དྲུག་ཡོད་པ་རྣམས་ཀྱི་དོན་ཡང་། ཚུལ་ཁྲིམས་ཀྱི་ལེའུའི་
རྣམ་བཤད་བྱང་ཆུབ་གཞུང་ལམ་ཞིབ་བར་མཇལ་ནལེའུ་གཞན་རྣམས་ཀྱི་གནད་དང་ཕྱིན་
དྲུག་སོ་སོའི་ལག་ལེན་ཕྲ་ཞིབ་རྣམས་ཀྱང་རིགས་འགྲེ་བར་དཔོག་ཐུབ་པས་བློ་ལྡན་དོན་གཉེར་
ཅན་རྣམས་ཀྱིས་དགོངས་པར་མཛོད། འདིར་མང་དོགས་ནས་མ་བྲིས།
གཉིས་པ། གཞན་རྒྱུད་སྨིན་བྱེད་བསྡུ་དངོས་བཞི་བཤད་པ་ལ། མཚན་ཉིད། གྲངས་
ངེས། ལས། དབྱེ་བ། ཕན་ཡོན། རྟེན་གྱི་རྣམ་གཞག་བཤད་པ་དང་དྲུག །དང་པོ།
མཚན་ཉིད་བསྟན་པའི་བློཀ་གཅིག་ནི། །སྦྱིན་མཚུངས་དེ་སྟོན་ལེན་འཇུག་དང་། །བདག་
ཉིད་རྗེས་སུ་འཇུག་རྣམས་ཀྱིས། །སྙན་པར་སྨྲ་དང་དོན་སྤྱོད་དང་། །དོན་མཐུན་ཉིད་དུ་
འདོད་པ་ཡིན། །ཅེས་བྱུང་། དེ་ཡང་སྦྱིན་པའི་ངོ་བོ་ནི་ཕར་ཕྱིན་གྱི་སྐབས་དང་མཚུངས་
པ་རྩ་ཚིག་ལྟར་དང་། ཕྱིན་དྲུག་དེ་དག་གཞན་ལ་སྟོན་པ་ནི་སྙན་པར་སྨྲ་བ་དང་། གཞན་
ལ་ཕྱིན་དྲུག་ལེན་དུ་འཇུག་པ་ནི་དོན་སྤྱོད་པ་དང་། བསྟན་པ་བཞིན་དུ་རང་ཉིད་ཀྱང་འཇུག་
པ་ནི་དོན་མཐུན་པ་ཡིན་ནོ། །དེ་བཞིན་དུ་དགེ་ཆོས་ཀུན་ལ་སྦྱར་བར་བྱའོ། །
གཉིས་པ། བསྡུ་དངོས་ཀྱི་གྲངས་ངེས་བསྟན་པའི་ཟློཀ་གཅིག་ནི། ཕན་པར་བྱེད་
པའི་ཐབས་དང་ནི། །འཛིན་པར་བྱེད་དང་འཇུག་བྱེད་དང་། །དེ་བཞིན་རྗེས་སུ་འཇུག་
བྱེད་པས། །བསྡུ་པའི་དངོས་པོ་བཞིར་ཤེས་བྱ། །ཞེས་བྱུང་། བསྡུ་དངོས་ཆོས་ཅན།
བཞིར་གྲངས་ངེས་པ་ཡིན་ཏེ། གཞན་ལ་ཕན་པའི་ཐབས་སུ་སྦྱིན་པ། གཞན་རྗེས་སུ་འཛིན་
པའི་ཐབས་སུ་སྙན་སྨྲ། གཞན་དགེ་བ་ལ་འཇུག་པའི་ཐབས་སུ་དོན་སྤྱོད། བདག་ཉིད་ཀྱང་

མདོ་སྡེ་རྒྱན་གྱི་འགྲེལ་པ། ༼ཅ༽ 245
སྤྱོད་པ་དེ་དང་མཐུན་པར་བྱེད་པ་དང་བཞིར་ངེས་པའི་ཕྱིར་རོ། །
གསུམ་པ། བསྡུ་དངོས་སོ་སོའི་བྱེད་ལས་བསྟན་པའི་བློཀ་གཉིས་ནི། དང་པོས་
སྣོད་འགྱུར་དངོས་པོ་སྟེ། གཉིས་པ་ཡིས་ནི་མོས་པ་ཡིན། །གསུམ་པ་ཡིས་ནི་སྒྲུབ་པ་སྟེ།།
བཞི་པས་རྣམ་པར་སྦྱོང་བའོ། །ཟང་ཟིང་དང་ནི་ཆོས་ཀྱི་སྟེ། །དམིགས་པའི་ཆོས་ལ་སོགས་
པ་ཡིས། །བསྡུ་བ་གཉིས་ཀྱི་སྒོ་ནས་ནི། །བསྡུ་བའི་དངོས་པོ་བཞིར་འདོད་དོ། །ཞེས་
བྱུང་། བསྡུ་དངོས་སོ་སོའི་བྱེད་ལས་མི་འདྲ་བ་ཡོད་དེ། སྦྱིན་པས་ཆོས་ཀྱི་སྣོད་དུ་བྱེད།
སྙན་པར་སྨྲ་བས་མོས་པར་བྱེད། དོན་སྤྱོད་པས་སྒྲུབ་པར་བྱེད། དོན་མཐུན་པས་ཕྱིན་
དྲུག་སོགས་ལ་སྦྱོང་བར་བྱེད་པའི་ཕྱིར། དེ་ཡང་དང་པོ་ཟང་ཟིང་དང་། ཕྱི་མ་གསུམ་
ཆོས་ཀྱི་བསྡུ་བྱེད་ཡིན་ཏེ། རིམ་བཞིན་དམིགས་པའི་ཆོས་དང་། སྒྲུབ་པའི་ཆོས་དང་།
རྣམ་པར་སྦྱོང་བའི་ཆོས་ཀྱི་བསྡུ་བ་ཡིན་པའི་ཕྱིར་ན། བསྡུ་བ་གཉིས་ཀྱི་སྒོ་ནས་བཞིར་འདོད་
དོ༑ ༑
བཞི་པ། བསྡུ་དངོས་བཞི་རྣམ་པའི་དབྱེ་བ་བསྟན་པའི་ཟློཀ་གཅིག་ནི། རྣམ་པའི་
དབྱེ་བའི་སྒོ་ནས་ནི། བསྡུ་བ་དམན་དང་འབྲིང་དང་མཆོག །ཕལ་ཆེར་དོན་མེད་དོན་
ཡོད་དང་། །དོན་ཀུན་དོན་ཡོད་ཤེས་པར་བྱ། །ཞེས་བྱུང་། དེ་ཡང་བསྡུ་དངོས་ལ་རྣམ་
པའི་སྒོ་ནས་དམན་པ་དང་། འབྲིང་དང་། མཆོག་གསུམ་དུ་དབྱེ་སྟེ། མོས་སྤྱོད་མན་
ཆད་ཀྱི་གཞན་དོན་ནི་ཕལ་ཆེར་དོན་མེད། མ་དག་ས་བདུན་གྱི་གཞན་དོན་ཕལ་ཆེར་དོན་
ཡོད། དག་སའི་སྐབས་ཀྱི་རྣམ་ཀུན་དོན་ཡོད་གསུམ་ཡོད་པའི་ཕྱིར་རོ། །
ལྔ་པ། བསྡུ་དངོས་ཀྱི་ཕན་ཡོན་བསྟན་པའི་ཟློཀ་གཅིག་ནི། འཁོར་སྡུད་པ་དང་
ལྡན་པ་རྣམས། །ཚུལ་འདི་ལ་ནི་ཡང་དག་བརྟེན། །ཀུན་གྱི་དོན་ཀུན་སྒྲུབ་བྱེད་ཅིང་། །ཐབས་
བཟང་ཡིན་པར་རབ་ཏུ་བསྔགས། །ཞེས་བྱུང་། དེ་ཡང་སུ་དག་འཁོར་སྡུད་པ་ལ་ཞུགས་
པ་དེ་དག་ཐམས་ཅད་ཀྱིས་ནི་འདི་ལྟ་སྟེ། བསྡུ་བའི་དངོས་པོ་བཞིའི་ཐབས་ཚུལ་འདི་ལ་

246 ༼ཅ༽ མདོ་སྡེ་རྒྱན་གྱི་འགྲེལ་པ།
ཡང་དག་པར་བརྟེན་ཏེ། འདི་ལྟར་འདི་ནི་ཐམས་ཅད་ཀྱི་དོན་ཀུན་འགྲུབ་པར་བྱེད་པ་དང་།
ཐབས་བཟང་པོ་ཡིན་པར་སངས་རྒྱས་རྣམས་ཀྱིས་རབ་ཏུ་བསྔགས་སོ། །
དྲུག་པ། རྟེན་གྱི་རྣམ་བཞག་བསྟན་པའི་བློཀ་གཅིག་ནི། བསྡུས་དང་སྡུད་པར་
འགྱུར་བ་དང་། གང་དག་ད་ལྟར་སྡུད་བྱེད་དང་། དེ་ཀུན་དེ་འདྲར་དེ་ལྟ་བས། །འདི་ནི་
སེམས་ཅན་སྨིན་བྱེད་ལམ། །ཞེས་བྱུང་། དེ་ཡང་དུས་གསུམ་གྱི་འཁོར་སྡུད་པ་རྣམས་
ཀྱིས་འདི་ལ་བརྟེན་ནས་སྨིན་པར་བྱེད་པ་ཡིན་ཏེ། སེམས་ཅན་སྨིན་པར་བྱ་བ་ལ་བསྡུ་བའི་
དངོས་པོ་བཞིན་དུ་གསུམ་དུ་ཡང་བགྲོད་པ་གཅིག་པའི་ལམ་གཞན་མེད་པའི་ཕྱིར། ཞེས་
པའོ། །
གསུམ་པ། མཇུག་བསྡུ་བའི་བློཀ་གཅིག་ནི། དེ་ལྟར་རྟག་ཏུ་ལོངས་སྤྱོད་མ་ཆགས་
བློ༑ ༑ཞི་སྡོམ་བརྩོན་པའི་ཕ་རོལ་ཕྱིན་གནས་བདག སྲིད་ཡུལ་མཚན་མ་རྣམ་པར་མི་
རྟོག་པ། །དེ་ནི་སེམས་ཅན་ཚོགས་སྡུད་བྱེད་པ་ཡིན། །ཞེས་བྱུང་། དེ་ཡང་རྒྱལ་སྲས་
ཀྱི་སྤྱོད་པ་ཐམས་ཅད་རང་རྒྱུད་སྨིན་བྱེད་དང་། གཞན་རྒྱུ་སྨིན་བྱེད་གཉིས་སུ་འདུ་པ་ཡིན་
ཏེ༑ སྦྱིན་པས་ལོངས་སྤྱོད་ལ་མ་ཆགས། ཚུལ་ཁྲིམས་ཀྱིས་ཚུལ་འཆལ་གྱི་ཚ་གདུངས་
ཞི༑ བཟོད་པ་ཁྲོ་པ་སྡོམ། བརྩོན་འགྲུས་ཀྱིས་ཕྱིན་དྲུག་སོགས་དགེ་སྒྲུབ་ལ་བརྩོན། བསམ་
གཏན་གྱིས་སེམས་གནས་པར་བྱེད། ཤེས་རབ་ཀྱིས་སྲིད་ཞིའི་ཡུལ་ལ་མཚན་མར་མི་རྟོག་
པའི་ཕྱིར། ཕར་ཕྱིན་དྲུག་རང་སྨིན་བྱེད་ཡིན་ལ། བསྡུ་དངོས་བཞིས་འཁོར་སྡུད་པ་བཤད་
ཟིན་ལྟར་ཡིན་པས། གཞན་སྨིན་བྱེད་དོ། །བྱང་སར་བསྡུ་བཞིའི་ལེའུ་ཟུར་དུ་ཡོད་པ་འདིར་
སྦྱར་བར་བྱ་ལ། ཐབས་ལྡན་གྱི་ལེའུར་སྦྱར་ཚུལ་ཡང་སྐབས་གཞན་དར་གཞན་དུ་ཕན་
ཚུན་སྦྱར་ནས་དཔྱད་ཤེས་པར་བྱའོ། །ཐེག་པ་ཆེན་པོ་མདོ་སྡེ་རྒྱན་གྱི་ལེའུ་བཅུ་བདུན་པ་
ཕ་རོལ་ཏུ་ཕྱིན་པ་དང་བསྡུ་བའི་པའི་ལེའུ་ལ་བློཀ་བདུན་ཅུ་ཡོད་པ་རྣམས་རྫོགས་སོ།། །།
ཕྱིན་དྲུག་གིས་རང་དོན་ཕུན་ཚོགས་བསྒྲུབས་པ་དང་། བསྡུ་བཞིའི་གཞན་དོན་

མདོ་སྡེ་རྒྱན་གྱི་འགྲེལ་པ། ༼ཅ༽ 247
བསྒྲུབས་པ་ལ་མི་སྐྱོ་བ་དགོས་པས། བཞི་པ། དེ་གཉིས་ཀྱི་སྟོབས་བསྐྱེད་པའི་ཐབས་ལ།
སེར་སྣའི་གཉེན་པོར་དཀོན་མཆོག་མཆོད་པ། ཚུལ་འཆལ་སོགས་ཀྱི་གཉེན་པོར་བཤེས་
གཉེན་བསྟེན་པ། གདུལ་བྱའི་ལོག་སྒྲུབ་ཀྱི་གཉེན་པོར་ཚད་མེད་པ་སྒོམ་པ་དང་གསུམ། དང་
པོ་ལ། ཡོངས་སུ་རྫོགས་པའི་མཆོད་པ་བྱ་བའི་ཚུལ། མཆོད་པའི་རབ་དབྱེ། མཆོད་པ་
མཆོག་ཏུ་སྒྲུབ་པ་དང་གསུམ། དང་པོ་ལ། རྒྱས་པར་བཤད་པ་དང་དོན་བསྡུ་བའོ། །
དང་པོ། ཡོངས་སུ་རྫོགས་པའི་མཆོད་པ་རྣམ་བཞག་རྣམ་པ་བརྒྱད་ཀྱི་སྒོ་ནས་བསྟན་
པའི་བློཀ་བཞི་ནི། རབ་དང་སེམས་དང་ལྡན་པ་ཡིས། །ཚོགས་གཉིས་རྫོགས་པར་བྱ་བའི་
ཕྱིར། །སངས་རྒྱས་རྣམས་ལ་གོས་སོགས་ཀྱིས། །མངོན་སུམ་མངོན་སུམ་མིན་པར་མཆོད།།
སངས་རྒྱས་འབྱུང་བ་དོན་ཡོད་པར། སྨོན་ལམ་དང་ནི་ལྡན་པ་ཡི། །གསུམ་པོ་དམིགས་
པར་མི་བྱེད་པ། །སངས་རྒྱས་མཆོད་པ་རྫོགས་པ་ཡིན། །སེམས་ཅན་དག་ནི་ཚད་མེད་
པ༑ ༑ཡོངས་སུ་སྨིན་པར་བྱེད་པ་གཞན། །རྫས་དང་སེམས་ཀྱི་སྒོ་ནས་གཞན། །མོས་
པ་དང་ནི་སྨོན་པ་དང་། །བརྩེ་དང་བཟོད་པ་དག་དང་ནི། །ཡང་དག་སྤྱོད་པའི་སྒོ་དང་
ནི༑ ༑གཞི་ལ་གཏོང་དང་རྟོགས་པ་དང་། །གྲོལ་དང་དེ་བཞིན་ཉིད་ཀྱིས་གཞན། །ཞེས་
བྱུང་། དཀོན་མཆོག་མཆོད་པའི་རྒྱུ་མཚན་ཡོད་དེ། རབ་ཏུ་དང་བའི་སེམས་དེ་ཡིན་པའི་
ཕྱིར། །དཀོན་མཆོག་མཆོད་པའི་དགེ་བ་བསྔོ་ཚུལ་ཡོད་དེ། ཚོགས་གཉིས་རྫོགས་པའི་
ཕྱིར་དུ་བསྔོ་བའི་ཕྱིར། བྱང་ཆུབ་ཏུ་བསྔོ་བའི་དགེ་བ་འཁོར་གསུམ་མི་དམིགས་པར་རྟོགས་
པའི་ཤེས་རབ་ཀྱིས་ཟིན་ན་ཁོང་ཁྲོས་མི་བཅོམ་པའི་ཞིབ་ཆ་བྱས། མཆོད་པའི་ཡུལ་ལམ་
རྟེན་ཡོད་དེ། སངས་རྒྱས་མངོན་དུབཞུགས་པ་དང་། ལྐོག་ཏུ་གྱུར་པ་རྣམས་དེ་ཡིན་པའི་
ཕྱིར། དཀོན་མཆོག་གཞན་ལའང་དེ་བཞིན་ནོ། །མཆོད་པའི་རྫས་སམ་དངོས་པོ་ཡོད་
དེ༑ གོས་ལ་སོགས་པའི་དངོས་པོ་མཐའ་དག་དེ་ཡིན་པའི་ཕྱིར། ལོག་འཚོ་ལྔ་དང་འབྲེལ་
བ་མ་གཏོགས་སོ། །དཀོན་མཆོག་མཆོད་པའི་རྒྱུ་ཡོད་དེ། སངས་རྒྱས་སོགས་འབྱུང་བ་

24s
 ༼ ཅ༽ མདོ་སྡེ་རྒྱན་གྱི་འགྲེལ་པ།
དང་ཕྲད་ཅིང་ཕུགས་སུ་དོན་ཡོད་པར་གྱུར་ཅིག་ཅེས་པའི་འདུན་པ་དང་སྨོན་ལམ་དེ་ཡིན་
པའི་ཕྱིར། བསྔོ་སྨོན་གཉིས་ལ་མུ་གསུམ་ཡོད། །བསྔོ་བ་ལ་མངོན་རྟོགས་རྒྱན་ལས་བཤད་
པའི་བཅུ་གཉིས་སོགས་དང་། སྨོན་ལམ་ལ་བཟང་སྤྱོད་ལས་བཤད་པའི་བཅུ་སོགས་ཡོད་
པའི་ཕྱིར། །ཟིན་བྱེད་ཀྱི་ཡེ་ཤེས་ཡོད་དེ། འཁོར་གསུམ། བདག་མེད་དུ་རྟོགས་པའི་
ཤེས་རབ་ལྟ་བུ་མཚན་གཞི། ཟིན་བྱེད་ཀྱི་སྟོབས་ཀྱི་མཆོད་པ་རྒྱ་ཆེ་ཆུང་དུ་འགྱུར་པ་ཡོད་
དེ༑ ༑དཔེར་ན། ཟིན་བྱེད་སྟོབས་ཀྱིས་ཐེག་པ་ཆེ་ཆུང་གི་སྐྱབས་འགྲོ་འཇོག་ཚུལ་བཞིན་
ནོ༑ ༑ཕན་པར་བྱེད་པའི་ཞིང་ཡོད་དེ། སེམས་ཅན་ཚད་མེད་པ་རྣམས་སོ། །དེ་དག་
ཡོངས་སུ་སྨིན་པར་བྱ་བའི་ཕྱིར། དེ་དག་གིས་དེ་ལ་རབ་ཏུ་སྦྱར་བས་དེ་དག་ལ་དེ་བཏབ་
པའི་ཕྱིར་རོ། །གནས་ལ་དུ་མ་ཡོད་དེ། གོས་སོགས་རྫས་ལ་བརྟེན་པ། རོ་མྱང་བའམ་
དགེ་བ་ལ་ཡི་རང་བ་སོགས་སེམས་ཀྱི་སྒོ་ནས་དང་། ཐེག་པ་ལ་མོས་པ་དང་ཁྱད་པར་དུ་
ཐེག་ཆེན་ལ་མོས་པ། བྱང་ཆུབ་ཏུ་སྨོན་པ། སྙིང་བརྩེ་བ། དཀའ་སྤྱད་བཟོད་པ། ཕྱིན་
དྲུག་སྤྱོད་པ། གཞི་ཆོས་ཉིད་ལ་སེམས་གཏོང་བ། གནས་ལུགས་རྟོགས་པའི་མཐོང་ལམ་
དང་། སྒོམ་སྤང་ལས་གྲོལ་བའི་སྒོམ་ལམ་དང་། དེ་བཞིན་ཉིད་དྲི་མ་དང་བྲལ་བའི་བྱང་
ཆུབ་ཐོབ་པའི་རྒྱུ་མཚན་གྱི་སྒོ་ནས་མཆོད་པ་རྣམས་ཡོད་པའི་ཕྱིར། དེ་དག་ནི་རྩ་བའི་དངོས་
བསྟན་གཞིར་བཞག་ཡིན་གྱིས་སྤྱིར་མཆོད་པ་ལ་མཐའ་མེད། དངོས་བཤམས་ཡིད་
ད་སྤྲུལ་
བླ་ན་ཡོད་མེད་གསང་བ་དང་དེ་ཁོ་ན་ཉིད་ཀྱི་མཆོད་པ་རྣམས་རང་གིས་ཐུབ་ན་མཐའ་ཡས་
སོ༑ ༑
གཉིས་པ། དོན་བསྡུ་བའི་བློཀ་གཅིག་ནི། ། རྒྱུ་མཚན་དང་ནི་ཡོངས་བསྔོ་དང་།།
རྟེན་དང་དངོས་དང་རྒྱུད་དང་ནི། ། ཡེ་ཤེས་དང་ནི་ཞིང་དག་དང་། །གནས་ཀྱི་མཆོད་པ་
རབ་བསྟན་པ། །ཞེས་པ་རྣམ་བཞག་བརྒྱད་ཅེས་གྲགས་ཏེ། རྒྱས་བཤད་སྐབས་སུ་བཤད་
ཟིན་པས་གོ་སླའོ། །གཉིས་པ། མཆོད་པའི་རབ་དབྱེ་བསྟན་པའི་བློ ཀ་གཉིས་ནི། རྒྱུ་དང་

མདོ་སྡེ་རྒྱན་གྱི་འགྲེལ་པ། ༼ཅ༽ 24
འབྲས་བུ་ཉིད་དང་ནི། བདག་ཉིད་དང་ནི་གཞན་དག་དང་། །རྙེད་དང་བཀུར་སྟི་ཉིད་དང་
ནི༑ ༑སྒྲུབ་པའི་སྒོ་ནས་དེ་རྣམ་གཉིས། །མཆོད་པ་ཆུང་དང་ཆེན་པོ་དེ། ང་རྒྱལ་བཅས་
དང་ང་རྒྱལ་མེད། །སྦྱོར་དང་འགྲོ་བ་ཉིད་དང་ནི། །སྨོན་པའི་སྒོ་ནས་དེར་འདོད་དོ། །ཞེས་
བྱུང་། དེ་ལ་ངོ་བོའི་སྒོ་ནས་དུ་མ་ཡོད་དེ། རྒྱུ་འདས་པ་དང་། ད་ལྟ་བའི་དུས་སུ་མཆོད་
པ༑ འབྲས་བུ་ད་ལྟ་བ་དང་། མ་འོངས་པའི་དུས་སུ་མཆོད་པ། བདག་གི་ལུས་ངག་ཡིད་
གསུམ་འབུལ་བའི་ནང་གི་མཆོད་པ། དེ་ལས་གཞན་རྫས་སོགས་འབུལ་བའི་ཕྱིའི་མཆོད་
པ༑ རྙེད་པ་དང་བཀུར་སྟིའི་མཆོད་པ། བཀའ་བཞིན་སྒྲུབ་པའི་མཆོད་པ་སྟེ་ཕྲ་རགས་
གཉིས། རང་ཉིད་ཀྱི་དོན་དུ་མཆོད་པ་ཆུང་ངུ་། གཞན་དོན་དུ་མཆོད་པ་ཆེན་པོ། ང་
རྒྱལ་མེད་པ་སྟེ་དམན་པ་དང་གྱ་ནོམ་པ་གཉིས། དུས་གཞན་དུའམ་འགྲོ་བ་གཞན་དུ་མཆོད་
པ་ལ་སྦྱོར་བ་རིང་ལ། དུས་འདི་ཉིད་དུའམ་འགྲོ་བ་འདི་ཉིད་མཆོད་པ་ལ་སྦྱོར་བ་ཉེ་བའི་
མཆོད་པ། མ་འོངས་པ་ན་མཆོད་པར་སྨོན་པ་རིང་བ། ད་ལྟ་འདི་ཉིད་དུ་མཆོད་པར་སྨོན་
པ་ཉེ་བ་སྟེ་ཁྱད་པར་དེ་ལྟར་འདོད་པའི་ཕྱིར། ཞེས་པ་རྩ་བའི་དངོས་བསྟན་གཞིར་བཞག་
གོ ༑དེ་དག་ཐམས་ཅན་ཀྱི་ནང་ནས་སྒྲུབ་པའི་མཆོད་པ་མཆོག་ཡིན་ནོ། །
གསུམ་པ། མཆོད་པ་མཆོག་ཏུ་སྒྲུབ་པ་ལ་བསྟན་པའི་བློཀ་གཅིག་ནི། རང་གི་
སེམས་ཀྱིས་སངས་རྒྱས་རྣམས་མཆོད་པ། ཆོས་ལ་མོས་དང་བསམ་དང་དབང་འབྱོར་
དང༌། །རྣམ་པར་མི་རྟོག་ཐབས་ཡོངས་བཟུང་བ་དང་། །ཀུན་དང་དོན་གཅིག་ཉིད་ལ་
འཇུག་པས་མཆོག །ཞེས་བྱུང་། མཆོད་པ་མཆོག་ཏུ་གྱུར་པའི་ཐབས་དུ་མ་ཡོད་དེ། རང་
གི་སེམས་ཀྱི་སངས་རྒྱས་སོགས་མཆོད་པ། ཆོས་ལ་མོས་པ། བསམ་པ་དགུའི་སྒོ་ནས་
དཀོན་མཆོག་མཆོད་པ། ནམ་མཁའ་མཛོད་ཀྱི་ཏིང་ངེ་འཛིན་ལ་དབང་འབྱོར་བའི་མཆོད་
པ༑ རྣམ་པར་མི་རྟོག་པའི་ཐབས་ཀྱིས་ཟིན་པའི་མཆོད་པ། བྱང་སེམས་ཐམས་ཅད་ཀྱི་
མཆོད་པ་དང་འདྲེས་པའི་སྒོ་ནས་འབྲས་བུའི་དོན་ཐམས་ཅད་གཅིག་ཉིད་ལ་འཇུག་པའི་མཆོད་

a50 མདོ་སྡེ་རྒྱུན་གྱི་འགྲེལ་པ།
༼ཅ༽
པ་རྣམས་ནི་རྩ་བའི་དངོས་བསྟན་ལྟར་དང་། བསམ་པ་དགུ་ནི། རོ་མྱང་བ་དང་། རྗེས་
སུ་ཡི་རང་བ་དང་། མངོན་པར་དགའ་བ་དང་། ངོམས་མི་ཤེས་པ་དང་། རྒྱ་ཆེ་བ་དང་།
དགའ་བ་དང་། ཕན་པ་དང༌། མ་གོས་པ་དང་། དགེ་བའི་བསམ་པ་གང་དག་ཕ་རོལ་ཏུ་
ཕྱིན་པ་གོམས་པའོ། །བྱང་ས་ལས། བྱང་ཆུབ་སེམས་དཔས་དེ་བཞིན་གཤེགས་པ་ལ་
མཆོད་པ་གང་ཞེ་ན། རྣམ་པ་བཅུར་རིག་པར་བྱ་སྟེ་ཞེས་སོགས་དང་། རྣམ་པ་བཅུ་པོ་
དེ་དག་བྱེད་པའི་བྱང་སེམས་ནི་ལྷག་པའི་བསམ་པ་དྲུག་གིས་བྱེད་དེ། ཞེས་སོགས་དང་།
དཀོན་མཆོག་མཆོད་པའི་ཕན་ཡོན་སྤྱིར་དཔག་ཏུ་མེད་ཅིང་མཚན་གཞི་ཙམ་ནི། ལས་རྣམ་
པར་འབྱེད་པའི་མདོ་ལས། དེ་བཞིན་གཤེགས་པའི་མཆོད་རྟེན་ལ་ཐལ་མོ་སྦྱར་བའི་ཕན་
ཡོན་བཅུ། ཕྱག་འཚལ་བའི་ཕན་ཡོན་བཅུ། དཀོན་མཆོག་གི་བཞུགས་གནས་ལ་ཕྱག་དར་
བྱས་པའི་ཕན་ཡོན་བཅུ། དཀོན་མཆོག་ལ་མར་མེ་ཕུལ་བའི་ཕན་ཡོན་བཅུ། དཀོན་མཆོག་
ལ་མེ་ཏོག་ཕུལ་བའི་ཕན་ཡོན་བཅུ་རྣམས་གསུངས། འདིར་མང་དོགས་ནས་འདི་ཙམ་ལས་
མ་བྲིས་སོ། །
གཉིས་པ། ཚུལ་འཆལ་སོགས་ཀྱི་གཉེན་པོར་བཤེས་གཉེན་བསྟེན་ཚུལ་བཤད་པ་
ལ༑ དགེ་བའི་བཤེས་གཉེན་བསྟན་པའི་རབ་དབྱེ། བསྟེན་པ་མཆོག་ཏུ་སྒྲུབ་པ་གཉིས། །དང་
པོ་ལ། མདོར་བསྟན་པ་དང་། རྒྱས་པར་བཤད་པ་གཉིས་དང་པོ། དགེ་བའི་བཤེས་གཉེན་
བསྟེན་ཚུལ་ཁྱད་པར་བདུན་ཀྱིས་མདོར་བསྟན་པའི་བློཀ་གཅིག་ནི། བསྟེན་པ་རྟེན་དང་
གཞི་དང་ནི། རྒྱུ་མཚན་དང་ནི་ཡོངས་བསྡོ་དང་། ། རྒྱུ་དང་ཡེ་ཤེས་ཞིང་དགུ་དང་། །གནས་
ཀྱི་སྒོ་ནས་རབ་ཏུ་བསྟན། །ཅེས་བྱུང་།
གཉིས་པ། བཤེས་གཉེན་བསྟེན་ཚུལ་རྒྱས་པར་བཤད་པའི་བློཀ་ཕྱེད་དང་ལྔ་ནི།
བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་ཕྱུག །དེ་
ཉིད་རབ་ཏུ་རྟོགས་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བསྟེན། །བཀུར་

མདོ་སྡེ་རྒྱན་གྱི་འགྲེལ་པ། ༼ཅ༽ 251
སྟི་རྙེད་པ་དག་དང་རིམ་གྲོ་དང་། །སྒྲུབ་པའི་སྒོ་ནས་བཤེས་གཉེན་བསྟེན་པར་བྱ། །བསྟེན་
གཞི་དེ་བཞིན་བློ་ལྡན་ཆོས་ལ་ནི། །ཤེས་བསམ་དུས་སུ་འདུད་པས་བཤེས་གཉེན་བགྲོད།
དེ་ནི་བསྙེན་བཀུར་རྙེད་ལ་འདོད་པ་མེད། །བསྒྲུབ་པར་བྱ་ཕྱིར་དེ་ཡོངས་བསྔོ་བར་བྱེད།།
བསྟན་པ་ཇི་སྐད་བསྟན་པ་སྒྲུབ་པ་དེས། །དེ་ཡི་སེམས་ནི་ཡང་དག་མགུ་བར་བྱེད། །ཐེག་
པ་གསུམ་ལ་མཁས་པ་བློས་རྟོགས་ནས། །རང་གི་ཐེག་པ་བསྒྲུབ་པར་བྱ་ཕྱིར་འབད། །སེམས་
ཅན་ཚད་མེད་ཡོངས་སྨིན་བྱ་ཕྱིར་དང་། །ཞིང་དག་པ་ཡང་སྦྱར་བར་བྱ་བའི་ཕྱིར། །དེ་
ཆོས་བགོ་སྐལ་ལ་སྤྱོད་ཡོན་ཏན་ལྡན། །བཤེས་གཉེན་རབ་ཏུ་བསྟེན་བྱ་ཟང་ཟིང་མིན། །ཞེས་
བྱུང་། དེ་ཡང་བསྟེན་པའི་རྟེན་ནི་ཡོན་ཏན་དེ་ལྟ་བུ་དང་། ལྡན་པའི་བཤེས་གཉེན་ཡིན་
ཏེ༑ དུལ་བ་ནི་ཚུལ་ཁྲིམས་དང་ལྡན་པའི་ཕྱིར་དབང་པོ་དུལ་བས་སོ། །ཞི་བ་ནི་ཏིང་ངེ་
འཛིན་དང་ལྡན་པའི་ཕྱིར་སེམས་ནང་དུ་ཞི་བར་གནས་པས་སོ། །ཉེ་བར་ཞི་བ་ནི་ཤེས་རབ་
དང་ལྡན་པའི་ཕྱིར་ཉོན་མོངས་པ་ཉེ་བར་གནས་པ་ཉེ་བར་ཞི་བས་སོ། །ཡོན་ཏན་ལྷག་པ་
ནི་མཉམ་པའམ་ཆུང་བ་མ་ཡིན་པའོ། །བརྩོན་པ་དང་བཅས་པ་ནི་གཞན་གྱི་དོན་ལ་གཡེལ་
བ་མ་ཡིན་པའོ། །ལུང་གིས་ཕྱུག་པ་ནི་ཐོས་པ་ཉུང་བ་མ་ཡིན་པའོ། །དེ་ཁོ་ན་ཉིད་རབ་
ཏུ་རྟོག་པ་ནི་དེ་ཁོ་ན་ཉིད་ཁོང་དུ་ཆུད་པའི་ཕྱིར་རོ། །སྨྲ་མཁས་པ་དང་ལྡན་པ་ནི་སྨྲ་མཁས་
པ་དང་ལྡན་པའོ། །བརྩེ་བའི་བདག་ཉིད་ནི་ཟང་ཟིང་གི་སེམས་མེད་པའི་ཕྱིར་རོ། །སྐྱོ་བ་
སྤངས་པ་ནི་རྟག་ཏུ་ཆོས་སྟོན་པའི་ཕྱིར་རོ། །ཞེས་དབྱིག་འགྲེལ་ལས་གསུངས་ལ། འདི་
སྐྱེས་བུ་གསུམ་གྱི་ལམ་ལ་རིམ་གྱིས་ཁྲིད་ནས་སངས་རྒྱས་ཀྱི་ལམ་ཐེག་པ་ཆེན་པོ་ལ་འཁྲིད་
པའི་དགེ་བའི་བཤེས་གཉེན་བསྟན་པ་ཡིན་ནོ། །དེ་ཡང་བསླབ་པ་གསུམ་གྱིས་རྒྱུད་དུལ་
བར་བྱ་བའི་རྟོགས་པའི་ཡོན་ཏན་དང་། ལུང་སྡེ་སྣོད་གསུམ་མང་དུ་ཐོས་པས་ཕྱུག་པ་དང་།
སྟེན་བྱེད་སློབ་མ་ལས་ཡོན་ཏན་ལྷག་དགོས་པ་ནི། མཛའ་བཤེས་ཀྱི་ཚོམས་ལས། དམན་
པ་བསྟེན་པས་མི་དག་ཉམས་འགྱུར་ཞིང་། །ཐད་ཀར་བབ་པ་བསྟེན་པ་སོ་ན་གནས། །གཙོ་

252
 ༼ཅ༽ མདོ་སྡེ་རྒྱན་གྱི་འགྲེལ་པ།
བོ་བསྟེན་པས་དམ་པ་ཐོབ་པར་འགྱུར། །ཞེས་གསུངས། ཁྱད་ཆོས་བཅུ་པོ་དེ་དག་ལས་
དང་པོ་དྲུག་རང་གིས་ཐོབ་པའི་ཡོན་ཏན་དང་། ལྷག་མ་བཞི་གཞན་རྗེས་སུ་འཛིན་པའི་
ཡོན་ཏན་ནོ། །གཞན་རྗེས་སུ་འཛིན་ལུགས་ཡང་ལམ་མ་ནོར་བར་བསྟན་པ་ལས་གཞན་
དུ་མེད་པ་ནི། ཇི་སྐད་དུ། ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང་། །འགྲོ་བའི་སྡུག་
བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་གཞན་ལ་སྤོ་མིན་ཏེ། །ཆོས་ཉིད་བདེན་
པ་བསྟན་པས་གྲོལ་བར་མཛད། །ཅེས་གསུངས། སྟེན་བྱེད་སློབ་མ་ནི། བཞི་བརྒྱ་པ་
ལས། གཟུར་གནས་བློ་ལྡན་དོན་གཉེར་བའི། །ཉན་པོ་སྣོད་ཅེས་བྱ་བར་བཤད། །སྨྲ་པོ་
ཡོན་ཏན་རྣམ་གཞན་དུ། ། མི་འགྱུར་ཉན་པ་པོ་ལའང་མིན། །འདིས་དེ་བསྟེན་པའི་ཕན་
ཡོན་བརྒྱུད་དང་། མ་བསྟེན་པའི་ཉེས་དམིགས་བརྒྱད་དང་། བསྟེན་ཚུལ་ལོག་པའི་ཉེས་
དམིགས་བརྒྱད་ཤིན་ཏུ་གལ་ཆེ་ལ། བཤེས་གཉེན་བསྟེན་ཚུལ་ནི་གང་ལས་ཀྱང་གལ་ཆེ་
བ་ཞིག་ཡིན་ནོ། །བསྟེན་ཚུལ་བཞི་ཡོད་དེ། ཕྱག་སོགས་བཀུར་སྟི་དང་། ཟས་གོས་སོགས་
རྙེད་པ་དང་། བཀའ་བཞིན་བསྒྲུབ་པ་སོགས་ཀྱི་སྒོ་ནས་བཤེས་གཉེན་བསྟེན་པར་བྱ་དགོས་
པའི་ཕྱིར། རྒྱུ་མཚན་ཡོད་དེ། ཆོས་ཀུན་ཤེས་པར་འདོད་པའི་བསམ་པ་དང་། དུས་སུ་
འགྲོ་བ་དང་། ང་རྒྱལ་མེད་པར་འདུད་པས་འགྲོ་བ་སོགས་དགོས་པའི་ཕྱིར། བསྔོ་བ་ཡོད་
དེ༑ རང་གི་རྙེད་པ་སོགས་ལ་འདོད་པ་མེད་པར་བཀའ་བཞིན་སྒྲུབ་པའི་རྒྱུར་བསྔོ་དགོས་
པའི་ཕྱིར། རྒྱུ་ཡོད་དེ། བཤེས་གཉེན་དེའི་ཐུགས་མཉེས་ཤིང་མགུ་བར་བྱ་བའི་ཕྱིར་དུ་
ཇི་སྐད་བསྟན་པ་ལྟར་སྒྲུབ་དགོས་པའི་ཕྱིར། ཡེ་ཤེས་ཡོད་དེ། དགེ་བའི་བཤེས་གཉེན་
དེ་ཐེག་པ་གསུམ་མཁས་པར་ཤེས་ནས་རང་གི་ཐེག་པ་སྟེ། སངས་རྒྱས་ཀྱི་ལམ་སྒྲུབ་པའི་
ཕྱིར་དུ་འབད་པའི་ཕྱིར། ཞིང་ལ་གཉིས་ཡོད་དེ། སེམས་ཅན་སྨིན་པར་བྱ་བ་དང་། གདུལ་
བྱའི་ཞིང་དག་པར་བྱ་བ་གཉིས་ཡོད་པའི་ཕྱིར། གནས་ཡོད་དེ། ཆོས་ཀྱི་བགོ་སྐལ་ལ་
སྤྱོད་ཅིང་ཡོན་ཏན་དང་ལྡན་པའི་བཤེས་གཉེན་རབ་ཏུ་བསྟེན་པར་བྱ་བ་ནི་ཡོན་ཏན་གྱི་ཕྱིར་

མདོ་སྡེ་རྒྱན་གྱི་འགྲེལ་པ། ༼ཅ༽ a5a
ཡིན་གྱི་ཟང་ཟིང་གི་ཕྱིར་མ་ཡིན་པ་གཅིག་དགོས་པའི་ཕྱིར། ཞེས་པའོ། །
གཉིས་པ། བཤེས་གཉེན་བསྟེན་པའི་ཟློཀ་ཕྱེད་དང་གཉིས་ནི། བློ་དང་ལྡན་པ་རྒྱུ་
དང་འབྲས་བུ་དང་། །ཆོས་སྒོ་རྗེས་འགྲོ་ཕྱིར་དང་ཐོབ་མཉན་དང་། སེམས་ཀྱི་རྣལ་འབྱོར་
ང་རྒྱལ་བཅས་པ་དང༌། །ང་རྒྱལ་མེད་ཡིད་ལྡན་པས་བཤེས་གཉེན་བསྟེན། ། བློ་ལྡན་འགྲོ་
དང་སྦྱོར་བ་དང་། །སྨོན་པའི་སྒོ་ནས་བཤེས་གཉེན་བསྟེན། །ཅེས་བྱུང་། བློ་ལྡན་རྣམས་
ཀྱིས་བཤེས་གཉེན་བསྟེན་པའི་རབ་དབྱེ་ལ་དུ་མ་ཡོད་དེ། རྒྱུ་འདས་པའི་དུས་སུ་བསྟེན་
པ་དང་། འབྲས་བུ་ད་ལྟ་བའི་དུས་སུ་བསྟེན་པ། ནང་ཆོས་རྒྱུན་གྱི་སྒོའི་རྗེས་སུ་འགྲོ་བས་
བསྟེན་པ། ཕྱི་རྙེད་བཀུར་གྱི་སྒོ་ནས་བསྟེན་པ། ཐོས་པ་དང་མཉན་པས་བསྟེན་པ། སེམས་
ཀྱི་རྣལ་འབྱོར་བསམ་སྒོམ་གྱི་ཕྱིར་བསྟེན་པ། འཁོར་གསུམ་དུ་རྟོགས་པའི་ང་རྒྱལ་དང་
བཅས་པའི་སྒོ་ནས་བསྟེན་པ། དེ་འདྲའི་ང་རྒྱལ་མེད་པར་བསྟེན་་། འདི་ཉིད་དུ་བསྟེན་
པ་ཉེ་བ། གཞན་དུ་བསྟེན་པ་རིང་བ། ད་ལྟ་བ་ཉེ་བ། མ་འོང་བ་རིང་བ་རྣམས་ཡོད་པའི་
ཕྱིར། དབྱིག་འགྲེལ་ལས། བློ་ལྡན་འགྲོ་དང་སྦྱོར་བ་དང་། །སྨོན་པའི་སྒོ་ནས་དགེ་བཤེས་
བསྟེན། །ཞེས་བྱ་བ་ནི། རིང་བ་དང༌། ཉེ་བའི་དབྱེ་བ་སྟེ། སྔ་མ་བཞིན་དུ་སྦྱར་བར་
བྱའོ། །ཞེས་གསུངས་སོ། །
གསུམ་པ། བཤེས་གཉེན་བསྟེན་པ་མཆོག་ཏུ་སྒྲུབ་པ་བསྟན་པའི་བློཀ་གཅིག་ནི། རང་
གི་སེམས་ཀྱིས་བཤེས་གཉེན་མཆོག་བསྟེན་པ། །ཆོས་ལ་མོས་དང་བསམ་དང་དབང་འབྱོར་
དང་། །རྣམ་པར་མི་རྟོག་ཐབས་ཡོངས་བཟུང་བ་དང་། །ཀུན་དང་དོན་གཅིག་ཉིད་ལ་
འཇུག་པས་མཆོག །ཅེས་བྱུང་། བསྟེན་པ་མཆོག་ཏུ་གྱུར་པའི་ཐབས་ལ་དུ་མ་ཡོད་དེ།
རང་གི་སེམས་ཀྱི་དང་། ཆོས་ལ་མོས་པ་དང་། བསམ་པ་དགུ་དང་། འདི་ནི་སྔར་བཞིན་
ནོ༑ ༈ཏིང་ངེ་འཛིན་ལ་དབང་འབྱོར་བ་དང་། རྣམ་པར་མི་རྟོག་པའི་ཐབས་ཀྱིས་ཡོངས་
སུ་བཟུང་བ་དང་། རྒྱལ་སྲས་ཐམས་ཅད་ཀྱི་བཤེས་གཉེན་བསྟེན་ཚུལ་དང་དོན་གཅིག་པར་

254 ཅ༽ མདོ་སྡེ་རྒྱན་གྱི་འགྲེལ་པ།
འཇུག་པ་སོགས་ཡོད་པའི་ཕྱིར། ཞེས་པའོ། །ལམ་གྱི་རྩ་བ་དགེ་བའི་བཤེས་གཉེན་བསྟེན་
ཚུལ་ཡུམ་གྱི་མདོའི་རྟག་ཏུ་ངུའི་ལེའུ་རྣམས་དང་བྱང་ས་ལམ་རིམ་འདུལ་བ་སོགས་ལས་
ཤིན་ཏུ་རྒྱས་པར་གསུངས་པའི་ཕྱིར་རོ། །
གསུམ་པ། གདུལ་བྱའི་ལོག་སྒྲུབ་ཀྱི་གཉེན་པོར་ཚད་མེད་སྒོམ་ཚུལ་ལ། ཚད་
མེད་བཞི་སྤྱིར་བསྟན་པ་དང་། སྙིང་རྗེ་ཚད་མེད་བྱེ་བྲག་ཏུ་བཤད་པ། ཚད་མེད་མཆོག་
ཏུ་སྒྲུབ་པ། མཆོད་བསྟེན་ཚད་མེད་ཀྱི་མཇུག་བསྡུ་བ་དང་བཞི། དང་པོ་ལ། ངོ་བོ། དམིགས་
རྣམ། སྒྲ་དོན། དབྱེ་བ་དང་བཞི། བརྟན་པ་བྱང་སེམས་ཀྱི་ཚད་མེད་བཞི་མཚན་ཉིད་
བཞི་དང་ལྡན་པར་བསྟན་པའི་བློཀ་གཅིག་ནི། བརྟན་པའི་ཚངས་པ་མི་མཐུན་སྤངས། །རྣམ་
པར་མི་རྟོག་ཡེ་ཤེས་ལྡན། །དམིགས་པ་རྣམ་པ་གསུམ་ལ་འཇུག །སེམས་ཅན་རྣམས་ནི་
ཡོངས་སྨིན་བྱེད། །ཅེས་བྱུང་། དེ་ཡང་བརྟན་པ་བྱང་སེམས་ཀྱི་ཚད་མེད་བཞི་ཆོས་ཅན།
ཁྱད་ཆོས་བཞི་དང་ལྡན་པ་ཡིན་ཏེ། རྣམ་འཚེ་སོགས་ཀྱི་མི་མཐུན་ཕྱོགས་སྤངས་པ་དང་།
གྲོགས་མི་རྟོག་ཡེ་ཤེས་ཀྱིས་ཟིན་པ་དང་། སེམས་ཅན་དང་། ཆོས་དང་། དམིགས་མེད་
དེ་དམིགས་པ་གསུམ་ལ་འཇུག་པ་དང་། སེམས་ཅན་རྣམས་སྨིན་པར་བྱེད་པའི་ཁྱད་པར་
བཞི་ལྡན་ཡིན་ནོ། །
གཉིས་པ། དམིགས་རྣམ་བསྟན་་པའི་བློཀ་གཅིག་ནི། བརྟན་པ་རྣམས་ཀྱི་དེ་དག་
བདེ་འདོད་དང་། །སྡུག་བསྔལ་གྱིས་ཉམ་ཐག་དང་བདེ་བ་དང་། །ཉོན་མོངས་ཅན་དང་
དེ་དག་བསྟན་བཅོས་དང་། །དེ་ཡི་དེ་བཞིན་ཉིད་ལ་རབ་ཏུ་འཇུག །ཅེས་བྱུང་། དེ་ཆོས་
ཅན། དམིགས་རྣམ་ཡོད་དེ། སེམས་ཅན་ལ་དམིགས་པའི་ཚད་མེད་བཞི་ལས་བྱམས་
པ་བདེ་བ་དང་ལྡན་འདོད། སྙིང་རྗེ་སྡུག་བསྔལ་དང་བྲལ་འདོད། དགའ་བ་བདེ་བ་དང་
མི་བྲལ་བར་འདོད། བཏང་སྙོམས་ཆགས་སྡང་གི་ཉོན་མོངས་དང་མ་འདྲེས་པར་འདོད།
ཆོས་ལ་དམིགས་པའི་ཚད་མེད་བཞི་ནི། ཆོས་དོན་སྟོན་པའི་བསྟན་བཅོས་ལ་དམིགས་པའི་

མདོ་སྡེ་རྒྱན་གྱི་འགྲེལ་པ། ༼ཅ༽ 255
གྲོགས་ཀྱིས་ཟིན་པར་འཇུག །དམིགས་མེད་ལ་དམིགས་པའི་ཚད་མེད་བཞི་ནི། དེ་བཞིན་
ཉིད་ལ་དམིགས་པའི་གྲོགས་ཀྱིས་ཟིན་པར་འཇུག་པའི་ཕྱིར། ཞེས་པའོ། །
གསུམ་པ། སྒྲ་བཤད་བསྟན་པའི་ཟློཀ་གཅིག་ནི། དེ་དོན་དེ་བཞིན་ཉིད་ཕྱིར་དང་།།
ཞི་བ་ཐོབ་པས་དག་ཕྱིར་དང་། །ལས་གཉིས་ཉོན་མོངས་ཟད་པའི་ཕྱིར། །བྱམས་པ་དམིགས་
པ་མེད་པ་ཡིན། །ཞེས་བྱུང་། དེ་ཡང་རྒྱུ་འདི་བཞིས་བྱམས་པ་དམིགས་པ་མེད་པར་བཤད་
པའི་དོན་རིགས་པར་བྱ་སྟེ། དེ་བཞིན་ཉིད་ལ་དམིགས་པ་དང་། མི་སྐྱེ་བའི་ཆོས་ལ་བཟོད་
པ་ཐོབ་པའི་སྒོ་ནས་ཁམས་རྒྱས་པས་དེ་རྣམ་པར་དག་པ་དང་། ལས་གཉིས་ཏེ། ལུས་
དང་ངག་གི་ལས་བྱམས་པའི་རྒྱུ་མཐུན་པས་བསྡུས་པ་གང་ཡིན་པ་དང་། ཉོན་མོངས་ཟད་
པ་སྟེ། འདི་ལྟར་ཉོན་མོངས་པ་ནི་དམིགས་པ་བཤད་དེ། ཡིད་ཀྱི་རང་བཞིན་གྱི་གདུང་
བ་རྣམས་སྤངས་པའི་ཕྱིར་དམིགས་པར་འཆད་དོ་ཞེས་འབྱུང་བའི་ཕྱིར་རོ། །ཞེས་པའོ།།
སྤྱིར་བྱམས་པ་ལ་སེམས་ཅན་ཙམ་ལ་དམིགས་པའི་བྱམས་པ་དང་། ཆོས་ལ་དམིགས་པའི་
བྱམས་པ་དང་། དམིགས་མེད་ལ་དམིགས་པའི་བྱམས་པ་རྣམ་པ་གསུམ་ཡོད་པ་སྙིང་རྗེ་
དང་འདྲ་ཡང་། རྩ་བའི་དངོས་བསྟན་གྱི་བྱམས་པ་ཚད་མེད་འདི་ནི་མ་དག་ས་བདུན་དང་།
དག་པའི་སྐབས་ལ་རིམ་བཞིན་སྦྱར་བའི་དབང་དུ་བྱས་པའོ། །
བཞི་པ། ཚད་མེད་ཀྱི་དབྱེ་བ་ལ། དམན་མཆོག་གི་དབྱེ་བ། ཆུང་འབྲིང་གི་དབྱེ་
བ༑ རྒྱུ་འབྲས་དང་རྟགས་ཀྱི་དབྱེ་བ། མི་མཐུན་ཕྱོགས་དང་གཉེན་པོའི་དབྱེ་བ་དང་བཞི།
དང་པོ། ཚད་མེད་ཀྱི་དམན་མཆོག་གི་དབྱེ་བ་བསྟན་པའི་བློཀ་གཅིག་ནི། དེ་དག་གཡོ་
དང་མི་གཡོ་དང་། །ཆགས་པས་རོ་མྱང་མིན་ཞེས་བྱ། །བྱང་ཆུབ་སེམས་དཔའ་མི་གཡོ་
བ༑ ༑ ཆགས་དང་བྲལ་བར་རབ་ཏུ་གནས། །ཞེས་བྱུང་། །སྤྱིར་ཚད་མེད་ལས་གཡོ་བ་
སྟེ་སྙོམས་འཇུག་ལས་གཡོ་བ་ནི་ཉམས་པ་ཆ་མཐུན། དངོས་གཞི་སྙོམས་འཇུག་ལས་མི་
གཡོ་ཞིང་མི་ཉམས་པ་སྟེ་གནས་པ་ཆ་མཐུན་དང་། ཁྱད་པར་ཆ་མཐུན་དང་། ངེས་འབྱེད་

256
 ༼ ཅ༽ མདོ་སྡེ་རྒྱན་གྱི་འགྲེལ་པ།
ཆ་མཐུན་ཡང་ཡོད། ཉོན་མོངས་པས་རོ་མྱང་བ་རོ་མྱོང་དང་། དེ་མིན་པ་ཆགས་བྲལ་
དང་། དེ་དག་ལས་བྱང་སེམས་ས་མཐོན་པོ་རྣམས་ཀྱི་ནི་མི་གཡོ་བ་དང་ཆགས་བྲལ་ལ་
གནས་པའོ། །ཆ་མཐུན་བཞིའི་ཁྱད་པར་ཡོད་དེ། རང་གི་མཇུག་ཐོགས་སུ་རང་སའི་འམ་
འོག་སའི་ཉོན་མོངས་སྐྱེ་བ་དང་རྗེས་སུ་མཐུན་པའི་བསམ་གཏན་གྱི་སྙོམས་འཇུག་དག་པ་
བ་དེ། སྙོམས་འཇུག་ཉམས་པ་ཆ་མཐུན། འདི་ལ་རང་གི་མཇུག་ཐོགས་སུ་སྙོམས་འཇུག་
ཉོན་མོངས་ཅན་སྐྱེ་བ་དེ་དང་། རང་གི་མཇུག་ཐོགས་སུ་འོག་མའི་ཉོན་མོངས་སྐྱེ་བའི་ཉམས་
པ་ཆ་མཐུན་གཉིས་ཡོད། དབྱེ་ན་སྙོམས་འཇུག་བརྒྱད་ཡོད། རང་གི་མཇུག་ཐོགས་སུ་
རང་དང་ས་གཅིག་པའི་དག་པ་བ་གཞན་འདྲེན་པའི་སྙོམས་འཇུག་དག་པ་བ་ཡིན་པ་དེ།
སྙོམས་འཇུག་གནས་པ་ཆ་མཐུན། དེ་ལ་བསམ་གཟུགས་བརྒྱད་ཀྱི་སྙོམས་འཇུག་ཡོད། རང་
གི་མཇུག་ཐོགས་སུ་གོང་སའི་དག་པ་བ་གཞན་འདྲེན་པའི་སྙོམས་འཇུག་དག་པ་བ་དེ། ཁྱད་
པར་ཆ་མཐུན། དེ་ལ་བསམ་གཟུགས་བདུན་ཡོད་དེ། སྲིད་རྩེ་ལ་ཁྱད་པར་ཆ་མཐུན་མེད་
པའི་ཕྱིར་རོ། །རང་གི་མཇུག་ཐོགས་སུ་ལམ་ཟག་མེད་སྐྱེ་བའི་སྙོམས་འཇུག་དག་པ་དེ་
ལྟར་བརྗོད་པ་ཀུན་བཏུས་ལས་ཤེས་པར་བྱ། ། ཆ་མཐུན་བཞི་ལ་བྱང་བའམ་དག་པ་བ་ཞེས་
བརྗོད་པ་ནི། རང་སའི་ཉོན་མོངས་ཀྱི་ཀུན་དཀྲིས་ཀྱིས་དག་པའི་དགེ་བ་ཡིན་པས་དེ་ལྟར་
བརྗོད་པ་ཀུན་བཏུས་ལས་ཤེས་པར་བྱ། མཛོད་རྩ་ལས། དག་པ་ཉམས་པ་ཆ་མཐུན་སོགས།།
ཞེས་སོགས་ལས་ཀྱང་ཤེས་པར་བྱའོ། ། འདི་དག་ནི་ཐེག་པ་ཐུན་མོང་པའི་ལུགས་ཡིན་ལ།
ཐེག་ཆེན་སྐབས་སུ་ཞིབ་ཆ་ཅུང་ཟད་ཡོད། དེ་དག་གི་ཞིབ་ཆ་ལེགས་བཤད་གསེར་གྱི་འཕྲེང་
བར་ཤིན་ཏུ་ལེགས་པོ་ཡོད།
གཉིས་པ། ཚད་མེད་ཆུང་འབྲིང་གི་དབྱེ་བ་བསྟན་པའི་བློཀ་གཅིག་ནི། མཉམ་
བཞག་ངོ་བོ་ཉིད་མིན་ཆུང་། །འབྲིང་དང་དམན་པའི་ས་བ་དང་། །བསམ་པ་དམན་དང་
ང་རྒྱལ་བཅས། །གང་ཡིན་དེ་དམན་གཞན་ཉིད་ལྷག །ཞེས་བྱུང་། འདི་ནི་ཆུང་ངུ་དང་།

མདོ་སྡེ་རྒྱན་གྱི་འགྲེལ་པ། ༼ཅ༽ 257
ཆེན་པོའི་དབྱེ་བའོ། །དེ་ལ་ཆུང་ངུ་ནི་རྣམ་པ་དྲུག་སྟེ། མཉམ་པར་མ་བཞག་པའི་ངོ་བོ་
ཉིད་ཐམས་ཅད་དང༌། མཉམ་པར་བཞག་པ་ཡང་ཆུང་ངུ་དང་། འབྲིང་གང་དག་ཡིན་
པ་དང་། གོང་མ་གོང་མའི་བྱང་ཆུབ་སེམས་དཔའི་ས་ལ་ལྟོས་ནས་དམན་པའི་ས་པ་གང་
དག་ཡིན་པ་དང་། ཉན་ཐོས་རྣམས་ཀྱི་བསམ་པ་དམན་པ་དང་། ང་རྒྱལ་དང་བཅས་པ་
མི་སྐྱེ་བའི་ཆོས་ལ་བཟོད་པ་དང་བྲལ་བ་གང་དག་ཡིན་པ་དེ་དག་ནི་དམན་པ་སྟེ་ཆུང་ངུ་ཞེས་
བྱ་བའི་ཐ་ཚིག་གོ །གཞན་ཉིད་ནི་ལྷག་པའོ་ཞེས་བྱ་བ་ནི་ཇི་སྐད་བཤད་པ་ལས་བཟློག་པ་
ནི་ཆེན་པོ་ཡིན་པར་རིག་པར་བྱའོ། །ཞེས་དབྱིག་འགྲེལ་ལས་གསུངས།
གསུམ་པ། རྒྱུ་འབྲས་དང་རྟགས་ཀྱི་སྒོ་ནས་ཚད་མེད་བསྟན་པའི་བློཀ་གཉིས་ནི།
ཚངས་པའི་གནས་པས་གནས་པ་ཡི། ། བློ་ལྡན་རྟག་ཏུ་འདོད་པར་སྐྱེ། །དེས་ནི་ཚོགས་
རྣམས་རྫོགས་བྱེད་ཅིང་། །སེམས་ཅན་དག་ཀྱང་རྣམ་སྨིན་བྱེད། །ཀུན་ཏུ་ཚངས་དང་
མི་འབྲལ་བ། །དེ་ཡི་མི་མཐུན་ཕྱོགས་དང་བྲལ། །བག་མེད་གྱུར་ཀྱང་དེ་ཡི་རྐྱེན། །མི་
བཟད་པས་ཀྱང་མི་འགྱུར་རོ། །ཞེས་བྱུང་། དེ་ཡང་རྒྱུ་དང་། འབྲས་བུ་དང་། རྟགས་
ཀྱི་དབྱེ་བ་སྟེ། དེ་ལ་ཚངས་པའི་གནས་བདག་གིས་གནས་པ་ཞེས་བྱ་བ་ནི་རྒྱུ་སྟེ་ཚངས་
སྤྱོད་ལ་གནས་པའམ་སྤྱོད་པ་གཙང་མའོ། །འདོད་པའི་སེམས་ཅན་རྣམས་ཀྱི་ནང་དུ་སྐྱེའོ་
ཞེས་བྱ་བ་ནི་རྣམ་པར་སྨིན་པའི་འབྲས་བུའོ། །ཚོགས་རྣམས་རྫོགས་པར་བྱེད་ཅིང་ཞེས་
བྱ་བ་ནི་བདག་པོའི་འབྲས་བུའོ། །སེམས་ཅན་དག་ཀྱང་ཡོངས་སུ་སྨིན་པར་བྱེད་ཅེས་བྱ་
བ་ནི་སྐྱེས་བུ་བྱེད་པའི་འབྲས་བུའོ། །ཀུན་ཏུ་ཚངས་པའི་གནས་པ་དག་དང་མི་འབྲལ་བར་
འགྱུར་རོ་ཞེས་བྱ་བ་ནི་རྒྱུ་མཐུན་གྱི་འབྲས་བུའོ། །དེའི་མི་མཐུན་ཕྱོགས་དང་བྲལ་བ་ཞེས་
བྱ་བ་ནི་སྐྱེས་བུ་བྱེད་བའི་འབྲས་བུའོ། །བག་མེད་པར་གྱུར་ཀྱང་ཞེས་བྱ་བ་ནི་མི་མཐུན་
ཕྱོགས་མངོན་དུ་གྱུར་ཀྱང་ངོ༌། །རྐྱེན་མི་ཟད་པས་ཀྱང་མི་འགྱུར་རོ་ཞེས་བྱ་བའི་རྟགས་
སོ༑ ༑རྟགས་ཀྱི་ཁྱད་པར་བག་མེད་པར་གྱུར་ཀྱང་རིགས་འདྲ་མི་འགྱུར་པའི་ཁྱད་པར་

258
 ༼ཅ༽ མདོ་སྡེ་རྒྱན་གྱི་འགྲེལ་པ།
དང་ལྡན་པ་ནི་བློ་ལྡན་ཚངས་སྤྱོད་ལ་གནས་པ་རྣམས་སོ། །རྟགས་དེ་ལ་འབྲས་རང་མ་
དམིགས་པའི་རྟགས་ཡང་དག་གསུམ་དང་། ལུས་ངག་གི་རྟགས་དང་ཡང་ན་ཡིད་ཀྱི་རྟགས་
གང་ཡོད་མཁས་པ་རྣམས་ཀྱིས་དགོངས་པར་གསོལ། སྦྱོར་མཐོང་སྒོམ་གསུམ་གྱི་ཕྱིར
མི་ལྡོག་པའི་རྟགས་ཞེ་བཞིའི་རིགས་པས་དཔྱད་ན་དེ་ཙམ་གྱིས་དཀའ་གནས་སུ་མི་སྣང་ངོ༌།།
བཞི་པ། མི་མཐུན་ཕྱོགས་དང་གཉེན་པོའི་དབྱེ་བ་བསྟན་པའི་བློཀ་བཞི་ནི། བྱང་
ཆུབ་སེམས་དཔའ་གནོད་སེམས་དང་། །རྣམ་འཚེ་མི་དགའ་གནོད་སེམས་དང་། །འདོད་
པའི་འདོད་ཆགས་དང་ལྡན་པ། །ཉེས་དམིགས་རྣམ་པ་མང་ལ་རེག །ཉོན་མོངས་ཀྱིས་
ནི་བདག་འཇོམས་སེམས་ཅན་འཇོམས་ཤིང་ཚུལ་ཁྲིམས་འཇོམས། །ཉམ་བཅས་རྙེད་པས་
དམན་ཞེང་སྲུང་དང་དེ་བཞིན་སྟོན་པས་སྨད། །རྩོད་བཅས་མི་སྙན་དེ་ནི་གཞན་དུ་མི་ཁོམ་
རྣམས་སུ་སྐྱེ། །ཐོབ་དང་མ་ཐོབ་ཉམས་པས་ཡིད་ལ་སྡུག་བསྔལ་ཆེན་པོ་འཐོབ། །ཉེས་
པ་འདི་ཀུན་བྱམས་སོགས་ལ། ། ལེགས་པར་གནས་ལ་མི་འབྱུང་སྟེ། །ཉོན་མོངས་ཅན་
མིན་སེམས་ཅན་གྱི། །དོན་དུ་འཁོར་བ་ཡོངས་མི་གཏོང་། །ཇི་ལྟར་རྒྱལ་བའི་སྲས་རྣམས་
སེམས་ཅན་ལ། །བྱམས་པ་ལ་སོགས་སེམས་པ་འདི་འབྱུང་བ། །སེམས་ཅན་ཐམས་ཅད་
ཡོན་ཏན་ལྡན་པ་ཡི། ། བུ་གཅིག་ལའང་དེ་ལྟ་མ་ཡིན་ནོ། །ཞེས་བྱུང་། ཚད་མེད་བཞིའི་
མི་མཐུན་ཕྱོགས་དུ་མ་ཡོད་དེ། བྱང་སེམས་རྣམས་ཀྱང་གནོད་སེམས་དང་། །རྣམ་འཚེ་
དང་། ཡིད་མི་དགའ་བ་དང་། ཆགས་སྡང་རྨོངས་སོགས་ཉོན་མོངས་དང་ལྡན་པའི་ཉེས་
དམིགས་རྣམ་པ་སྣ་ཚོགས་པ་མང་པོ་རེག་ནས་ཚངས་པར་གནས་ལ། ཚངས་པའི་གནས་
པ་མེད་ན་མི་མཐུན་ཕྱོགས་དེ་དག་དང་ལྡན་པའི་ཕྱིར་རོ། །དེ་ལ་གནོད་སེམས་ལ་སོགས་
པ་ནི་གོ་རིམ་བཞིན་དུ། བྱམས་པ་ལ་སོགས་པའི་མི་མཐུན་ཕྱོགས་ཏེ། གནོད་སེམས་དང་
འདོད་པའི་འདོད་ཆགས་གཉིས་ནི་བཏང་སྙོམས་ཀྱི་ཡིན་ནོ། །དེ་བཞིན་གཞན་རྣམས་ཀྱང་
རིགས་པས་དཔག་ནས་སྦྱར། ཇི་ལྟར་ཉེས་དམིགས་རྣམ་པ་མང་པོ་ལ་རེག་ཅེ་ན། བདག་

མདོ་སྡེ་རྒྱུན་གྱི་འགྲེལ་པ། ༼ཅ༽ 25.
ཉིད་ལ་ང་གནོད་པར་བྱེད་ལ། གཞན་ལ་ཡང་གནོད་པར་བྱེད། ཚུལ་ཁྲིམས་ལ་ཡང་གནོད་
པར་བྱེད་ཅིང་། ཡོན་ཏན་ཐོབ་པ་ལས་ཉམས། སྲུང་མ་དང་དེ་བཞིན་སྟོན་པས་སྨད། རྩོད་
པ་དང་བཅས་ཤིང་མི་སྙན་པ་འཕེལ། ཐོབ་པ་དང་མ་ཐོབ་པ་ལས་ཉམས་པས་ཡིད་ལ་སྡུག་
བསྔལ་ཆེན་པོ་འབྱུང་བ་བཞིན་ལུས་མི་བདེ་བ་དང༌། མཐོང་བའི་ཆོས་ཀྱི་ཁ་ན་མ་ཐོ་བ་
འཕེལ་ཞིང་། འདིའི་དབང་གིས་ཚེ་རབས་ཕྱི་མ་རྣམས་སུ་ཡང་རྣམ་སྨིན་རྒྱུ་མཐུན་བདག་
འབྲས་རྣམས་ཀྱང་མི་ཁོམ་པའི་གནས་སུ་སྨིན་པ་དེ་དག་ཏུ་སྐྱེ་བར་འགྱུར་རོ། །གཉེན་པོ་
ཚད་མེད་ལ་ལེགས་པར་གནས་པ་རྣམས་ལ་ཉེས་པ་དེ་དག་མི་འབྱུང་སྟེ། ཉོན་མོངས་ཅན་
མ་ཡིན་པའི་སེམས་ཀྱིས་སེམས་ཅན་གྱི་དོན་དུ་འཁོར་བ་ཡོངས་སུ་མི་གཏོང་བ་ནི་ལམ་ཤེས་
ཀྱི་ཡན་ལག་ལྔའི་གཅིག་ཡིན་པའི་ཕྱིར་ན། བྱང་འཕགས་ཐམས་ཅད་དེ་ལྟར་ཡིན་ལ། ལུས་
ངག་གི་བདུན་གནང་ཡུལ་གྱི་བྱང་འཕགས་རྣམས་ལའང་ཉེས་པ་དེ་དག་ལ་མི་འབྱུང་བ་ནི་
གཉེན་པོ་དེ་ཉིད་ལ་གནས་པས་ཡིན་པའི་ཕྱིར་རོ། །རྒྱུ་མཚན་དེའི་ཕྱིར་རྒྱལ་སྲས་རྣམས་
ཀྱིས་སེམསཅན་རྣམས་ལ་བྱམས་པ་དང་། སྙིང་རྗེ་ངང་གིས་འབྱུང་བ་ལྟ་བུའི་ཡོན་ཏན།
སེམས་ཅན་གཞན་རྣམས་ཀྱིས་རང་གི་བུ་གཅིག་བུ་ལའང་སྐྱེ་དཀའ་བའི་ཕྱིར་རོ། ། ཡང་
ན་བྱམས་པ་དེ་ལྟ་བུ་སེམས་ཅན་རྣམས་ཀྱིས་རང་གི་བུ་གཅིག་བུ་ཡོན་ཏན་དང་ལྡན་པ་ལ་
ཡང་སྐྱེ་དཀའ་བའི་ཕྱིར། ཞེས་པའོ། །འདིར་ནི་ཚད་མེད་བཞིའི་མི་མཐུན་ཕྱོགས་ཀྱི་གཙོ་
བོ་ངོས་བཟུང་བ་ཡིན་གྱི། སྤྱིར་ཉོན་མོངས་ལ། མངོན་པ་གོང་མ་ལྟར་ན། རྩ་ཉོན་དྲུག་
དང་། ཉེ་ཉོན་ཉི་ཤུ་ཡོད། མངོན་པ་འོག་མ་ལྟར་ན། ཉོན་མོངས་ཆེན་པོའི་ས་བ་དྲུག།
ཉོན་མོངས་ཆུང་ངུའི་ས་མང་བཅུ། མི་དགེ་བའི་རྩ་བ་གཉིས་ཀྱང་ཉོན་མོངས་ཡིན་ནོ། །དེ་
ཡང་མཐོང་སྤང་ཉོན་མོངས་དང་། སྒོམ་སྤང་ཉོན་མོངས་གཉིས། དེ་དག་ས་དང་ཁམས་
ཀྱི་དབྱེ་བས་ཕྱེ་ན། མངོན་པ་གོང་མ་ལྟར་ན། མཐོང་སྤང་ཉོན་མོངས་བརྒྱ་དང་བཅུ་གཉིས།
སྒོམ་སྤང་ཉོན་མོངས་གྱ་གཅིག་ཡོད། །མངོན་པ་འོག་མ་ལྟར་ན། མཐོང་སྤང་ཉོན་མོངས་

a60
 ཅ༽ མདོ་སྡེ་རྒྱན་གྱི་འགྲེལ་པ།
གྱ་བརྒྱད། སྒོམ་སྤང་ཉོན་མོངས་བཅུ་ཡོད། ལུགས་འདིར་ཤེས་སྒྲིབ་ཁས་ལེན་པས། ཤེས་
སྒྲིབ་ལ་རྟོག་པ་སོ་དྲུག་ཁམས་གསུམ་གྱི་དབྱེ་བས་ཕྱེ་ན་བརྒྱ་དང་བརྒྱད་ཡོད། དེ་དག་ལས་
རྒྱུན་ཞུགས་ཀྱི་འབྲས་བུ་ཐོབ་པའི་ཚེ་མཐོང་སྤང་། ཉོན་མོངས་ཐམས་ཅད་སྤངས། ཕྱིར་
འོང་གི་འབྲས་བུ་ཐོབ་པའི་ཚེ་འདོད་པའི་སྒོམ་སྤང་ཉོན་མོངས་དྲུག་པ་སྤངས། ཕྱིར་མི་
འོང་གི་འབྲས་བུ་ཐོབ་པའི་ཚེ་འདོད་ཉོན་ཐམས་ཅད་སྤངས། དགྲ་བཅོམ་པའི་འབྲས་བུ་
ཐོབ་པའི་ཚེ་ཉོན་མོངས་ཐམས་ཅད་སྤངས། སངས་རྒྱས་ཀྱི་གོ་འཕང་ཐོབ་པའི་ཚེ་སྒྲིབ་
པ་གཉིས་ཀ་སྤངས་པ་ཡིན་ནོ། །སྤང་བྱ་སྤངས་པ་ལ་སྤང་བྱ་ངོས་འཛིན་དགོས་ཏེ། རྐུན་
མ་ངོ་མ་ཤེས་པར་རྐུན་མ་འཛིན་མི་ཐུབ་པའི་ཕྱིར། །ཐར་པ་དང་ཐམས་ཅད་མཁྱེན་པའི་
གོ་འཕང་ཐོབ་པར་འདོད་ན། སྤང་བྱ་དེ་དག་ངོས་ཟིན་དགོས་ཏེ། སྤྱོད་འཇུག་ལས། བཏགས་
པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་གསུངས་པའི་ཕྱིར།
འབྲས་བུ་ཐོབ་པའི་རླུང་ཤུགས་ཀྱིས་སྤང་བྱ་སྤངས་པའི་ལམ་བསུབས་ན་ཤིན་ཏུ་མི་ལེགས་
པ་ཡིན། སངས་རྒྱས་པ་ལ་སྙོམས་འཇུག་གི་སྒྲིབ་པ་དང་ལས་སྒྲིབ་རྣམས་ཀྱང་སྤངས་དགོས་
གཉིས་པ། སྙིང་རྗེ་ཚད་མེད་བྱེ་བྲག་ཏུ་བཤད་པ་ལ། དམིགས་པ། འབྲས་བུ།
བྱེད་ལས། རབ་དབྱེ། དཔེའི་སྒོ་ནས་བསྔགས་པ། སྙིང་རྗེ་མི་འདོར་བའི་འཐད་པ། སྐྱེ་
བའི་རྒྱུ། ཆེ་བ་བརྗོད་པ་དང་བརྒྱད། དང་པོ། སྙིང་རྗེའི་དམིགས་པ་བསྟན་པའི་ཟློཀ་
གཉིས་ནི། རབ་འབར་དགྲ་ཡི་དབང་དུ་སོང་། །སྡུག་བསྔལ་གྱིས་ནོན་མུན་པས་བསྒྲིབས།།
བགྲོད་བཀའི་ལས་ལ་ཀུན་ཏུ་ཞུགས། །འཆིང་བ་ཆེ་དང་ཡང་དག་ལྡན། །ཟབ་ཆེན་དུག་
དང་འདྲེས་པ་ཞེན། །ལམ་ནི་རབ་ཏུ་སྟོར་གྱུར་པ། །ལམ་གོལ་རབ་ཞུགས་སྟོབས་ཆུང་
བའི། །སེམས་ཅན་རྣམས་ལ་སྙིང་རྗེའོ། །ཞེས་བྱུང་། སྙིང་རྗེ་ཆོས་ཅན། དམིགས་པ་དུ་
མ་ལ་འཇུག་པ་ཡིན་ཏེ། འདོད་ཡོན་ལ་སྲེད་པ་མེ་འབར་བ་ལྟ་བུ་དང་ལྡན་པ་དང་། དགྲའི་

མདོ་སྡེ་རྒྱན་གྱི་འགྲེལ་པ། ༼ ཅ༽ 261
དབང་དུ་སོང་བ་དང་། སྡུག་བསྔལ་དྲུག་སོགས་ཀྱིས་ནོན་པ་དང་། ལས་འབྲས་ལ་རྨོངས་
པའི་བསྒྲིབས་པ་ཅན་དང་། བགྲོད་དཀའ་བ་འཁོར་བའི་ལམ་ལ་ཀུན་ཏུ་ཞུགས་པ་དང་།
འཆིང་བ་ཆེན་པོ་ལོག་སྲེད་དང་ལྡན་པ་དང་། ཟས་དུག་ཅན་ལྟ་བུའི་ལོག་པའི་ལམ་ལ་ཞུགས་
པའམ་ཞེན་པ་དང་། འདུ་ཤེས་མེད་པའི་སྙོམས་འཇུག་ཐར་ལམ་དུ་འཁྲུལ་ནས་ལམ་ཡང་
དག་པ་སྟོར་བར་འགྱུར་པ་དང་། འདི་མི་ཁོམ་པ་བརྒྱད་ཀྱི་ནང་ཚན་ལྷ་ཚེ་རིང་པོར་སྐྱེ་
བའི་གཙོ་བོ་ཡིན། ལམ་གོལ་བར་ཞུགས་པ་དང་། རྫོགས་བྱང་ལས་སླར་ལོག་པ་དང་།
དགེ་རྩ་སྟོབས་ཆུང་དང་། སྡིག་པ་སྟོབས་ཆེ་བའི་སེམས་ཅན་རྣམས་ལ་སྙིང་རྗེ་བའོ། །ཞེས་
པའོ། །
གཉིས་པ། སྙིང་རྗེ་འབྲས་བུ་བསྟན་པའི་ཟློཀ་གཅིག་ནི། འཚེ་སྤངས་བྱང་ཆུབ་
མཆོག་གི་ས་བོན་དང་། །བདེ་བ་བསྐྱེད་དང་གདུང་བྱེད་འདོད་པའི་རྒྱུ། །ངོ་བོ་ཉིད་སྦྱིན་
ཆོས་ལ་བརྟེན་པ་ཡི། །རྒྱལ་བའི་སྲས་ལ་བྱང་ཆུབ་ཐག་མི་རིང་། །ཞེས་བྱུང་། དེ་ཡང་
སྙིང་རྗེ་ཆོས་ཅན། འབྲས་བུ་ཕུན་སུམ་ཚོགས་པ་ཡིན་ཏེ། བྲལ་འབྲས་གནོད་འཚེ་སྤངས་
པ༑ བདག་འབྲས་བྱང་ཆུབ་མཆོག་གི་ས་བོན་སྐྱེད་པ། སྐྱེས་བུའི་བྱེད་འབྲས་གཞན་ལ་
བདེ་སྐྱིད་སྐྱེད་ཅིང་རང་ཉིད་གཞན་དོན་ལ་གདུང་བ། རྣམ་སྨིན་གྱི་འབྲས་བུ་གང་འདོད་
པའི་གནས་སུ་སྐྱེ་བ། རྒྱུ་མཐུན་གྱི་འབྲས་བུ་དུས་རྟག་ཏུ་ངོ་བོ་ཉིད་ཀྱིས་སྦྱིན་སོགས་སྙིང་
རྗེའི་ཆོས་བསྟན་པའི་སྟོབས་ཀྱིས་བྱང་ཆུབ་ལ་ཉེ་བ་ཡིན་པའི་ཕྱིར། ཞེས་པའོ། །
གསུམ་པ། སྙིང་རྗེ་ཚད་མེད་ཀྱི་བྱེད་ལས་བསྟན་པའི་བློཀ་གཉིས་ནི། སྙིང་རྗེ་
བློ་མཆོག་འཁོར་བར་གཏོགས་པ་ཡི། །སྡུག་བསྔལ་བདག་ཉིད་ཀུན་དང་བདག་མེད་པར།།
རྣམ་པར་ཤེས་ནས་སྐྱོ་བར་མི་འགྱུར་ཞིང་། །ཉེས་པས་རབ་གནོད་པར་ཡང་མི་འགྱུར་
རོ༑ ༑འཇིག་རྟེན་སྡུག་བསྔལ་བདག་ཉིད་ལྟ་བ་ཡི། །བརྩེ་དང་ལྡན་པས་སྡུག་བསྔལ་དེ་
དང་ནི། །དེ་ཡོངས་སྤོང་བའི་ཐབས་ཀྱང་ཇི་བཞིན་རིག །ཉམ་ང་བར་བྱེད་སྐྱོ་བར་ཡང་

asa
 ༼ཅ༽ མདོ་སྡེ་རྒྱན་གྱི་འགྲེལ་པ།
མི་འགྱུར། །ཞེས་བྱུང་། ཐེག་ཆེན་འཕགས་པ་རྣམས་ཆོས་ཅན། སྲིད་ཞིའི་མཐའ་ལ་མི་
གནས་ཏེ། བློ་མཆོག་གིས་ཆོས་ཀུན་བདག་མེད་དུ་ཤེས་པས་འཁོར་པའི་ཉེས་བས་མི་གོས།
སྙིང་རྗེ་མཆོག་གིས་འཁོར་བར་གཏོགས་པའི་སྡུག་བསྔལ་གྱིས་སེམས་ཅན་འགྲོ་བ་ཀུན་མནར་
བར་ཤེས་ནས་གཞན་དོན་ལ་མི་སྐྱོ་བའི་ཕྱིར། འཇིག་རྟེན་མཐའ་དག་སྡུག་བསྔལ་གྱི་བདག་
ཉིད་དུ་ལྟ་བའི་བརྩེ་དང་ལྡན་པ་རྣམས་ཆོས་ཅན། འགྲོ་བའི་སྡུག་བསྔལ་གྱིས་ཉམ་ང་བར་
བྱེད་ཀྱང་སྡུག་བསྔལ་གྱིས་གཞན་དོན་ལ་མི་སྐྱོ་སྟེ། སྡུག་བསྔལ་དེ་དང་དེ་སྤོང་བའི་ཐབས་
ཇི་བཞིན་དུ་རིག་པའི་ཕྱིར།
བཞི་པ། སྙིང་རྗེའི་བདག་ཉིད་ཅན་གྱི་བརྩེ་ལྡན་གྱི་དབྱེ་བ་བསྟན་པའི་ཟློཀ་གཉིས་
ནི༔ སྙིང་རྗེའི་བདག་ཉིད་ཅན་གྱི་བརྩེ་བ་འདི། །རང་བཞིན་དང་ནི་སོ་སོར་བཏགས་པ་
༣
དང༌། །དེ་སྔོན་གོམས་པར་བྱས་དང་ལྡན་པ་དང་། །མི་མཐུན་ཕྱོགས་ཉམས་རྣམ་དག་
ཐོབ་པ་བཞི། །མཉམ་དང་རྟག་མིན་ལྷག་པའི་བསམ་པས་མིན། །སྒྲུབ་པའི་སྒོ་དང་འདོད་
ཆགས་བྲལ་བ་དང་། ། མི་དམིགས་པས་མིན་གང་དེ་བརྩེ་མིན་ཏེ། །དེ་བཞིན་བརྩེ་མེད་
གང་དེ་བྱང་ཆུབ་མིན། །ཅེས་བྱུང་། སྙིང་རྗེའི་བདག་ཉིད་ཅན་གྱི་བརྩེ་བ་འདི་ཆོས་ཅན།
ཁྱོད་ལ་རྒྱུའི་སྒོ་ནས་དུ་མ་ཡོད་དེ། རང་བཞིན་གྱི་རིགས་ཀྱི་ཁྱད་པར་དང་། སྡུག་བསྔལ་
དང་བདེ་བ། ཡོན་ཏན་དང་སྐྱོན་སོ་སོར་ཡོངས་སུ་བརྟགས་པ་དང་། ཚེ་རབས་གཞན་
ན་ཡོངས་སུ་གོམས་པ་དང་། མི་མཐུན་ཕྱོགས་རྣམ་འཚེ་ཉམས་ཤིང་རྣམ་པར་དག་པ་ཐོབ་
པ་དང་བཞི། དེ་ལ་མཉམ་པ་ནི་སེམས་ཅན་བདེ་བ་ལ་སོགས་པ་ལ་སྟེ། གང་ཅུང་ཟད་
ཅི་ཚོར་བ་དེ་ནི་འདིར་སྡུག་བསྔལ་བའོ། །རྟག་པ་ནི་ཕུང་པོའི་ལྷག་མ་མེད་པའི་མྱ་ངན་ལས་
འདས་པ་ན་ཡང་དེ་མི་ཟད་པའི་ཕྱིར་རོ། །ལྷག་པའི་བསམ་པས་ནི་ས་ལ་ཞུགས་པ་རྣམས་
ཀྱི་སྟེ། བདག་དང་གཞན་མཉམ་པ་ཉིད་ཀྱི་བསམ་པ་ཐོབ་པའི་ཕྱིར་རོ། །སྒྲུབ་པའི་སྒོ་ནས་
ནི་སྡུག་བསྔལ་ལས་ཡོངས་སུ་སྐྱོ་བར་བྱེད་པས་སོ། །འདོད་ཆགས་བྲལ་བས་ནི་དེའི་མི་

མདོ་སྡེ་རྒྱན་གྱི་འགྲེལ་པ། ༼ཅ༽ 28
མཐུན་པའི་ཕྱོགས་རྣམ་པར་འཚེ་བ་སྤངས་པའི་ཕྱིར། མི་དམིགས་པས་ནི་མི་སྐྱེ་བའི་ཆོས་
ལ་བཟོད་པ་ཐོབ་པའི་ཕྱིར་རོ། །བརྩེ་བ་ཆེན་པོ་དང་མི་ལྡན་པ་རྣམས་ནི་བྱང་ཆུབ་མཆོག་
ལ་ཉེ་བ་མིན་ནོ། །ཞེས་པའོ། ། ས་བཅད་གསུམ་པ་དང་བཞི་པ་འདི་གཉིས་ཀྱིས་དོན། མངོན་
རྟོགས་རྒྱན་ལས། ཚུ་རོལ་ཕ་རོལ་མཐའ་ལ་མིན། །ཞེས་པ་ནས། ཡང་དག་ཉེ་བ་ཉིད་
དུ་བཤད། །ཅེས་པ་དང་གནད་གཅིག་ཀྱང་ལུགས་སོ་སོའོ། །
ལྔ་པ། དཔེའི་སྒོ་ནས་བསྔགས་པ་བསྟན་པ་ལ། མདོར་བསྟན་པ། རྒྱས་པར་
བཤད་པ། དོན་བསྡུ་བ་དང་གསུམ། དང་པོ། སྙིང་རྗེ་ཚད་མེད་དཔེའི་སྒོ་ནས་བསྔགས་
པ་མདོར་བསྟན་པའི་བློཀ་གཅིག་ནི། སྙིང་རྗེ་དང་ནི་བཟོད་དང་སེམས་པ་དང་། །སྨོན་
ལམ་སྐྱེ་བ་སེམས་ཅན་ཡོངས་སྨིན་བྱེད། །དང་པོ་རྩ་བ་ཐ་མ་འབྲས་མཆོག་ལྡན། །འདི་
༥
ནི་སྙིང་རྗེའི་ལྗོན་ཤིང་ཆེན་པོ་ཡིན། །ཅེས་བྱུང་། དེ་ཡང་སྡོང་པོ་དང་། ཡལ་ག་དང་།
ལོ་མ་དང་། མེ་ཏོག་དང་། འབྲས་བུའི་གནས་སྐབས་ཀྱི་སྙིང་རྗེའི་ཤིང་ཡིན་པར་རིག་
པར་བྱ་སྟེ། དེའི་རྩ་བ་ནི་སྙིང་རྗེའོ། །སྡོང་པོ་ནི་བཟོད་པའོ། །ཡལ་ག་ནི་སེམས་ཅན་གྱི་
བྲང་
དོན་ལ་སེམས་པའོ། །ལོ་མ་ནི་སྐྱེ་བ་བཟང་པོ་བདག་ཏུ་སྨོན་པའོ། ། མེ་ཏོག་གི་སྐྱེ་བ་བཟང་
པོའོ། །འབྲས་བུ་ནི་སེམས་ཅན་ཡོངས་སུ་སྨིན་པར་བྱེད་པའོ། །
གཉིས་པ། བསྔགས་པ་དཔེའི་སྒོ་ནས་རྒྱས་པར་བསྟན་པ་ལ། ལྡོག་ཆའི་སྒོ་ནས་
བསྟན་པ་དང་། རྗེས་འགྲོའི་སྒོ་ནས་བསྟན་པ་གཉིས། དང་པོ། རྩ་བ་མེད་ན་སྡོང་པོ་མི་
འགྲུབ་པ་བསྟན་པའི་སྒྲོན་གཉིས་དང་ཚིག་རྐང་གཅིག་ནི། རྩ་བ་སྙིང་རྗེ་མེད་གྱུར་ན། །དཀའ་
སྤྱོད་བཟོད་པ་ཉིད་མི་འགྱུར། ། བློ་ལྡན་སྡུག་བསྔལ་མི་བཟོད་ན། །སེམས་ཅན་དོན་སེམས་
ཉིད་མི་འགྱུར། །སེམས་པ་དང་ནི་བྲལ་བའི་བློ། ། སྐྱེ་བ་དཀར་པོ་རྣམ་དག་ཏུ། །སྨོན་
ལམ་འདེབས་པར་མི་འགྱུར་རོ། ། སྐྱེ་བ་བཟང་པོ་མ་ཐོབ་ན། །སེམས་ཅན་ཡོངས་སྨིན་
བྱེད་མི་འབྱུང༌། །ཞེས་སོ། །ཚིག་དོན་གོ་སླ་བས་འགྲེལ་པ་ཟུར་དུ་མི་དགོས་སོ། །

264
 ༼ཅ༽ མདོ་སྡེ་རྒྱན་གྱི་འགྲེལ་པ།
གཉིས་པ། རྗེས་འགྲོའི་སྒོ་ནས་དེ་དག་ལས་སྔ་མ་ཡོད་ན་ཕྱི་མ་འབྱུང་བ་དཔེ་དང་
མཚུངས་པར་བསྟན་པའི་བློཀ་གཉིས་ནི། སྙིང་རྗེའི་འཆུ་བ་བྱམས་པ་སྟེ། །དེ་སྡུག་བསྔལ་
ན་བདེ་བ་ཡིས། །སངས་རྒྱས་ཚུལ་བཞིན་ཡིད་བྱེད་པས། །ཡལ་ག་རྒྱ་ཆེན་འཕེལ་བ་དང་།།
སྨོན་ལམ་རྒྱུན་ནི་མ་བཅད་པས། ། ལོ་མ་འདོར་ལེན་རྐྱེན་རྣམ་གཉིས། །གྲུབ་པ་དེ་ཕྱིར་
མེ་ཏོག་དང་། །འབྲས་བུ་དོན་ཡོད་ཤེས་པར་བྱ། །ཞེས་བྱུང༌། དེ་ཡང་སྙིང་རྗེའི་ཤིང་
གི་རྩ་བ་དང་འཆུ་བ་ལ་སོགས་པ་དང་ཆོས་མཐུན་པར་སྟོན་པ་བྱེད་དོ། །སྙིང་རྗེ་ནི་རྩ་བ་
ཡིན་པར་བཤད་དོ། །དེའི་འཆུ་བ་ནི་བྱམས་པ་སྟེ། དེ་དེ་རྒྱས་པར་བྱེད་པའི་ཕྱིར་རོ། །བྱམས་
པའི་སེམས་དང་ལྡན་པ་ནི། གཞན་སྡུག་བསྔལ་བས་སྡུག་བསྔལ་བར་འགྱུར་ཏེ། དེས་
ན་བྱང་ཆུབ་སེམས་དཔའ་རྣམས་ནི་སེམས་ཅན་གྱི་དོན་ལ་ཞུགས་པ་ལ་སྙིང་རྗེའི་སྒོ་ནས་
སྡུག་བསྔལ་སྐྱེ་བ་གང་ཡིན་པ་དེས་ལས་བདེ་བ་སྐྱེས་པས་མ་རིག་པའི་མུན་པ་སངས་ཤིང་
ཤེས་བྱ་ཀུན་ལ་བློ་རྒྱས་པར་འགྱུར་ཏེ། བཟོད་པ་རྒྱས་པར་འགྱུར་ཞེས་བྱ་བའི་ཐ་ཚིག་
གོ ༑དེ་ནི་སྡོང་པོར་བཤད་དེ། སྡོང་པོ་ནི་སྤངས་པ་ཡིན་ནོ། །ཐེག་པ་ཆེན་པོ་ལ་ཚུལ་
བཞིན་ཡིད་ལ་བྱེད་པ་རྣམ་པ་མང་པོས་ཡལ་ག་རྒྱ་ཆེར་འཕེལ་བར་འགྱུར་ཏེ། སེམས་པ་
ནི་ཡལ་ག་ཞེས་བཤད་དོ། །སྔ་མ་དང་ཕྱི་མ་འགག་པ་དང་སྐྱེ་བའི་རིམ་གྱིས་སྨོན་ལམ་གྱི་
རྒྱུན་མ་བཅད་སྨོན་ལམ་རྣམས་ལོ་མ་འདོར་བ་དང་། ལེན་པ་དང་ཆོས་མཐུན་པར་རིག་
པར་བྱའོ། །ནང་གི་རྐྱེན་གྲུབ་པ་སྟེ། རང་གི་རྒྱུད་ཡོངས་སུ་སྨིན་པ་ལས་མེ་ཏོག་ལྟ་བུའི་
སྐྱེ་བ་དོན་ཡོད་པར་རིག་པར་བྱའོ། །ཕྱིའི་རྐྱེན་ཡོངས་སུ་གྲུབ་པ་སྟེ། གཞན་གྱི་རྒྱུད་ཡོངས་
སུ་སྨིན་པ་ལས་འབྲས་བུ་ལྟ་བུ་སེམས་ཅན་ཡོངས་སུ་སྨིན་པར་བྱེད་པ་དོན་ཡོད་པར་རིག་
པར་བྱའོ། །ཞེས་པའོ། །རྣམ་རྩ་ལས། དོན་གྱིས་གོ་བས་ཅིག་ཤོས་ལ། །དྲན་པ་ཡང་
དག་སྐྱེ་བར་འགྱུར། །ཞེས་པ་འདིར་དྲན་དགོས།
གསུམ་པ། སྙིང་རྗེའི་ཕན་ཡོན་གྱི་དོན་བསྡུ་བའི་བློཀ་གཅིག་ནི། སྙིང་རྗེ་ཆེན་པོ་

མདོ་སྡེ་རྒྱན་གྱི་འགྲེལ་པ། ༼ཅ༽ 265
ཡོན་ཏན་འབྱུང་གནས་ཀྱི། །སེམས་ཅན་རྣམས་ལ་སྙིང་རྗེ་སུ་མི་བྱེད། །འདི་ལྟར་འདི་
དག་ལ་ནི་སྡུག་བསྔལ ཡང་། །བརྩེས་བསྐྱེད་བདེ་བ་གཞལ་དུ་མེད་པ་འབྱུང་། །ཞེས་བྱུང༌།
འདིར་སྙིང་རྗེ་ཆེན་པོའི་ཡོན་ཏན་ནི་ཕྱེད་འོག་མས་བསྟན་ཏེ། ལྷག་མ་ནི་གོ་བར་ཟད་དོ།།
སྙིང་རྗེ་ཆེན་པོ་དང་སྙིང་རྗེ་ཚད་མེད་གཉིས་ལ་མུ་བཞི་ཡོད་དེ། ཞི་གནས་མ་ཐོབ་པའི་སྐྱེས་
བུ་ཆེན་པོ་ཡོད་ལ། ཞི་གནས་ཐོབ་པའི་སྐྱེས་བུ་ཆུང་ངུ་ཡོད་པའི་ཕྱིར་རོ། །གཞན་གསུམ་
ལའང་དེ་བཞིན་ནོ། །
དྲུག་པ། སྙིང་རྗེ་མི་འདོར་བའི་འཐད་པ་ལ། ཉེས་པ་དང་མ་འབྲེལ་བ་དང་། བདེ་
བ་དང་འབྲེལ་བར་བསྟན་པ་གཉིས། དང་པོ་ལ། ཆགས་པས་མ་གོས་པ་དང་། ཉོན་མོངས་
གཞན་གྱིས་མ་གོས་དང་། སྡུག་བསྔལ་གྱིས་མ་གོས་པ་དང་། བདེ་བས་བརྒྱན་པ་དང་
བཞི། དང་པོ། ཆགས་པས་མ་གོས་པ་བསྟན་པའི་བློཀ་གཅིག་ནི། སྙིང་རྗེས་ཟིན་པའི་
བརྩེར་ལྡན་རྣམས། །ཞི་ལའང་ཡིད་ནི་མི་གནས་ན། །འཇིག་རྟེན་བདེ་དང་རང་སྲོག་ལ།།
ཆགས་པར་འགྱུར་བ་སྨོས་ཅི་དགོས། །ཞེས་བྱུང་། དེ་ཡང་སྙིང་རྗེས་ཟིན་པའི་རྩེ་ལྡན་
རྣམས་ཆོས་ཅན། འཇིག་རྟེན་གྱི་བདེ་བ་དང་རང་གི་སྲོལ་ལ་ཆགས་པ་ལྟ་ཅི་སྨོས་ཏེ། ཞི་
བ་ལའང་ཡིད་མི་དགའ་ཏེ་མི་གནས་པའི་ཕྱིར་རོ། །
གཉིས་པ། ཉོན་མོངས་གཞན་གྱི་མ་གོས་པ་བསྟན་པའི་བློཀ་གསུམ་ནི། བྱམས་
པ་གང་དེ་ཁ་ན་མ་ཐོ་བ། །མེད་དང་འཇིག་རྟེན་འདས་པ་ཡོད་མ་ཡིན།. ། བློ་ལྡན་རྣམས་
ཀྱི་བརྩེ་བའི་བྱམས་པ་ནི། །ཁ་ན་མ་ཐོ་མེད་ཅིང་འཇིག་རྟེན་འདས། །སྡུག་བསྔལ་རྦ་རྒལ་
ཆེ་དང་མི་ཤེས་པའི། །མུན་པ་ཆེ་ལ་བརྟེན་པར་གྱུར་པ་ཡི། །འཇིག་རྟེན་འདྲེན་པའི་ཐབས་
གང་ཡིན་པ་དེ། །ཇི་ལྟར་ཁ་ན་མ་ཐོ་མེད་མི་འགྱུར། །འཇིག་རྟེན་བྱང་ཆུབ་རང་སངས་
རྒྱས་པ་ཡི། །དགྲ་བཅོམ་རྣམས་ལ་བྱམས་པ་དེ་མེད་ན། །དེ་ལས་གཞན་ལ་སྨོས་ཀྱང་
ཅི་དགོས་པ། །ཇི་ལྟར་འཇིག་རྟེན་འདས་པ་མ་ཡིན་འགྱུར། །ཞེས་བྱུང་། དེ་ཡང་བློ་

256
 ༼ཅ༽ མདོ་སྡེ་རྒྱན་གྱི་འགྲེལ་པ།
ལྡན་རྣམས་ཀྱི་བརྩེ་བས་བསླངས་པའི་བྱམས་དང་སྙིང་རྗེ་ཆོས་ཅན། འཇིག་རྟེན་ལས་ཁྱད་
པར་དུ་འཕགས་པ་ཡིན་ཏེ། འཇིག་རྟེན་པའི་བྱམས་པ་གང་ཡིན་པ་དེ་ནི་ཁ་ན་མ་ཐོ་བ་མེད་
པ་ཡང་མིན་ལ། འཇིག་རྟེན་ལས་འདས་པ་ཡང་མ་ཡིན་མོད། འདི་ནི་ཆགས་པའི་ཁ་ན་
མ་ཐོ་མེད་ཅིང་དེ་ཉིད་རྟོགས་པའི་ཤེས་རབ་ཀྱིས་ཟིན་པས་འཇིག་རྟེན་ལས་འདས་པ་ཡིན་
པའི་ཕྱིར། སོ་སོར་སྒྲུབ་པ་ནི། གཞན་དོན་འཁུར་ཁྱེར་གྱི་བྱམས་སྙིང་རྗེ་དེ་དག་ཆོས་
ཅན། ཇི་ལྟར་ཁ་ན་མ་ཐོ་བ་མེད་པར་མི་འགྱུར་ཏེ་འགྱུར་པར་ཐལ། སྡུག་བསྔལ་གྱི་རྦ་
རྒལ་ཆེན་པོ་དང་མི་ཤེས་པའི་མུན་པ་ཆེན་པོ་ལ་བརྟེན་པའི་འཇིག་རྟེན་པ་རྣམས་འདྲེན་པའི་
ཐབས་ཡིན་པའི་ཕྱིར། །དེ་དག་ཆོས་ཅན། འཇིག་རྟེན་ལས་འདས་པ་ཞེས་ཀྱང་བརྗོད་
རིགས་ཏེ། འཇིག་རྟེན་ན་རང་གིས་བྱ་བ་མངོན་དུ་བྱེད་པའི་རང་སངས་རྒྱས་རྣམས་དང་།
ཉན་ཐོས་དགྲ་བཅོམ་པ་ལ་ཡང་མེད་ན་འཇིག་རྟེན་པ་གཞན་ལ་ཡོད་པ་ལྟ་ཅི་སྨོས་པའི་ཡོན་
ཏན་ཡིན་པའི་ཕྱིར། ཞེས་པའོ། །
གསུམ་པ། སྡུག་བསྔལ་གྱིས་མ་གོས་པ་བསྟན་པའི་ཟློཀ་གཅིག་ནི། བྱང་ཆུབ་སེམས་
དཔའ་སྡུག་བསྔལ་མེད། །བརྩེ་བས་སྡུག་བསྔལ་གྱུར་བ་གང་། །དེ་ལ་དང་པོར་ཀུན་ཏུ་
སྐྲག །རེག་ནས་ཤིན་ཏུ་མངོན་པར་དགའ། །ཞེས་བྱུང་། དེ་ཡང་བྱང་ཆུབ་སེམས་དཔའ་
སེམས་ཅན་གཞན་ལ་སྡུག་བསྔལ་མེད་པར་བྱ་བའི་ཕྱིར་དུ་བརྩེ་བས་སྡུག་བསྔལ་བར་གྱུར་
པ་ཆོས་ཅན། སྡུག་བསྔལ་གྱིས་མ་གོས་པ་ཡིན་ཏེ། དང་པོར་བདག་གཞན་མཉམ་དུ་མ་
མཐོང་བའི་སྐབས་སུ་སྐྲག་ཀྱང་ས་ལ་རེག་ནས་དེ་རྟོགས་པའི་སྟོབས་ཀྱིས་མངོན་པར་དགའ་
བའི་ཕྱིར། །ཞེས་པའོ། །
བཞི་པ། བདེ་བས་བརྒྱན་པ་བསྟན་པའི་བློ ཀ་གཅིག་ནི། བརྩེ་བས་བསྐྱེད་པའི་སྡུག་
བསྔལ་འཇིག་རྟེན་གྱི། །བདེ་བ་ཐམས་ཅད་ཟིལ་གྱིས་གནོན་འགྱུར་ཞིང་། །དོན་བྱས་
རྣམས་ཀྱང་དེ་དང་མི་ལྡན་གང་། །དེ་ལས་ངོ་མཚར་ཆེ་བ་ཅི་ཞིག་ཡོད། །ཅེས་བྱུང་།

མདོ་སྡེ་རྒྱན་གྱི་འགྲེལ་པ། ༼ཅ༽ 267
དེ་ཡང་བརྩེ་བས་བསྐྱེད་པའི་སྡུག་བསྔལ་རང་སྟེང་དུ་བླངས་པ་ཆོས་ཅན། དེ་ལས་ངོ་མཚར་
ཆེ་བ་ཅི་ཞིག་ན་ཡོད་པ་མ་ཡིན་ཏེ། དེས་འཇིག་རྟེན་གྱི་བདེ་བ་ཐམས་ཅད་ཟིལ་གྱིས་གནོན་
ཞིང་། རང་དོན་བྱས་ཟིན་པའི་དགྲ་བཅོམ་པ་རྣམས་ཀྱང་དེ་དང་མི་ལྡན་པའི་བརྩེ་བ་དེ་
ལས་ཆེ་བ་ཅི་ཞིག་ཡོད་མེད་པའི་ཕྱིར་རོ། །
གཉིས་པ། བདེ་བ་དང་འབྲེལ་བ་ལ། བརྩེ་བ་ལས་སྦྱིན་པ་འབྱུང་ཚུལ་དང་། བརྩེ་
བ་ལས་ཕྱིན་དྲུག་འབྱུང་ཚུལ་གཉིས། དང་པོ་ལ། བརྩེ་བས་སྦྱིན་པ་ལ་འཇུག་ཚུལ། བརྩེ་
བས་སྦྱིན་འབྲས་ཀྱི་ལོངས་སྤྱོད་མི་འདོད་ཚུལ། བརྩེ་བས་བསྐྱེད་པའི་རང་བཞིན། བརྩེ་
བས་སྦྱིན་པ་ལ་ལོངས་སྤྱོད་ཚུལ་དང་བཞི། དང་པོ། བརྩེ་བས་སྦྱིན་པ་ལ་འཇུག་ཚུལ་བསྟན་
པའི་བློཀ་བདུན་ནི། བརྟན་པའི་བརྩེ་དང་ལྡན་པའི་སྦྱིན་པ་ཡིས། སྦྱིན་པའི་བདེ་བ་བྱེད་
པ་གང་ཡིན་པ། །དེ་ལ་ཁམས་གསུམ་ཉེ་བར་སྤྱད་རྣམས་ཀྱི། །བདེ་བ་དེ་ཡིས་ཆར་ཡང་
མི་ཕོད་དོ། །སེམས་ཅན་དོན་ཕྱིར་བརྩེ་བས་སྡུག་བསྔལ་གྱི། །རང་བཞིན་འཁོར་བ་གང་
ཡིན་མི་གཏོང་ན། །སྙིང་རྗེ་ཅན་རྣམས་གཞན་ལ་ཕན་པའི་ཕྱིར། །སྡུག་བསྔལ་ཅི་སྟེ་ཁས་
ལེན་བྱེད་མི་འགྱུར། །བརྩེ་དང་ལྡན་པའི་སྙིང་རྗེའི་སྦྱིན་པ་གང་། །ལོངས་སྤྱོད་དང་ནི་
དེ་ལས་བྱམས་པ་དང་། །རྗེས་སུ་བཟུང་བས་བསྐྱེད་དང་དེ་ཡི་མཐུས། །བྱས་པའི་བདེ་
བ་རྟག་ཏུ་འཕེལ་བར་འགྱུར། ། སྙིང་རྗེས་རྒྱས་པར་བྱ་ཞིང་འཕེལ་བར་བྱ། །སྦྱིན་པས་
ཡོངས་སྨིན་བྱུ་ཞིང་བདེ་བར་བུ། །ཀུན་ཏུ་དྲང་བར་བྱ་ཞིང་བཀྲི་བྱ་ཞེས། །ཞེན་པ་རྣམས་
ལ་རབ་ཏུ་སྨྲ་དང་འདྲ། །སྙིང་རྗེས་སྡུག་བསྔལ་དག་གིས་སྡུག་བསྔལ་བ། །བདེ་མ་བསྐྱེད་
པར་གང་གིས་བདེ་བར་འགྱུར། །དེ་ཕྱིར་བརྩེ་དང་ལྡན་པས་གཞན་བདེ་བ། །བསྐྱེད་ནས་
བདག་ཉིད་བདེ་བར་བྱེད་པ་ཡིན། །སྙིང་རྗེ་ཅན་ནི་རྟག་ཏུ་རང་སྦྱིན་ལ། །སྟོན་དང་འདྲ་
སྟེ་རང་བདེ་མི་འདོད་པ། །ལོངས་སྤྱོད་རྣམས་ཀྱིས་གཞན་དག་བདེ་བར་གྱིས། །ཡང་
ན་ཐ་དད་མིན་བདེ་བདག་ལའང་མིན། །དེ་བདེས་བདེ་བ་བདག་གིས་སྦྱིན་པ་ནི། །འབྲས་

ass
 ༼ཅ༽ མདོ་སྡེ་རྒྱན་གྱི་འགྲེལ་པ།
དང་བཅས་ཏེ་སེམས་ཅན་རྣམས་ལ་བྱིན། །གལ་ཏེ་ཁྱོད་ཀྱིས་བདག་ལ་བྱ་བ་ཡོད། །དེ་
དག་ཉིད་ལ་ཤིན་ཏུ་འབྲས་བུར་བྱོས། །ཞེས་བྱུང་། དེ་ཡང་བརྩེ་བ་བརྟན་པོ་དང་ལྡན་
པ་རྣམས་ཀྱི་སྦྱིན་པའི་སྟོབས་ཀྱིས། སྦྱིན་པའི་དགའ་དེས་རང་བདེ་བར་སྤྱད་པར་བྱེད་པ་
དེ་ལ་ཁམས་གསུམ་གྱི་ལོངས་སྤྱོད་ཐམས་ཅད་ཀྱི་བདེ་བས་ཉེ་བར་སྤྱད་ཀྱང་བདེ་བ་དེའི་
ཆར་ཡང་མི་ཕོད་པའི་ཕྱིར། དེའི་ཕོད་པའི་ཕྱིར། དེའི་འཐད་པ་ནི། སྙིང་རྗེ་ཅན་རྣམས་
ཆོས་ཅན། གཞན་ལ་ཕན་པའི་ཕྱིར་དུ་རང་ནོར་ལོངས་སྤྱོད་དང་བྲལ་བ་སོགས་དཀའ་
སྤྱད་ཀྱི་སྡུག་བསྔལ་ཅི་སྟེ་ཁས་མི་ལེན་ཏེ། གཞན་དོན་དུ་འགྱུར་ན་སྡུག་བསྔལ་གྱི་རང་
བཞིན་འཁོར་བ་ཡང་མི་གཏོང་བར་ཁས་ལེན་པའི་དམ་བཅའ་ཅན་ཡིན་པའི་ཕྱིར་རོ། །དེ་
བཞིན་ཤེས་རབ་སྡོང་པོ་ལས། དམ་པ་མང་པོ་ཁས་འཆེ་མི་བྱེད་ལ། །གལ་ཏེ་དཀའ་བས་
ཁས་ནི་བླངས་གྱུར་ན། །རྡོ་ལ་རི་མོ་བྲིས་པ་ལྟ་བུར་ནི། །ཤི་ཡང་གཞན་དུ་བརྗེད་པར་
མི་འགྱུར་རོ། །ཞེས་གསུངས། དེའི་དཔེ་ལ་ཐུན་མོང་དང་ཐུན་མོང་མ་ཡིན་པའི་དཔེ་
གཉིས་ཡོད། །ཚིགས་སུ་བཅད་པ་གསུམ་པའི་དོན་ནི། བྱང་སེམས་འཕགས་པ་རྣམས་
ཆོས་ཅན། བདེ་བ་དྲུག་དང་ལྡན་ཏེ། བརྩེ་བ་ལས་བྱམས་པ་དང་སྙིང་རྗེ་འཕེལ། སྙིང་
རྗེ་ལས་སྦྱིན་པ། སྦྱིན་པ་ལས་ལོངས་སྤྱོད་འཕེལ། དེ་ལས་བྱམས་པ་དང་ལྷག་པར་གཏོང་
སེམས་འཕེལ། དེ་ལས་སེམས་ཅན་སྨིན་ཅིང་རྗེས་སུ་གཟུང་བ་འཕེལ། དེ་ལས་སྦྱིན་པའི་
མཐུས་བྱས་པའི་ཆོས་གཟུགས་ཀྱི་སྐུའི་བདེ་བའི་བར་འཕེལ་བར་འགྱུར་པ་དང་། ཡང་
ན་བྱས་པའི་བདེ་བ་ཞེས་པ་ནི་རང་ཉིད་དང་སློང་བ་དང་ལོངས་སྤྱོད་འཕེལ་ནས་དེས་ཀྱང་
གཞན་ལ་བདེ་བའི་རིགས་སྦྱིན་ནུས་པ་ལྟ་བུའོ། །ཞེས་པའོ། །ཚིགས་སུ་བཅད་པ་བཞི་
པའི་དོན་ནི། སྦྱིན་པ་ལ་སྤྲོ་བའི་རྒྱུ་ལ་དྲུག་ཡོད་དེ། སེམས་ཅན་ལ་སྙིང་རྗེ་རྒྱས་པ་དང་།
གདུལ་བྱ་རྣམས་བདེ་བ་ལ་དགོད་པར་བྱ་བ་དང་། རང་གཞན་གྱི་དགེ་བ་འཕེལ་བར་བྱ་
བ་དང་། སྦྱིན་པས་གདུལ་བྱ་སྨིན་པར་བྱ་བ་དང་། གདུལ་བྱ་དགེ་བའི་ཕྱོགས་ལ་དྲངས་

མདོ་སྡེ་རྒྱན་གྱི་འགྲེལ་པ། as
༼ཅ༽
པར་བྱ་བ་དང་། གདུལ་བྱ་རྣམས་བྱང་ཆུབ་ལ་བཀྲི་བར་བྱ་བའི་ཕྱིར་བློ་ཞེན་པ་རྣམས་
ལ་སྨྲ་བ་དང་འདྲ་བར་རང་གིས་བྱེད་པའོ། །འགྲེལ་བཤད་ཀྱི་འགྱུར་ལས། ཚིག་རྐང་
བཞི་པ་དང་། སྙིང་རྗེས་ལེ་ལོ་ཅན་ལ་སྨྲ་བ་བཞིན། །ཞེས་དཔེའི་སྟེང་ནས་བཤད་དོ། །ཚིགས་
སུ་བཅད་པ་ལྔ་པའི་དོན་ནི། བྱང་ཆུབ་སེམས་དཔའ་རྣམས་སྙིང་རྗེས་གཞན་གྱི་སྡུག་བསྔལ་
དག་གིས་སྡུག་བསྔལ་བ་དེ་ཇི་ལྟར་སེམས་ཅན་རྣམས་ལ་བདེ་བ་མ་སྐྱེད་པར་བདེ་བར་འགྱུར་
རོ༑ ༑དེ་ལྟ་བས་ན་བྱང་ཆུབ་སེམས་དཔའ་རྣམས་ནི་གཞན་དག་ལ་བདེ་བ་བསྐྱེད་ནས་
བདག་ཉིད་བདེ་བར་བྱེད་པ་ཉིད་དེ་ཁོ་ནའོ་ཞེས་བྱ་བར་རིག་པར་བྱའོ། ། ཚིགས་སུ་བཅད་
པ་དྲུག་པ་དང་བདུན་པ་རྣམས་ཀྱི་དོན་ནི། རྒྱུ་མཚན་དེའི་ཕྱིར་ན། སྙིང་རྗེའི་བདག་ཉིད་
ཅན་བྱང་སེམས་རྣམས་ཀྱི་སྙིང་རྗེ་ནི་དགེ་བའི་བཤེས་གཉེན་དང་འདྲ་ལ། སྦྱིན་པ་ནི་སློབ་
མ་དང་འདྲ་བ་ཡིན་ཏེ། རང་བདེ་བ་ལ་ལྟོས་པ་མེད་ཅིང་མི་འདོད་”།འི་སྒོ་ནས་ཆོས་ལོངས་
སོགས་ཀྱིས་བདེ་བར་གྱིས་ཤིག་པ་དང་། ཡང་ན་གཞན་བདེ་ན་རང་ཡང་བདེ་ལ། གཞན་
མི་བདེ་ན་བདག་ཀྱང་བདེ་བ་མིན་པས་སྦྱིན་པ་འབྲས་བུ་དང་བཅས་པ་བྱིན་ནས་བདག་གཞན་
ཐ་མི་དད་ཀྱི་བདེ་བས་ཚིམ་པར་གྱིས་ཤིག་པ་དང་། ཡང་ན་སྦྱིན་པ་ཁྱོད་ཀྱིས་བདག་ལ་
བྱས་ན་གཞན་གྱི་བདེ་བས་བདག་ཀྱང་བདེ་བར་འགྱུར་བས་སྦྱིན་པ་འབྲས་བུ་དང་བཅས་
པ་བྱིན་ནས་བདག་གཞན་ཐ་མི་དད་ཀྱི་བདེ་བས་ཚིམ་པར་གྱིས་ཤིག་པ་དང་། ཡང་ན་སྦྱིན་
པ་ཁྱོད་ཀྱིས་བདག་ལ་བྱས་ན་གཞན་གྱི་བདེ་བས་བདག་ཀྱང་བདེ་བར་འགྱུར་བས་སྦྱིན་པ་
འབྲས་བུ་དང་བཅས་པ་བྱིན་ནས་དེ་དག་ཉིད་རྟག་ཏུ་བདེ་བ་དང་ལྡན་པའི་སྒོ་ནས་ཤིན་ཏུ་
འབྲས་བུ་དང་བཅས་པར་གྱིས་ཤིག་ཅེས་སྙིང་རྗེས་འདོམས་པ་དང་འདྲ་ཞིང་སྦྱིན་པས་སྒྲུབ་
པ་དང་འདྲ་བའི་ཕྱིར་རོ། །ཞེས་པའོ། །
གཉིས་པ། བརྩེ་བས་སྦྱིན་པའི་འབྲས་བུ་ལོངས་སྤྱོད་མི་འདོད་པའི་ཚུལ་བསྟན་པའི་
ཟློཀ་བཞི་ནི། སྦྱིན་པ་པོ་ནི་ལོངས་སྤྱོད་མི་འདོད་ཀྱང་། ། ལོངས་སྤྱོད་ཤིན་ཏུ་མང་ལ་བཟང་

10 ༼ཅ༽ མདོ་སྡེ་རྒྱན་གྱི་འགྲེལ་པ།
དང་ཕྲད། བདག་ནི་བདེ་བ་དེ་འདོད་མ་ཡིན་དེ། །འདི་ལྟར་བདག་ནི་སྦྱིན་ལ་བརྒྱུད་དང་
ལྡན། །བདག་ནི་རྟག་ཏུ་བརྩེ་བས་བདོག་པ་ཀུན། །ཡོངས་སུ་གཏོང་བ་གང་ཡིན་དེ་ལྟོས་
ལ༑ ༑དེས་ན་ཁྱོད་ཀྱིས་བདག་ནི་དེའི་འབྲས་ལ། །དོན་གཉེར་མེད་པ་ཉིད་དུ་ཤེས་པར་
བྱ༑ ༑གལ་ཏེ་ཁྱོད་འབྲས་ཐོབ་པ་མི་གཏོང་ན། །སྦྱིན་ལ་མངོན་དགའ་ཡིན་པར་མི་འགྱུར་
ཏེ༑ ༑འདི་ལྟར་སྐད་ཅིག་ཙམ་ཡང་སྦྱིན་མེད་ནི། ། སྦྱིན་ལ་མངོན་པར་དགའ་བ་ཉིད་མ་
ཡིན། ། མ་བྱས་པ་ལ་འབྲས་བུ་མི་འབྱིན་ཏེ། །འདི་ལྟར་ལན་བལྟས་བདག་གི་ཆ་མ་ཡིན།།
ཁྱོད་ཀྱི་ལན་ལ་ལྟ་དང་བྲལ་བས་ན། །འབྲས་བུ་ཤིན་ཏུ་གཞན་ལ་གཏོང་བ་ཡིན། །ཞེས་
བྱུང་། དེ་ཡང་སྦྱིན་པ་པོ་རྒྱལ་སྲས་ནི་རང་དོན་དུ་ལོངས་སྤྱོད་མི་འདོད་ཀྱང་། ལོངས་
སྤྱོད་མང་ལ་བཟང་བ་དང་ཕྲད་པ་ནི་སྦྱིན་པའི་རྟེན་འབྲེལ་གྱི་ཆེ་བ་ཡིན་ལ། དེ་ལྟ་ནའང་
སྦྱིན་འབྲས་ཀྱི་ལོངས་སྤྱོད་དེ་ལས་རང་བདེ་འདོད་པ་མ་ཡིན་དེ། སྦྱིན་པའི་བྱ་བ་ལ་ལྷོད་
པ་མེད་པར་བརྒྱུད་མར་གཏོང་བ་བ་དང་ལྡན་པའི་ཕྱིར། ། ཡང་བདག་ནི་ད་ལྟ་རང་གིས་
ཐོབ་པའི་བདོག་པ་ཐམས་ཅད་ཆགས་མེད་དུ་གཏོང་བའི་འདི་ལེགས་པར་ལྟོས་ལ། སྦྱིན་
པ་ཁྱོད་ཀྱིས་བདག་སྦྱིན་འབྲས་ཀྱི་ལོངས་སྤྱོད་ལ་རེ་བ་མེད་པར་ཤེས་པར་གྱིས་ཤིག་ཅེས་
པའོ། །གལ་ཏེ་བདག་གིས་སྦྱིན་འབྲས་ཡོངས་སུ་མི་གཏོང་ན་བདག་སྦྱིན་པ་ལ་མོས་པ་མ་
ཡིན་པ་དང་། སྐད་ཅིག་ཙམ་ལ་ཡང་སྦྱིན་གཏོང་མེད་པར་གནས་ན་ཡང་སྦྱིན་པ་པོ་མ་
ཡིན་པར་ཤེས་པར་གྱིས་ཞེས་པའོ། ། སྦྱིན་སོགས་ཀྱི་ལས་མ་བྱས་པ་ལ་འབྲས་བུ་ལོངས་
སྤྱོད་སོགས་མི་འབྱིན་པ་སོགས་ཡིན་མོད་ཀྱང་། འདི་ལྟར་ལན་ལ་རེ་བ་ནི་བདག་གི་ཆ་
མ་ཡིན་པས། སྦྱིན་པ་ཁྱོད་ཀྱི་འབྲས་བུ་ཡང་རྟེན་དང་བརྟེན་པའི་ཚུལ་དུ་བསྔོས་ནས་གཞན་
ལ་གཏོང་བ་ཡིན་ནོ། །ཞེས་པའོ། །བྱང་སེམས་འཕགས་པ་མ་ཟད་བྱང་སེམས་སོ་སྐྱེས་
ཀྱང་གཞན་ལ་སྦྱིན་པའི་འབྲས་བུ་དེ་ལ་བསྔོ་བ་ནི། མངོན་རྟོགས་རྒྱན་ལས། གནས་དང་
དཔུང་གཉེན་གླིང་དང་ནི། །ཞེས་དང་། བྱང་ཆུབ་ལ་གཞན་སྟོན་པ་དང་། །དེ་ཡི་རྒྱུ་ནི་

མདོ་སྡེ་རྒྱན་གྱི་འགྲེལ་པ། ༼ཅ༽ ༡71
ཡོངས་གཏོད་དང་། །ཞེས་དང་། སྤྱོད་འཇུག་ལས། བདོག་པ་ཐམས་ཅད་འབྲས་བཅས་
ཏེ༑ ༑ སྐྱེ་བོ་ཀུན་ལ་བཏང་སེམས་ཀྱི། །ཞེས་གསུངས་པ་རྣམས་གནད་གཅིག་པས། མདོ་
རྒྱ་ཆེར་རོལ་པ་ལས། སོ་སོ་སྐྱེ་བོ་ཡིན་ཡང་ང་མི་འཆི། །ཞེས་པ་དང་། རྒྱུད་བླ་མ་ལས།
དེ་ལྟར་ཡིད་ཆེས་ལུང་དང་རིགས་པ་ལ། །བརྟེན་ནས་བདག་ཉིད་འབའ་ཞིག་དག་ཕྱིར་
དང་། །ཞེས་གསུངས་པ་གཉིས་ཀ་ཚུལ་བསྟན་ཡིན་ནོ། །
གསུམ་པ། བརྩེ་བས་བསྐྱེད་པའི་སྦྱིན་པའི་རང་བཞིན་བསྟན་པའི་ཟློ ཀ་གཉིས་ནི།
རྒྱལ་སྲས་རྣམས་ཀྱི་བརྩེ་བས་སྦྱིན་པ་ནི། །ཁ་ན་མ་ཐོ་མེད་ཅིང་དག་པའི་གཞི། བདེ་བ་
འདྲེན་པར་བྱེད་པ་ཉིད་དང་ནི། །རྗེས་སུ་སྲུང་བཅས་ཚོལ་མེད་དགོས་པ་མེད། །རྒྱལ་
སྲས་རྣམས་ཀྱི་བརྩེ་བས་སྦྱིན་པ་ནི། །མཐའ་དག་རྒྱ་ཆེ་གཙོ་དང་རྟག་པ་དང་། །དགའ་
དང་ཟང་ཟིང་མེད་དང་དག་པ་དང་། །བྱང་ཆུབ་ལ་གཞོལ་དགེ་ལ་གཞོལ་བ་ཡིན། །ཞེས་
བྱུང་། དེ་ཡང་རྒྱལ་སྲས་རྣམས་ཀྱི་སྦྱིན་པ་ཆོས་ཅན། ཡོན་ཏན་དུ་མ་དང་ལྡན་ཏེ། གཞི་
ནས་མཐར་ཐུག་གི་བར་ལ་གཞན་གནོད་སྤངས་པས་ཁ་ན་མ་ཐོ་བ་གཉིས་མེད་པ། །དངོས་
པོ་སྡིག་དང་མ་འདྲེས་པའི་དག་པའི་གཞི་དང་ལྡན་པ། དགེ་བ་ལ་སྦྱར་ནས་བདེ་བ་འདྲེན་
པ༑ སློང་བའི་རྗེས་སུ་བསྲུང་བ་དང་བཅས་པ། མ་བསླང་ཡང་གཏོང་ཞིང་ཡོན་གནས་
མི་འདམ་པས་ཚོལ་མི་དགོས་པ། རྣམ་སྨིན་ལ་མི་རེ་བས་གོས་པ་མེད་ཡོན་ཏན་དང་ལྡན་
པའི་ཕྱིར། གཞན་ཡང་དེ་ཆོས་ཅན། ཡོན་ཏན་དུ་མ་དང་ལྡན་ཏེ། །དངོས་པོ་མཐའ་
དག་རེ་རེ་ནས་མང་ཞིང་རྒྱ་ཆེ་བ། གྱ་ནོམ་པ་སྦྱིན་པ། དུས་རྟག་ཏུ་སྦྱིན་པ། སེམས་
དགའ་བའི་ངང་ནས་སྦྱིན་པ། ལེན་ལ་མི་རེ་བའི་ཟང་ཟིང་མེད་པར་སྦྱིན་པ། གནོད་པའི་
དངོས་པོ་མི་སྦྱིན་པས་གཞི་དག་པ། བྱང་ཆུབ་ལ་གཞོལ་བ། དགེ་བ་ལ་གཞོལ་ཞིང་བདེ་
བ་སྐྱེད་པའི་ཡོན་ཏན་དང་ལྡན་པའི་ཕྱིར། ཞེས་པའོ། །
བཞི་པ། རྩེ་བས་སྦྱིན་པའི་ལོངས་སྤྱོད་ཀྱི་ཡོན་ཏན་བསྟན་པའི་བློཀ་གཅིག་ནི། ཇི་

༡༡
 ༼ ཅ༽ མདོ་སྡེ་རྒྱན་གྱི་འགྲེལ་པ།
ལྟར་བདེ་བ་གསུམ་གྱིས་ཚིམ་པའི་ཡིད། །བརྩེ་ལྡན་ཡོངས་སུ་གཏོང་བས་དགའ་འགྱུར་
བ༑ ༑ལོངས་སྤྱོད་ཅན་དག་ཉེ་བར་སྤྱད་པ་ཡིས། །དེ་ལྟར་དགའ་བར་འགྱུར་པ་མ་ཡིན་
ནོ༑ ༑ཞེས་བྱུང་། དེ་ཡང་བརྩེ་བས་སྦྱིན་པའི་འབྲས་བུ་ལོངས་སྤྱོད་ཆོས་ཅན། ཉེ་བར་
སྤྱད་པའི་ཡོན་ཏན་ཡོད་དེ། ཆོས་སྦྱིན་པས་དགའ་བའི་བདེ་བ་དང་། གཞན་རྗེས་སུ་འཛིན་
པས་དགའ་བའི་བདེ་བ་དང་། བྱང་ཆུབ་ཀྱི་ཚོགས་ཡོངས་སུ་རྫོགས་པས་དགའ་བའི་བདེ་
བ་གསུམ་གྱིས་ཡིད་ཚིམ་པའི་བདེ་བ་ལྟ་བུ་ཟང་ཟིང་ལ་ལོངས་སྤྱོད་པའི་བདེ་བ་ལ་མི་འབྱུང་
བའི་ཕྱིར། ཞེས་པའོ། །
གཉིས་པ། བརྩེ་བས་ཕྱིན་དྲུག་སྐྱེད་པ་བསྟན་པའི་བློཀ་གཅིག་ནི། བཀྲེན་ལ་བརྩེ་
དང་མ་རུང་པ་ལ་བརྩེ། །ཀུན་འཁྲུགས་ལ་བརྩེ་བག་མེད་རྣམས་ལ་བརྩེ། །ཡུལ་གྱི་གཞན་
དབང་ཅན་ལ་སྙིང་རྗེ་ཅན། །ལོག་པར་མངོན་པར་ཞེན་ལ་སྙིང་རྗེའོ། །ཞེས་པ་ནི། བརྩེ་
བ་ཆོས་ཅན། །ཕྱིན་དྲུག་སྒྲུབ་བྱེད་ཡིན་ཏེ། བཀྲེན་པ་སེར་སྣ་ཅན་དང་། མ་རུང་བ་
ཚུལ་འཆལ་ཅན་དང་། ཀུན་འཁྲུགས་ཁོང་ཁྲོ་ཅན་དང་། བག་མེད་ལེ་ལོ་ཅན་དང་། ཡུལ་
གྱི་གཞན་དབང་ཅན་རྣམ་གཡེང་ཅན་དང་། ལོག་པར་མངོན་པར་ཞེན་པ་ཤེས་འཆལ་ཅན་
རྣམས་ལ་བརྩེ་ཞིང་ཕྱིན་དྲུག་ལ་རིམ་བཞིན་འགོད་པའི་ཕྱིར། ཞེས་པའོ། །
བདུན་པ། སྙིང་རྗེ་ཚད་མེད་སྐྱེ་བའི་རྒྱུ་བསྟན་པའི་བློ ཀ་གཅིག་ནི། བདེ་དང་སྡུག་
བསྔལ་དེའི་རྒྱུ་ལས། །བྱང་ཆུབ་སེམས་དཔའི་སྙིང་རྗེ་སྟེ། །རྒྱུ་དང་བཤེས་གཉེན་རང་
བཞིན་ལས། །བྱང་ཆུབ་སེམས་དཔའི་སྙིང་རྗེའོ། །ཞེས་པ་ནི། བྱང་ཆུབ་སེམས་དཔའི་
སྙིང་རྗེ་ཆོས་ཅན། རྐྱེན་བཞི་ལས་སྐྱེ་ཚུལ་ཡོད་དེ། དམིགས་རྐྱེན་ཚོར་བ་བདེ་སྡུག་བཏང་
སྙོམས་གསུམ་ལས་དང་། རྒྱུ་རྐྱེན་དང་དེ་མ་ཐག་རྐྱེན་སྙིང་རྗེ་གོམས་པ་ལས་དང་། བདག་
རྐྱེན་དགེ་བའི་བཤེས་གཉེན་ཚུལ་བཞིན་བསྟེན་པ་ལས་སྐྱེ་བའི་ཕྱིར། དེར་ཐལ། ཚེ་རབས་
སྔ་མ་རྣམས་སུ་སྙིང་རྗེ་གོམས་པའི་བག་ཆགས་སེམས་ཀྱི་སྟེང་དུ་བཞག་པ་སྨིན་ཅིང་འཕེལ་

མདོ་སྡེ་རྒྱན་གྱི་འགྲེལ་པ། ༼ཅ༽ ༡78
བས་རིམ་གྱིས་སྐྱེ་བས་ན་དེ་མ་ཐག་རྐྱེན་བཞག་ལ། ཟག་བཅས་ཀྱི་ཚོར་བ་བདེ་བ་ནི་འགྱུར་
བའི་སྡུག་བསྔལ་དང་། སྡུག་བསྔལ་གྱི་སྡུག་བསྔལ་དང་། དེ་གཉིས་ཀྱི་བག་ལ་ཉལ་ནི་
ཁྱབ་པ་འདུ་བྱེད་ཀྱི་སྡུག་བསྔལ་སྟེ་གསུམ་པོ་ལ་དམིགས་ནས་སྙིང་རྗེ་སྐྱེ་བས་ན་དམིགས་
རྐྱེན་དུ་བཞག་པ་དང་། དགེ་བའི་བཤེས་གཉེན་བསྟེན་པ་ནི་འདི་ཕྱིའི་བདེ་སྐྱིད་ཀུན་གྱི་བདག་
རྐྱེན་ཡིན་པའི་ཕྱིར། ཞེས་པའོ། །
བརྒྱད་པ། སྙིང་རྗེ་ཚད་མེད་ཀྱི་ཆེ་བ་བསྟན་པའི་ཟློཀ་གཅིག་ནི། བྱང་ཆུབ་སེམས་
དཔའི་སྙིང་རྗེ་ནི། །མཉམ་པར་ཤེས་བྱ་དེ་བསམ་ཕྱིར། །སྒྲུབ་ཕྱིར་འདོད་ཆགས་བྲལ་
ཕྱིར་དང་། ། མི་དམིགས་ཕྱིར་དང་དག་ཕྱིར་རོ། །ཞེས་བྱུང་། དེ་ཡང་བྱང་སེམས་ཀྱི་
སྙིང་རྗེ་ཚད་མེད་ཆོས་ཅན། ཆེ་བ་དྲུག་དང་ལྡན་ཏེ། ཁམས་གོང་གི་འགྲོ་བ་རྣམས་ལའང་
བརྩེ་བས་ཚོར་བ་གསུམ་ཀས་གདུང་བ་ལ་མཉམ་པར་འཇུག་པ་དང་། ཚིག་ཙམ་མ་ཡིན་
པར་ལྷག་བསམ་རྣམ་པར་དག་པ་དང་། སྒྲུབ་པའི་སྒོ་ནས་གཞན་སྐྱོ་བ་དང་། འདི་གཉིས་
གཅིག་ཏུ་བྱས་ན་ཡང་རུང་། མི་མཐུན་ཕྱོགས་ལ་འདོད་ཆགས་དང་བྲལ་བ་དང་། མི་
དམིགས་པར་རྟོགས་པའི་ཤེས་རབ་ཀྱིས་ཟིན་པ་དང་། ས་བརྒྱད་པར་མི་སྐྱེ་བའི་ཆོས་ལ་
བཟོད་པ་ཐོབ་པས་དྲི་མ་དག་པར་བྱེད་པ་དྲུག་གམ་ལྔའོ། །
གསུམ་པ། ཚད་མེད་མཆོག་ཏུ་སྒྲུབ་པའི་བློཀ་གཅིག་ནི། རང་གི་སེམས་ནི་བྱམས་
ལ་སོགས། །སྒོམ་པ་ཆོས་ལ་མོས་པ་དང་། བསམ་དང་དབང་འབྱོར་ཉིད་དང་ནི། །རྣམ་
༡ ༣
པར་མི་རྟོག་གཅིག་ཕྱིར་མཆོག །ཅེས་བྱུང་། དེ་ཡང་བྱང་ཆུབ་སེམས་དཔའ་རྣམས་རང་
གི་སེམས་ཀྱིས་བྱམས་སྙིང་རྗེ་བྱང་ཆུབ་ཀྱི་སེམས་སོགས་སྒོམ་པ་ཆོས་ཅན། ཆེས་མཆོག་
ཏུ་གྱུར་པ་ཡིན་ཏེ། སྔོན་གོམས་པའི་བག་ཆགས་ཀྱི་དབང་གིས་བྱམས་པ་ལ་སོགས་པའི་
ཆོས་རྣམས་ལ་མོས་པ་དང་། རོ་མྱང་བ་སོགས་བསམ་པ་དགུ་དང་། ནམ་མཁའ་མཛོད་
ཀྱི་ཏིང་ངེ་འཛིན་སོགས་ཏིང་ངེ་འཛིན་དུ་མ་ལ་དབང་འབྱོར་བ་དང་། འཁོར་གསུམ་མི་

༡74
 ༼ཅ༽ མདོ་སྡེ་རྒྱན་གྱི་འགྲེལ་པ།
དམིགས་པར་རྟོགས་པའི་ཤེས་རབ་ཀྱིས་ཟིན་པ་དང་། བྱང་ཆུབ་སེམས་དཔའ་ཀུན་དང་
མཐུན་པར་དོན་གཅིག་ལ་འཇུག་པའི་ཕྱིར། ཞེས་པའོ། །
བཞི་པ། མཆོད་བསྟེན་ཚད་མེད་ཀྱི་མཇུག་བསྡུ་བའི་བློཀ་གཅིག་ནི། དེ་ལྟར་བཅོམ་
ལྡན་འདས་ལ་དང་བ་རབ་སྐྱེས་ཤིང་། རྫས་དང་བཀུར་སྟི་ཆེན་པོས་ཤིན་ཏུ་རྒྱུན་མཆོད་
ལྡན། །ཡོན་ཏན་མང་ལྡན་བྱེད་བཤེས་ལ་རྟག་བསྟེན་པ། །འགྲོ་ལ་རྗེས་སུ་བརྩེ་བ་གྲུབ་
པ་ཀུན་ཐོབ་འགྱུར། །ཞེས་བྱུང་། དེ་ལྟར་ཐུབ་དབང་སངས་རྒྱས་བཅོམ་ལྡན་འདས་སོགས་
དཀོན་མཆོག་གསུམ་ལ་དང་བའི་སེམས་ཀྱིས་མཆོད་པ་དང་བཀུར་བསྟི་བྱེད་པ་དང་། མཚན་
ཉིད་བཅུ་སོགས་ཡོན་ཏན་མང་པོ་དང་ལྡན་པའི་དགེ་བའི་བཤེས་གཉེན་ལ་བསམ་སྦྱོར་ཕུན་
ཚོགས་ཀྱི་སྒོ་ནས་ཚུལ་བཞིན་དུ་བསྟེན་པ་དང་། འགྲོ་བ་ཀུན་ལ་ཉེ་རིང་ཆགས་སྡང་དང་
བྲལ་བའི་བརྩེ་བ་དང་ལྡན་ན་འདོད་པའི་དོན་ཀུན་ཐོབ་པར་འགྱུར་བ་ཡིན་པའི་ཕྱིར། ཞེས་
པའོ། །ཐེག་པ་ཆེན་པོ་མདོ་སྡེའི་རྒྱན་གྱི་ལེའུ་བཅོ་བརྒྱད་པ་མཆོད་པ་དང་དགེ་བའི་བཤེས་
གཉེན་བསྟེན་པ་དང་ཚད་མེད་པའི་ལེའུ་ལ་བློཀ་དྲུག་ཅུ་རེ་ལྔ་ཡོད་པ་རྣམས་རྫོགས་སོ།། །།
ཕར་ཕྱིན་དྲུག་པོ་དེ་དག་ངོ་ཚ་ཤེས་པ་སོགས་ཆོས་བཅུ་བཞིའི་སྒོ་ནས་མཐར་ཕྱིན་
པར་བྱེད་དགོས་པས། གཉིས་པ་བྱང་ཆུབ་ཕྱོགས་མཐུན་གྱི་སྒོ་ནས་ཐབས་མཁས་པར་
བྱ་ཚུལ་ལ། ཚུལ་ཁྲིམས་ཀྱིས་གཞི་བཟུང་བ། ཐོས་བསམ་གྱིས་སྒྲོ་འདོགས་གཅོད་ཚུལ།
བྱང་ཆུབ་ཕྱོགས་མཐུན་ཉམས་སུ་ལེན་ཚུལ། དེ་རྣམས་སྟོབས་བསྐྱེད་པའི་ཐབས་དང་བཞི།།
དང་པོ་ལ། ངོ་ཚ་ཤེས་པ་ཉེས་སྤྱོད་སྡོམ་པའི་ཚུལ་ཁྲིམས། བརྟན་པ་སེམས་ཅན་དོན་བྱེད་
ཀྱི་ཚུལ་ཁྲིམས། མི་སྐྱོ་བ་དགེ་བ་ཆོས་སྡུད་ཀྱི་ཚུལ་ཁྲིམས་དང་གསུམ། །དང་པོ་ལ། མཚན་
ཉིད། བསྔགས་བརྗོད། རྟགས། དེམཆོག་ཏུ་བསྒྲུབ་པ་དང་ལྔ། །དང་པོ། ཉེས་སྤྱོད་སྡོམ་
པའི་ཚུལ་ཁྲིམས་ཀྱི་མཚན་ཉིད་བསྟན་པའི་ཟློཀ་གཅིག་ནི། ངོ་ཚ་མི་མཐུན་ཕྱོགས་སྤངས་
དང་། །རྣམ་པར་མི་རྟོགས་ཡེ་ཤེས་ལྡན། །ཁ་ན་མ་ཐོ་མེད་དམན་ཡུལ། །སེམས་ཅན་

མདོ་སྡེ་རྒྱུན་གྱི་འགྲེལ་པ། ༼ཅ༽ 275
སྨིན་བྱེད་བརྟན་པའི་ཡིན། །ཞེས་བྱུང་། དེ་ཡང་སྐབས་འདིའི་ངོ་ཚ་ཤེས་པ་ཆོས་ཅན།
ཁྱད་པར་བཞི་དང་ལྡན་ཏེ། ངོ་བོའི་ཁྱད་པར་མི་མཐུན་ཕྱོགས་ངོ་ཚ་མེད་པ་རང་གི་རང་
བཞིན་ལ་སྤངས་པའི་ཆ་ནས་བཞག་པ་དང༌། གྲོགས་ཀྱི་ཁྱད་པར་རྣམ་པར་མི་རྟོག་པའི་
ཡེ་ཤེས་ཀྱིས་ཟིན་པ་དང་། དམིགས་པའི་ཁྱད་པར་ཁ་ན་མ་ཐོ་བ་མེད་པའི་ལམ་ལ་དམིགས་
ནས་སེམས་ཅན་འདོར་བ་ལ་ངོ་ཚ་བ་སྐྱེ་བ། བྱེད་ལས་ཀྱི་ཁྱད་པར་རིམ་བཞིན་སྤང་བླང་
ལེགས་པར་སྒྲུབ་པ་དང་། དགེ་བ་མི་སྤྱོམས་པ་དང་། སྡིག་པ་མི་འཆབ་སྟེ་གནས་བཞི་
པོ་དེ་དག་སྦྱོར་བའི་སྒོ་ནས་སེམས་ཅན་སྨིན་པར་བྱེད་པའི་ཕྱིར་ཏེ། བརྟན་པར་བྱེད་པའི་
ཕྱིར་རོ། །ཞེས་པའོ། །
གཉིས་པ། རབ་དབྱེ་ལ། རྒྱུའི་སྒོ་ནས་དབྱེ་བ། ཆུང་འབྲིང་གི་སྒོ་ནས་དབྱེ་བ།
སྤང་གཉེན་གྱི་སྒོ་ནས་དབྱེ་བ་དང་གསུམ། དང་པོ། ཉེས་སྤྱོད་སྡོམ་པའི་ཚུལ་ཁྲིམས་སམ་
སྐབས་འདིའི་ངོ་ཚ་ཤེས་པའི་རྒྱུའི་དབྱེ་བ་བསྟན་པའི་ཟློཀ་གཉིས་ནི། ཕ་རོལ་ཕྱིན་པ་དྲུག་
པོ་ཡི། །མི་མཐུན་ཕྱོགས་ནི་འཕེལ་བ་དང་། །གཉེན་པོ་འགྲིབ་པས་བྱང་ཆུབ་སེམས། ། མི་
ཟད་ངོ་ཚ་སྐྱེ་བར་འགྱུར། །བརྟན་རྣམས་ཕ་རོལ་ཕྱིན་པ་དྲུག །བརྟེན་པ་ལ་ནི་ལེ་ལོ་དང་།།
ཉོན་མོངས་རྗེས་སུ་མཐུན་ཆོས་ལ། །སྦྱོར་བབ་ལས་ཀྱང་ངོ་མཚར་གྱུར། །ཞེས་བྱུང་།
དེ་ཡང་ངོ་ཚ་ཤེས་པ་དེ་ལ་རྒྱུའི་སྒོ་ནས་དུ་མ་ཡོད་དེ། ཕྱིན་དྲུག་གི་མི་མཐུན་ཕྱོགས་འཕེལ་
བ་ལ་ངོ་ཚ་ཤེས་པ་དང་། གཉེན་པོ་འགྲིབ་ཚུལ་བསམ་པ་ལ་བྱང་སེམས་ལ་ངོ་ཚ་ཤེས་པ་
མི་ཟད་པ་སྐྱེ་བ་དང༌། ཕྱིན་དྲུག་གི་མི་མཐུན་ཕྱོགས་ལེ་ལོ་སོགས་སྦྱོར་བ་ལ་ངོ་ཚ་ཤེས་
པ་སྐྱེ་བ་དང་། ཉོན་མོངས་དང་རྗེས་སུ་མཐུན་པའི་ཆོས་ལ་སྦྱོར་བ་ལས་ཀྱང་ངོ་ཚ་ཤེས་
པ་ངོ་མཚར་བ་ཞིག་སྐྱེ་བར་འགྱུར་པའི་ཕྱིར། །ཞེས་པའོ། །
གཉིས་པ། ངོ་ཚ་ཤེས་པ་འདིའི་ཆུང་འབྲིང་ཆེ་གསུམ་གྱི་དབྱེ་བ་བསྟན་པའི་ཟློཀ་
གཅིག་ནི། མཉམ་བཞག་ངོ་བོ་ཉིད་མིན་ཆུང་། །འབྲིང་དང་དམན་པའི་ས་པ་དང་། །བསམ་

ar6
 ༼ཅ༽ མདོ་སྡེ་རྒྱན་གྱི་འགྲེལ་པ།
པ་དམན་དང་ངར་བཅས་པའི། ། ངོ་ཚ་དམན་དེ་ལས་གཞན་ལྷག །ཅེས་བྱུང་། དེ་ཡང་
མཉམ་བཞག་གི་ངོ་བོ་ཉིད་མིན་པའམ་དེའི་ས་པ་མིན་པ་འདོད་ཁམས་དང་། འབད་རྩོལ་
གྱི་ངར་འཛིན་དང་བཅས་པ་མ་དག་ས་བདུན་མན་ཆད་ཀྱི་ངོ་ཚ་ཤེས་པ་ནི་གོང་མ་ལ་ལྟོས་
ནས་དམན། གཞན་གོང་མ་རྣམས་དེ་ལས་ལྷག་པ་སྟེ། ལྟོས་ས་ལྟོས་འཇོག་གི་སྒོ་ནས་
ཆུང་འབྲིང་ཆེ་གསུམ་མོ། །
གསུམ་པ་སྤང་གཉེན་ལ། མི་མཐུན་ཕྱོགས་དང་། གཉེན་པོ་གཉིས། དང་པོ།
བློ་ལྡན་བྱང་ཆུབ་སེམས་དཔའ་རྣམས་ཀྱིས་མི་དགེ་བའི་རྩ་བ་ངོ་ཚ་མེད་པ་དང་ཁྲེལ་མེད་
པ་གཉིས་ལ་ཉེས་དམིགས་འདི་དག་ཡོད་ཅེས་འཛེམ་པར་བྱེད་དགོས་པས། མི་མཐུན་ཕྱོགས་
རྣམས་བསྟན་པའི་བློཀ་བཞི་ནི། བློ་ལྡན་ཁྲེལ་མེད་ཚུལ་མིན་ལས་ཉོན་མོངས་དང་ལེན་ཁྲོ་
བ་དང་། །ཡལ་བར་འདོར་དང་ང་རྒྱལ་གྱིས། །སེམས་ཅན་རྣམས་དང་ཚུལ་ཁྲིམས་འཇོམས།།
འགྱོད་པས་ཉམས་དང་བཅས་འགྱུར་ཞིང་། །བཀུར་སྟི་དམན་པ་ཐོབ་གྱུར་དེས། །དད་
ལྡན་མི་མིན་ཚོགས་དང་ནི། །སྟོན་པས་ཀྱང་ནི་བཏང་སྙོམས་མཛད། །རྒྱལ་སྲས་ཆོས་
དང་མཐུན་རྣམས་ཀྱིས། །རྣམ་པར་སྨོད་ཅིང་འཇིག་རྟེན་ལས། །མཐོ་བའི་ཆོས་ལ་མི་
སྙན་འཐོབ། །གཞན་དུ་ཕྱིར་ཞིང་མི་ཁོམ་སྐྱེ། །དེས་ན་ཆོས་དཀར་ཐོབ་པ་དང་། ། མ་
ཐོབ་པ་ལས་རྣམ་ཉམས་འགྱུར། །དེ་ཕྱིར་སྡུག་བསྔལ་གནས་པ་དང་། །ཡིད་ཀྱང་རྣལ་
དུ་མི་གནས་འགྱུར། །ཞེས་བྱུང༌། །དེ་ཡང་དབྱིག་འགྲེལ་ལས། ཚིག་རྐང་དང་པོ་གཉིས་
ལ༑ བློ་ལྡན་ངོ་ཚ་མེད་པ་ནི། ཚུལ་བཞིན་མིན་པས་ཉོན་མོངས་དག ཅེས་བྱུང་། དེ་
ཡང་ངོ་ཚ་མེད་པ་དང་ཁྲེལ་མེད་པ་སོགས་ཉན་མོངས་པ་རྣམས་ལ་ཉེས་དམིགས་ཇི་ལྟ་བུ་
ཡོད་ཅེ་ན། བདག་ཉིད་ལ་ཡང་གནོད་པར་བྱེད། གཞན་ལ་ཡང་གནོད་པར་བྱེད། གཉིས་
ཀ་ལ་ཡང་གནོད་པར་བྱེད་དོ། །ཡལ་བར་འདོར་བས་ཇི་ལྟར་སེམས་ཅན་རྣམས་འཇོམས་
ཞེ་ན། སེམས་ཅན་གྱི་དོན་ལ་བག་མེད་པའི་ཕྱིར་རོ། །ཚུལ་ཁྲིམས་ཇི་ལྟར་འཇོམས་ཞེ་

མདོ་སྡེ་རྒྱན་གྱི་འགྲེལ་པ། ༼ ཅ༽ 277
ན༑ ཚུལ་བཞིན་མ་ཡིན་པ་ཡིད་ལ་བྱེད་པས་ཁྲིམས་ལས་འདས་པའི་ཕྱིར། དེ་དག་གི་
ཉེས་དམིགས་གཞན་ཡང་གོ་རིམ་བཞིན་དུ་བདག་ཉིད་དང་། གཞན་ལྷ་དང་སྟོན་པ་དག་
སྨོད་པའི་ཕྱིར། །ཚངས་པ་མཚུངས་པར་སྤྱོད་པ་མཁས་པ་དག་ཆོས་ཉིད་ཀྱིས་རྣམ་པར་
སྨིན་པའི་ཕྱིར། །འདི་ལས་ལྡོག་པ་རྣམས་ནི་ཕྱོགས་དང་ཕྱོགས་མཚམས་སུ་ཡང་མི་སྙན་
པ་འབྱུང་ཞིང་། མཐོང་བའི་ཆོས་དང་ཚེ་ཕྱི་མ་རྣམས་སུ་ཁ་ན་མ་ཐོ་བ་འཕེལ་ཞིང་། དགེ་
བའི་ཆོས་ཐོབ་པ་ལས་ཉམས་པར་འགྱུར་ཞིང་། མ་ཐོབ་པ་ལས་ཀྱང་ཉམས་པས་སེམས་
ཀྱི་སྡུག་བསྔལ་ཡིད་མི་བདེ་བ་མྱོང་བས། །སེམས་ཀྱང་རྣལ་དུ་མི་གནས་པའམ་མི་ཁོམ་
པར་འགྱུར་རོ། །ཞེས་པའོ། །
གཉིས་པ། གཉེན་པོའི་རབ་དབྱེ་ལ། ། མདོར་བསྟན་པ་དང་། རྒྱས་པར་བཤད་
པ༑ དོན་བསྡུ་དང་གསུམ། དང་པོ། མི་དགེ་བའི་རྩ་བ་གཉིས་ཀྱི་གཉེན་པོ་མདོར་བསྟན་
པའི་ཚིག་རྐང་གཉིས་ནི། རྒྱལ་སྲས་ངོ་ཚ་ལྡན་རྣམས་ལ། །ཉེས་པ་འདི་དག་ཀུན་མི་འབྱུང༌།།
ཞེས་བྱུང་། མི་དགེ་བའི་རྩ་བ་ངོ་ཚ་མེད་པ་དང་ཁྲེལ་མེད་པ་གཉིས་ཀྱི་གཉེན་པོ་ངོ་ཚ་ཁྲེལ་
ཡོད་དང་ལྡན་པའི་རྒྱལ་སྲས་ལྟ་བུ་ལ་ཉོན་མོངས་ཀྱི་ཉེས་པའམ་སྐྱོན་འདི་དག་རྣམ་པ་ཀུན་
ཏུ་མི་འབྱུང་བར་བསྟན་ནོ། །
གཉིས་པ། གཉེན་པོ་རྒྱས་པར་བསྟན་པའི་ཟློཀ་གཉིས་ནི། མཁས་པ་རྟག་ཏུ་ལྷ་
དག་དང་། །མི་རྣམས་སུ་ནི་ཡང་དག་སྐྱེ། ། བློ་ལྡན་ངོ་ཚས་མྱུར་དུ་ནི། །རྫོགས་པའི་
བྱང་ཆུབ་ཚོགས་རྫོགས་བྱེད། །རྒྱལ་བའི་སྲས་ནི་སེམས་ཅན་རྣམས། ། སྨིན་བྱེད་སྐྱོ་བར་
མི་འགྱུར་ཉིད། །དེ་རྟག་མི་མཐུན་ཕྱོགས་དང་ནི། །གཉེན་པོ་བྲལ་དང་མི་བྲལ་འགྱུར།།
ཞེས་བྱུང་། དེ་ཡང་ངོ་ཚ་ཤེས་པ་དང་ཁྲེལ་ཡོད་པ་གཉིས་ཆོས་ཅན། གཉེན་པོའི་ཡོན་
ཏན་དུ་མ་དང་ལྡན་ཏེ། རྣམ་སྨིན་ལྷ་དང་མིར་སྐྱེ། བདག་འབྲས་བྱང་ཆུབ་ཀྱི་ཚོགས་རྫོགས།
སྐྱེས་བུ་བྱེད་འབྲས་སེམས་ཅན་སྨིན་པར་བྱེད་པ་ལ་མི་སྐྱོ། བྲལ་འབྲས་མི་མཐུན་ཕྱོགས་

ac8 ༼ཅ༽ མདོ་སྡེ་རྒྱན་གྱི་འགྲེལ་པ།
དང་འབྲལ། རྒྱུ་མཐུན་གྱི་འབྲས་བུ་གཉེན་པོ་དང་མི་བྲལ་བ་བྱེད་པ་རྒྱུ་མཐུན་གྱི་འབྲས་
བུ་དང་། གཉེན་པོ་རྒྱུན་དུ་བསྟེན་པ་བྱ་བ་རྒྱུ་མཐུན་གྱི་འབྲས་བུ་རྣམས་ཡོད་པའི་ཕྱིར། །ཞེས་
པའོ། །
གསུམ་པ། དོན་བསྡུ་བའི་ཚིག་རྐང་གཉིས་ནི། དེ་ལྟར་རྒྱལ་སྲས་ངོ་ཚ་ལྡན། །ཕན་
ཡོན་དེ་དག་འཐོབ་པར་འགྱུར། །ཞེས་བྱུང་། དེ་ཡང་ངོ་ཚ་ཁྲེལ་ཡོད་དང་ལྡན་པའི་གནས་
སྐབས་ཀྱི་དགོས་པ་འབྲས་བུ་ལྔ་འཐོབ་པ་དང་། མཐར་ཐུག་གི་འབྲས་བུ་ཐེག་དམན་གྱི་
དབང་དུ་བྱས་ན་ཉོན་མོངས་སྤངས་པའི་ཐར་པ་ཐོབ། ཐེག་ཆེན་པ་རྣམས་ཐམས་ཅད་མཁྱེན་
པའི་གོ་འཕང་ཐོབ་པར་བསྟན་པའོ། ། ཁྲེལ་ཡོད་མེད་གཉིས་རྩ་བར་དོན་གྱིས་འཕངས་སྟེ།
དེ་གཉིས་ངོ་ཚ་ཡོད་མེད་དང་རྗེས་སུ་འགྲོ་ལྡོག་ཡིན་པའི་ཕྱིར་རོ། ། ཞེ་ན་ཕལ་ཆེར་ཁྱབ་
པ་ཡོད་དམ་སྙམ། །ཤུགས་བསྟན་གྱི་དོན་ལ་དཔག་ནའང་གཞུང་གི་སྦྱར་ཚུལ་དང་མཐུན་
ནམ་སྙན་མོ། །
གསུམ་པ། ངོ་ཚ་ཤེས་པ་སྡོམ་པའི་ཚུལ་ཁྲིམས་ལ་བསྔགས་པ་བརྗོད་པ་ལ། ངོ་
ཚ་ཁྲེལ་ཡོད་གོས་དང་མཚུངས་པ། ནམ་མཁའ་དང་མཚུངས་པ། རྒྱུན་དང་མཚུངས་
པ༑ མ་དང་མཚུངས་པ། དཔུང་དང་མཚུངས་པར་བསྟན་པ་དང་ལྔ། དང་པོ། ངོ་ཚ་
སེམས་པ་དང་ཁྲེལ་ཡོད་པ་གཉིས་གོས་དང་མཚུངས་པར་བསྟན་པའི་ཐོཀ་གཅིག་ནི། །བྱིས་
པ་ཤིན་ཏུ་གོས་བཟང་གྱོན་ཡང་ནི། །ཁྲེལ་དང་བྲལ་ཕྱིར་ཉེས་པས་དྲི་མ་ཅན། །རྒྱལ་སྲས་
ངོ་ཚ་ཤེས་པའི་གོས་ཅན་ནི། །དགབ་པ་མེད་ཀྱང་ཉེས་པའི་དྲི་མ་བྲལ། །ཞེས་བྱུང་། དེ་
ཡང་ངོ་ཚ་མེད་པ་ནི་དེ་ལས་གཞན་ད་པའི་གོས་གྱོན་པ ཡང་ཉེས་པས་དྲི་མ་ཅན་ཡིན་པའི་ཕྱིར་
ལ༑ ངོ་ཚ་དང་ལྡན་པ་ནི་གཅེར་བུར་འདུག་ཀྱང་དྲི་མ་མེད་པའི་ཕྱིར། ངོ་ཚ་ནི་གོས་ཁྱད་
པར་དུ་འཕགས་པ་ཡིན་ནོ་ཞེས་བསྟན་ཏོ། །
གཉིས་པ། ངོ་ཚ་ཤེས་པ་ནམ་མཁའ་དང་མཚུངས་པར་བསྟན་པའི་ཚིག་རྐང་གཉིས་

མདོ་སྡེ་རྒྱན་གྱི་འགྲེལ་པ། ༼ཅ༽ 279
ནི༑ རྒྱལ་བའི་སྲས་ནི་ཁྲེལ་དང་ལྡན་གྱུར་པ། །ནམ་མཁའ་བཞིན་དུ་ཆོས་ཀྱི་གོས་མི་འགྱུར།།
ཞེས་བྱུང་། དེ་ཡང་ཆོས་ཀྱི་ཞེས་བྱ་བ་ནི་འཇིག་རྟེན་པའི་ཆོས་རྣམས་ཀྱིས་སོ། །ཞེས་
དབྱིག་འགྲེལ་ལས་གསུངས། གཞན་རྣམས་གོ་སླའོ། །
གསུམ་པ། ངོ་ཚ་ཤེས་པ་རྒྱུན་དང་མཚུངས་པར་བསྟན་པའི་ཚིག་རྐང་གཉིས་ནི།
རྒྱལ་སྲས་རྣམས་ཀྱི་ནང་དུ་འདུས་གྱུར་པ། །ངོ་ཚ་ཤེས་པས་བརྒྱན་པ་མཛེས་པ་ཡིན། །ཞེས་
བྱུང་། དེ་ཡང་ངོ་ཚ་ཤེས་པ་ནི་རྒྱན་དང་འདྲ་བར་བསྟན་ཏོ། །ངོ་ཚ་མ་ཤེས་ཁྲེལ་མེད་
ན་རྒྱལ་སྲས་མ་ཟད་ཆོས་གྲལ་ནས་བུད་དོ། །
བཞི་པ། ངོ་ཚ་ཤེས་པ་མ་དང་མཚུངས་པར་བསྟན་པའི་ཚིག་རྐང་གཉིས་ནི། བྱང་
ཆུབ་སེམས་དཔའ་རྣམས་ནི་ངོ་ཚ་བས། །གདུལ་བྱ་རྣམས་ལ་མ་བཞིན་བྱམས་པ་ཉིད། །ཅེས་
བྱུང་། དེ་ཡང་བསྐྱང་བར་བྱ་བའི་སེམས་ཅན་ཡལ་བར་བོར་ན་ངོ་ཚ་བའི་ཕྱིར། མས་
བུ་ལ་བྱམས་པར་བྱས་པ་བཞིན་སེམས་ཅན་ཐམས་ཅད་ལ་བྱམས་པར་བྱ་དགོས་པ་ཉིད་
དོ༑
ལྔ་པ། ངོ་ཚ་ཤེས་པ་དཔུང་གཉེན་དང་མཚུངས་པར་བསྟན་པའི་ཚིག་རྐང་གཉིས་
ནི༑ ངོ་ཚ་བ་ནི་ཉེས་པ་ཐམས་ཅད་ལས། །འཁོར་བ་ཀུན་ཏུ་སྲུང་བར་བྱེད་པའང་ཡིན།།
ཞེས་བྱུང་། དེ་ཡང་གླང་པོ་ཆེ་དང་རྟའི་ཚོགས་ལ་ཚོགས་པ་དང་འདྲ་བའི་ཕྱིར་རོ། །གོས་
ལ་སོགས་པའི་དཔེ་འདི་རྣམས་ཀྱིས་ངོ་ཚ་བས་གནས་པ་ན་ཉོན་མོངས་པའི་གཉེན་པོ་ཉིད་
དང༌། རྒྱུ་བ་ན་འཇིག་རྟེན་གྱི་ཆོས་ཀྱི་གཉེན་པོ་ཉིད་དང་ཆོས་མཐུན་པ་དང་། གནས་པ་
མཐུན་པ་དང་། སེམས་ཅན་ཡོངས་སུ་སྨིན་པར་བྱེད་པ་དང་མཐུན་པ་ཉིད་དང་། ཉོན་
མོངས་པ་ཅན་མ་ཡིན་པར་འཁོར་བ་དང་མཐུན་པ་ཉིད་སྟོན་ཏོ། །གོང་དུ་ཆོས་ཀྱི་གོས་
མི་འགྱུར། ཞེས་པ་རྒྱུ་བ་ན་ཞེས་པའི་སྟེང་ནས་དཔྱད་ན་གོ་སླའོ། །རྒྱས་པར་དབྱིག་འགྲེལ་
ལས་ཤེས་པར་བྱའོ། །

as0
 ༼ཅ༽ མདོ་སྡེ་རྒྱན་གྱི་འགྲེལ་པ།
བཞི་པ། ངོ་ཚ་ཤེས་པ་ཉེས་སྤྱོད་སྡོམ་པའི་ཚུལ་ཁྲིམས་ཀྱི་རྟགས་བརྟན་པའི་བློཀ་
གཅིག་ནི། ཀུན་ལ་དང་དུ་ལེན་པ་དང་། །ཀུན་ལ་དང་དུ་མི་ལེན་ཅིང་། །ཀུན་ལ་མི་འཇུག་
འཇུག་པ་ནི། །ཁྲེལ་ལྡན་ཁྲེལ་བས་བྱས་པའི་རྟགས། །ཞེས་བྱུང་། དེ་ཡང་ཁྲེལ་ཤེས་
པས་བསྐྱེད་པའམ་བྱས་པའི་རྟགས་ཆོས་ཅན། ཁྱོད་ལ་བཞི་ཡོད་དེ། ཕྱིན་དྲུག་ཀུན་དང་
དུ་ལེན་པ་དང་། །ཕྱིན་དྲུག་ཀུན་ལ་འཇུག་པ་དང་། སྦྱིན་སོགས་ཀྱི་མི་མཐུན་ཕྱོགས་དང་
དུ་མི་ལེན་པ་དང་། མི་འཇུག་པ་བཞི་ཡོད་པའི་ཕྱིར། །རྟགས་དེ་དག་ལ་འབྲས་རང་མ་
དམིགས་པའི་རྟགས་གསུམ་རེ་ཡོད་མེད་དགོངས་པ་བཞེས་པར་ཞུ།
ལྔ་པ། ངོ་ཚ་ཤེས་པ་ཉེས་སྤྱོད་སྡོམ་པའི་ཚུལ་ཁྲིམས་མཆོག་ཏུ་སྒྲུབ་པའི་བློ ཀ་གཅིག་
ནི༑ རང་གི་སེམས་ཀྱིས་ཁྲེལ་སྒོམ་པ། ཆོས་ལ་མོས་དང་བསམ་པ་དང་། །དབང་འབྱོར་
པ་དང་མི་རྟོག་དང༌། །གཅིག་པ་ཉིད་ཀྱིས་གཙོ་བོ་ཡིན། །ཅེས་བྱུང་། དེ་ཡང་རང་གི་
སེམས་ཀྱིས་ཁྲེལ་སྒོམ་པ་ནི་ཐེག་ཆེན་གྱི་ཆོས་ལ་མོས་པ་སོགས་ལྔས་མཆོག་ཏུ་གྱུར་ཚུལ་
གོང་མ་རྣམས་དང་འདྲ་བ་ཡིན་ནོ། །ཞེས་པའོ། །
གཉིས་པ། བརྟན་པ་སེམས་ཅན་དོན་བྱེད་ཀྱི་ཚུལ་ཁྲིམས་བསྟན་པ་ལ། མདོར་
བསྟན་པ་དང་། རྒྱས་པར་བཤད་པ་གཉིས། །དང་པོ། སེམས་ཅན་དོན་བྱེད་ཀྱིས་ཚུལ་
ཁྲིམས་མདོར་བསྟན་པའི་བློཀ་གཅིག་ནི། བྱང་ཆུབ་སེམས་དཔའི་བརྟན་པ་ནི། །དེ་ལས་
གཞན་པ་ཐམས་ཅད་ལས། །མཚན་ཉིད་དང་ནི་རབ་དབྱེ་དང་། མི་འགྱུར་པས་ནི་ཁྱད་
པར་འཕགས། །ཞེས་བྱུང་། དེ་ཡང་བྱང་སེམས་རྣམས་ཀྱི་སེམས་ཅན་གྱི་དོན་བྱེད་པ་
ཆོས་ཅན། རྐྱེན་སོགས་ཀྱིས་མི་གཡོ་བའི་བརྟན་པོ་ཡིན་ཏེ། དེ་ལས་གཞན་པའི་ཐེག་དམན་
སོགས་ཀྱི་བརྟན་པ་ལས་མཚན་ཉིད་དམ་ངོ་བོ་དང་རབ་དབྱེ་དང་མི་འགྱུར་པའི་དོན་གསུམ་
གྱི་སྒོ་ནས་ཁྱད་པར་དུ་འཕགས་པར་རྒྱས་བཤད་ལས་འཆད་པར་འགྱུར་པའི་ཕྱིར།
གཉིས་པ། རྒྱས་པར་བཤད་པ་ལ། བརྟན་པའི་དོན་སྒྲུབ་བྱེད་དང་བཅས་པ་དང་།

མདོ་སྡེ་རྒྱན་གྱི་འགྲེལ་པ། ༼ ཅ༽ as1
རབ་དབྱེ་དང་། མི་འགྱུར་པའི་དོན་བཤད་པ་དང་གསུམ། དང་པོ། བརྟན་པའི་དོན་
སྒྲུབ་བྱེད་དང་བཅས་པ་བསྟན་པའི་ཟློ ཀ་གཉིས་ནི། བརྩོན་འགྲུས་ཏིང་འཛིན་ཤེས་རབ་ནི།།
སྙིང་སྟོབས་སྲན་ཐུབ་བརྟན་པར་འདོད། །གང་ཕྱིར་གསུམ་གྱིས་བྱང་ཆུབ་སེམས། །འཇིགས་
པ་མེད་པར་རབ་ཏུ་འཇུག །ཞུམ་དང་གཡོ་དང་རྨོངས་པ་ཡིས། ། བྱ་བ་རྣམས་ལ་འཇིགས་
པ་སྐྱེ། །དེ་ཕྱིར་གཉུག་མ་གསུམ་ལ་ནི། །བརྟན་པའི་མིང་དུ་ཤེས་པར་བྱ། །ཞེས་བྱུང་།
དེ་ཡང་བྱང་ཆུབ་སེམས་དཔའ་རྣམས་ཆོས་ཅན། བརྩོན་འགྲུས་ཏིང་ངེ་འཛིན་ཤེས་རབ་
གསུམ་གྱི་སྙིང་སྟོབས་ཆེ་ཞིང་སྲན་ཐུབ་པས་བརྟན་པ་ཁྱད་པར་དུ་འཕགས་པར་འདོད་དགོས་
ཏེ༔ གང་གི་ཕྱིར་ན་དེ་གསུམ་གྱིས་གཞན་དོན་ལ་འཇིགས་པ་མེད་པར་འཇུག་པའི་ཕྱིར།
དེར་ཐལ། དེ་གསུམ་གཉུག་མ་སྟེ་མ་བཅོས་པ་ལ་བརྟན་པ་ཞེས་བྱ་སྟེ། ལེ་ལོ་རྣམ་གཡེང་
ཤེས་འཆལ་གསུམ་གྱིས་རིམ་པ་བཞིན་གཞན་དོན་ལ་ཞུམ་པ་དང་། གཡོ་བ་དང་རྨོངས་
པའི་སྒོ་ནས་འཇིགས་པར་བྱེད་པ་དང་བྲལ་བས་ན། གཉུག་མ་གསུམ་ལ་བརྟན་པའི་སྒྲ་
དངོས་མིང་དུ་འཇུག་པར་ཤེས་པར་བྱ། །ཞེས་པའོ། །
གཉིས་པ། བརྟན་པའི་རབ་དབྱེ་བཅུ་བསྟན་པའི་བློཀ་གསུམ་ནི། རང་བཞིན་དང་
ནི་སྨོན་ལམ་དང་། ། ལྟ་བ་མེད་པ་ཉིད་དང་ནི། །སེམས་ཅན་ལོག་པར་སྒྲུབ་པ་དང་། ཟབ་
ཅིང་རྒྱ་ཆེ་ཐོས་པ་དང་། །གདུལ་བྱ་གདུལ་བར་དཀའ་བ་དང་། །རྒྱལ་སྐུ་བསམ་གྱིས་
མི་ཁྱབ་དང་། །དཀའ་བ་དག་ནི་སྣ་ཚོགས་དང་། །འཁོར་བ་གཏོང་བ་མེད་ཉིད་དང་། །དེ་
ཉིད་ཉོན་མོངས་མེད་པ་ལ། །བརྟན་པའི་བརྟན་པ་སྐྱེ་བ་ནི། །དེ་ལས་གཞན་དང་མི་མཚུངས་
༡༡
ཏེ༑ ༑བརྟན་ལྡན་རྣམས་ཀྱི་མཆོག་ཏུ་འདོད། །ཅེས་བྱུང་། དེ་ཡང་བརྟན་པ་ཆོས་ཅན།
སྐྱེ་ཚུལ་དུ་མ་ཡོད་དེ། རང་བཞིན་གནས་རིགས་ལས་སྐྱེ་བ་དང་། དབུ་མ་པའི་ལུགས་
ལ་དེ་ལ་ཞིབ་ཆ་དགོས། དེ་བཞིན་དུ་སྨོན་ལམ་དང་སེམས་བསྐྱེད་དང་། རང་དོན་ལ་
མི་ལྟ་བ་དང་། ལོག་སྒྲུབ་བཟོད་པ་དང་། ཟབ་པ་དང་རྒྱ་ཆེ་བ་སྟོན་པའི་སྡེ་སྣོད་མང་དུ་

s2
 ༼ཅ༽ མདོ་སྡེ་རྒྱན་གྱི་འགྲེལ་པ།
ཐོས་པ་དང་། གདུལ་བར་དཀའ་བའི་སེམས་ཅན་རྒྱུད་སྨིན་པ་ལ་སྤྲོ་བ་དང་། རྒྱལ་བའི་
སྐུ་གསུང་ཐུགས་གསུམ་གྱི་ཡོན་ཏན་བསམ་གྱིས་མི་ཁྱབ་པ་འཐོབ་པར་དམ་བཅའ་པ་ལ་
མི་ཞུམ་པ། ལུས་སྦྱིན་པ་སོགས་ཀྱི་དཀའ་སྤྱད་ལ་མི་སྐྱོ་བ་དང་། འཁོར་བ་མི་གཏོང་བ་
དང་། འདི་ནི་ལམ་ཤེས་ཀྱི་ཡན་ལག་ལྔའི་གཅིག་གོ །འཁོར་བར་སྐྱེས་ཀྱང་དེའི་ཉེས་
བས་མི་གོས་པས་ཉོན་མོངས་མེད་པ་དང་འདྲ་བས་བརྟན་པའི་ནང་ནས་ཀྱང་བརྟན་པ་སྐྱེ་
བ་ནི། དེ་ལས་གཞན་ཉན་རང་སོགས་གཞན་དང་མི་མཚུངས་ཏེ། བརྟན་ལྡན་རྣམས་ཀྱི་
མཆོག་ཏུ་འདོད་དགོས་པའི་ཕྱིར། ཞེས་པའོ། །འདི་དག་ལ་རིགས་ཀྱིས་བརྟན་པ་དང་།
སེམས་བསྐྱེད་དང་། བདག་དོན་གཞན་དོན་དང་དེ་ཁོ་ན་ཉིད་དང་། མཐུ་དང་། ཡོངས་
སྨིན་དང་། བྱང་ཆུབ་མཆོག་ལ་བརྟན་པ་བརྒྱད་དང་། རྣམ་གྲངས་ཀྱི་སྒོ་ནས་དཀའ་སྤྱད་
དང་། སྲིད་པར་སྐྱེ་བ་དང་། ཉོན་མོངས་པ་ལ་བརྟན་པ་ཞེས་དབྱིག་འགྲེལ་དང་འགྲེལ་
བཤད་ལས་གསུངས། དགྲ་བཅོམ་རྟོགས་པ་སྔོན་སོང་གི་བྱང་སེམས་ཀྱི་ཐད་དུ་ཅུང་ཟད་
དཔྱད་རྒྱུ་ཞིག་ཡོད། །
གསུམ་པ། མི་འགྱུར་པའི་དོན་བསྟན་པའི་བློཀ་གཅིག་ནི། ཕྱེ་མ་ལེབ་དང་འདབ་
ཆགས་དང༌། །རྒྱ་མཚོ་དག་གིས་རི་རབ་ལྟར། །བརྟན་པ་གྲོགས་ངན་སྡུག་བསྔལ་དང་།།
ཟབ་མོ་ཐོས་པས་མི་གཡོས་སོ། །ཞེས་བྱུང་། དེ་ཡང་བརྟན་པ་རྣམས་ནི་ཆུང་ངུ་གྲོགས་
ངན་དང༌། འབྲིང་གཞན་དོན་གྱི་སྡུག་བསྔལ་དང་། མཆོག་ཟབ་མོ་སྟོང་པ་ཉིད་ཐོས་པས་
ཀྱང་གཞན་དོན་སྒྲུབ་པའི་བློ་མི་འགྱུར་བ་དཔེ་དམན་འབྲིང་མཆོག་གསུམ་གྱིས་སོ་སོར་མཚོན་
པའོ། །ཇི་ལྟར་མཚོན་ཚུལ་ནི་གོ་སླ་བས་མ་བྲིས།
གསུམ་པ། མི་སྐྱོ་བ་དགེ་བའི་ཆོས་སྡུད་ཀྱི་ཚུལ་ཁྲིམས་བཤད་པ་ལ། གཞི་དང་།
ངོ་བོ་དང་། དབྱེ་བ་གསུམ། དང་པོ། དགེ་བ་ཆོས་སྡུད་ཀྱི་ཚུལ་ཁྲིམས་ཀྱི་གཞི་གསུམ་
པ་བསྟན་པའི་ཚིག་རྐང་གསུམ་ནི། བྱང་ཆུབ་མི་སྐྱོ་མཉམ་མེད་པ། །གཞི་གསུམ་ཐོས་

མདོ་སྡེ་རྒྱན་གྱི་འགྲེལ་པ། ༼ཅ༽ 2s
པས་མི་ངོམས་དང༌། །བརྩོན་འགྲུས་ཆེ་དང་སྡུག་བསྔལ་པའོ། །ཞེས་བྱུང་། དེ་ཡང་
བྱང་སེམས་ཀྱིས་གཞན་དོན་སྒྲུབ་པའི་དཀའ་དཔྱད་ལ་མི་སྐྱོ་བ་ཉན་རང་དང་མཉམ་པ་མེད་
པ་ཆོས་ཅན། གཞི་གསུམ་དང་ལྡན་ཏེ། ཐོས་པས་མི་ངོམས་པ་དང་། བརྩོན་འགྲུས་རྒྱ་
ཆེ་བ་དང་། སྡུག་བསྔལ་དང་དུ་ལེན་པ་གསུམ་ལྡན་ཡིན་པའི་ཕྱིར།
གཉིས་པ། མི་སྐྱོ་བ་དགེ་བ་ཆོས་སྡུད་ཀྱི་ཚུལ་ཁྲིམས་ཀྱི་ངོ་བོ་བསྟན་པའི་ཚིག་རྐང་
བ།ཉིས་ནི། ངོ་ཚ་བརྟན་ལ་བརྟེན་པ་སྟེ། །བྱང་ཆུབ་ཆེ་ལ་འདུན་པ་དྲག །ཅེས་བྱུང་། དེ་
ཡང་དགེ་བ་ཆོས་སྡུད་ཀྱི་ཚུལ་ཁྲིམས་ཀྱི་ངོ་བོའི་ཁྱད་པར་ཡོད་དེ། ངོ་ཚ་ཤེས་པ་བརྟན་
པོ་ལ་བརྟེན་པ་དང་། བླ་མེད་བྱང་ཆུབ་ལ་འདུན་པ་དྲག་པོ་དང་ལྡན་པའི་ཕྱིར།
གསུམ་པ། མི་སྐྱོ་བ་དེའི་དབྱེ་བ་བསྟན་པའི་ཚིག་རྐང་གསུམ་ནི། བློ་ལྡན་རྣམས་
ཀྱི་མི་སྐྱོ་བ། ། ས་རྣམས་ལ་ནི་མ་རྫོགས་དང་། །རྫོགས་དང་ཤིན་ཏུ་རྫོགས་པར་འདོད།།
ཅེས་བྱུང་། དེ་ཡང་མི་སྐྱོ་བ་དེ་ཆོས་ཅན། ཁྱོད་ཀྱི་དབྱེ་བ་དུ་མ་ཡོད་དེ། མོས་སྤྱོད་དང་།
མ་དག་ས་བདུན་དང་། དག་པ་ས་གསུམ་ལ་ནི་རིམ་པ་བཞིན་མ་རྫོགས་པ་དང་། རྫོགས་
པ་དང་། ཤིན་ཏུ་རྫོགས་པའི་གནས་སྐབས་གསུམ་དུ་དབྱེ་ནས་བཤད་པ་དང་འདྲའོ། །དེ
ཡང་བྱང་སའི་ལེའུ་བཅུ་བདུན་པ་ལས། དེ་ལ་བྱང་སེམས་ཀྱི་ངོ་ཚ་ཤེས་པ་དང་། ཁྲེལ་
ཡོད་པ་གང་ཞེ་ན། ངོ་བོ་ཉིད་དང་། གནས་སོ་ཞེས་དང་། བརྟན་པའི་སྟོབས་བསྐྱེད་པ་
གང་ཞེ་ན། ངོ་བོ་ཉིད་དང་། གནས་སོ་ཞེས་དང་། རྒྱུ་ལྔས་ཡིད་ཡོངས་སུ་མི་སྐྱོ་བར་
རིགས་པར་བྱའོ། །ཞེས་སོགས་རིམ་པར་ཡོད་པ་དེ་འདིའི་ས་བཅད་གསུམ་ལ་སྦྱར་ན་གང་
ལེགས་ཡིན་ནོ། ། མང་དོགས་ནས་དེ་ཙམ་ལས་མ་བྲིས།
གཉིས་པ། ཐོས་བསམ་གྱི་སྒྲོ་འདོགས་གཅོད་ཚུལ་ལ། བརྟན་པའི་བསྟན་བཅོས་
ཀྱི་ཚིག་ལ་མཁས་པའི་ཤེས་རབ། དོན་ལ་མཁས་པའི་ཤེས་རབ། དེ་གཉིས་ཚོལ་ཚུལ།
རྙེད་ནས་གཞན་ལ་སྟོན་ཚུལ་དང་བཞི། དང་པོ། བཀའ་བསྟན་བཅོས་ཀྱི་ཚིག་ལ་མཁས་

as4
 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་ཤེས་པ་རབ་བསྟན་པའི་བློཀ་གཉིས་ནི། བརྟན་པའི་བསྟན་བཅོས་ཤེས་པ་ཉིད། །གཞི་
དང་ཆེད་དུ་བྱ་བ་དང་། །ལས་དང་མཚན་ཉིད་དག་དང་ནི། །མི་ཟད་ཉིད་དང་འབྲས་
བུ་ནི། །ཡང་དག་འགྲུབ་པས་ཁྱད་པར་འཕགས། །ཏིང་ངེ་འཛིན་དང་གཟུངས་སྒོས་བསྡུས།།
སེམས་ཅན་སྨིན་པར་བྱེད་པ་དང་། །དམ་ཆོས་འཛིན་པར་བྱེད་པའང་ཡིན། །ཞེས་བྱུང་།
དེ་ཡང་བརྟན་པའི་བསྟན་བཅོས་ཐེག་ཆེན་གྱི་སྡེ་སྣོད་ཤེས་པ་ཉིད་ཆོས་ཅན། ཐེག་དམན་
གྱི་སྡེ་སྣོད་ཤེས་པ་ལ་ཁྱད་པར་དུ་འཕགས་པ་ཡིན་ཏེ། གཞི་རིག་གནས་ལྔ་ཡོངས་རྫོགས་
ལ་དམིགས་པ་དང་། ཆེད་དུ་བྱ་བ་རང་གཞན་གྱི་དོན་ལ་དམིགས་པ་དང་། བྱེད་ལས་
རིགས་གནས་སོ་སོས་རང་གཞན་འདུལ་བ་དང་། མཚན་ཉིད་ངོ་བོ་དེ་དག་ཐོས་བསམ་
ཀྱིས་ལེགས་པར་བརྟགས་ནས་གཞན་ལ་འདོམས་པ་དང་། འབྲས་བུ་མི་ཟད་པ་དང་། ཡང་
དག་པར་འགྲུབ་པ་སྐུ་བཞི་འཐོབ་པའི་སྒོ་ནས་ཁྱད་པར་དུ་འཕགས་པའི་ཕྱིར། རིག་པའི་
གནས་ལྔ་ཤེས་པའི་ངོ་བོ་དང་བྱེད་ལས་སོགས་འགྲེལ་བཤད་དུ་གཟིགས་པར་བྱའོ། །དེ་
ཆོས་ཅན། སེམས་ཅན་སྨིན་པར་བྱེད་པ་དང་། དམ་ཆོས་འཛིན་པར་བྱེད་པའི་བྱེད་ལས་
དང་ལྡན་པ་ཡིན་ཏེ། ཏིང་ངེ་འཛིན་གྱི་སྒོ་དང་གཟུངས་ཀྱི་སྒོ་གཉིས་ཀྱིས་བསྡུས་པའི་ཕྱིར་
སྟེ༔ ཏིང་ངེ་འཛིན་གྱིས་སེམས་ཅན་སྨིན་པར་བྱེད་ལ; གཟུངས་ཀྱིས་དམ་ཆོས་འཛིན་
པའི་ཕྱིར་རོ། །
གཉིས་པ། དོན་ལ་མཁས་པའི་ཤེས་རབ་བཤད་པ་ལ། །མདོར་བསྟན་པ་དང་།
རྒྱས་པར་བཤད་པ་གཉིས། དང་པོ། དོན་ལ་མཁས་པའི་ཤེས་པ་རབ་མདོར་བསྟན་པའི་
ཟློཀ་གཅིག་ནི། བརྟན་པ་འཇིག་རྟེན་ཤེས་པ་ཉིད། །ལུས་དང་ངག་དང་ཡིད་དག་གིས།།
བདེན་པ་ཤེས་པས་མཉན་པ་མེད། །དེ་ལས་གཞན་པ་དག་ལས་འཕགས། །ཞེས་བྱུང་།
དེ་ཡང་བརྟན་པ་རྣམས་ཀྱི་འཇིག་རྟེན་ནམ་ཆོས་བདེན་བཞི་སོགས་ཤེས་པ་ཆོས་ཅན། མི་
བརྟན་པ་དང་མ་དྲངས་པ་དག་ལས་ཆེས་ཁྱད་པར་དུ་འཕགས་ཏེ། རང་ཉིད་འཇིག་རྟེན་

མདོ་སྡེ་རྒྱན་གྱི་འགྲེལ་པ། ༼ཅ༽ 2s5
གྱི་བྱ་བ་གང་ཤེས་པ་ལུས་ངག་ཡིད་གསུམ་གྱི་སྒོ་ནས་བྱེད་པ་ཀུན་གཞན་ལ་ཕན་པ་ཆེ་ཞིང་།
བདེན་པ་བཞི་སོགས་ལུང་རྟོགས་ཀྱི་ཆོས་ཤེས་པ་དང༌། དེ་ལ་གཞན་འགོད་པའི་ཐབས་
མཉམ་མེད་པ་བརྙེད་པར་འགྱུར་པ་དང་བརྙེས་པའང་ཡིནཔའི་ཕྱིར། ཆོས་སྲིད་གང་གི་
དབང་དུ་བྱས་ཀྱང་བརྟན་དྲངས་གལ་ཆེ་སྟེ། འཕྲལ་གཏན་གཉིས་ཀར་རང་གཞན་ཀུན་
ལ་ཕན་ཆེ་བའི་ཕྱིར། དེ་དག་ལ་དགོངས་ནས་གསང་བ་འདུས་པའི་རྩ་རྒྱུད་ལས། བྱང་
ཆུབ་སེམས་དཔའ་དེ་དག་ལ་འདི་སྐད་ཅེས་བཀའ་སྩལ་ཏོ། ། ཁྱེད་ཀྱིས་སེམས་ལུས་ལྟ་བུ་
དང་། ལུས་སེམས་ལྟ་བུ་དང་། སེམས་ཚིག་ཏུ་བརྗོད་པ་ལྟ་བུར་སྐྱེད་ཅིག །ཅེས་བྱང་
ཆུབ་སེམས་དཔའ་རྣམས་ལ་གདམས་པ་ཡིན་ན་གཞན་ལ་ལྟ་ཅི་སྨོས།
གཉིས་པ། དོན་ལ་མཁས་པའི་ཤེས་རབ་རྒྱས་པར་བཤད་པ་ལ། དབྱེ་བ་དང་།
བྱེད་ལས་གཉིས། དང་པོ། དོན་ལ་མཁས་པའི་ཤེས་རབ་ཀྱི་དབྱེ་ལ་བསྟན་པའི་བློཀ་གཉིས་
ནི༑ ༑བརྟན་པ་རྟག་ཏུ་འཛུམ་པར་བྱེད། །གསོང་པོ་ངག་ཏུ་སྨྲ་བ་ཡིན། །སེམས་ཅན་
སྣོད་དུ་བྱ་བའི་ཕྱིར། །དམ་ཆོས་སྒྲུབ་པར་བྱ་བའི་ཕྱིར། །གང་ཕྱིར་བདེན་པ་གཉིས་ཀྱིས་
ནི༑ ༑འཇིག་རྟེན་རྣམས་རྟག་འབྱུང་བར་འདོད། །གཉིས་ཀྱིས་ནུབ་འགྱུར་དེ་ཡི་ཕྱིར།།
དེ་ཤེས་འཇིག་རྟེན་ཤེས་ཞེས་བྱ། །ཞེས་བྱུང་། དེ་ཡང་བརྟན་པ་བློ་ལྡན་རྣམས་ཀྱིས་དོན་
ཤེས་པ་ཆོས་ཅན། ཁྱོད་ལ་དབྱེ་བ་དུ་མ་ཡོད་དེ། ལུས་ཀྱི་སྒོ་ནས་རྟག་ཏུ་བཞིན་རབ་འཛུམ་
པ་དང་། ངག་གི་སྒོ་ནས་འདུལ་བྱ་ཆོས་སྒྲུབ་པའི་གཞི་སྣོད་རུང་དུ་བྱ་བའི་ཕྱིར་གསོང་
པོར་སྨྲ་བ་དང་། དོན་གང་གི་ཕྱིར་གསོང་པོར་སྨྲ་བ་དང་། དོན་གང་གི་ཕྱིར་སེམས་ཅན་
སྣོད་རུང་དུ་བྱ་ཞེ་ན། དམ་ཆོས་སྒྲུབ་པར་བྱ་བའི་ཕྱིར། ཇི་ལྟར་བདེན་པ་ཤེས་པས་ཞེ་
ན༑ ཡིད་ཀྱི་སྒོ་ནས་འཇིག་རྟེན་རྣམས་རྟག་ཏུ་འབྱུང་བ་སྟེ་འཁོར་བར་འཇུག་པའི་བདེན་
པ་གཉིས་དང༌། འཇིག་རྟེན་ནུབ་པ་སྟེ་འཁོར་བ་ལྡོག་པའི་བདེན་པ་གཉིས་ཏེ་བཞི་སོགས་
ཇི་ལྟ་བ་བཞིན་རྟོགས་པའི་སྒོ་ནས་གཞན་ལའང་སྟོན་པའོ། །དེ་ཤེས་པ་ལ་འཇིག་རྟེན་ཤེས་

ass ༼ཅ༽ མདོ་སྡེ་རྒྱན་གྱི་འགྲེལ་པ།
པ་ཤེས་བྱ་སྟེ། འཇིག་རྟེན་འབྱུང་བ་དང་ནུབ་པ་ཤེས་པའི་ཕྱིར་རོ། །
གཉིས་པ། དོན་ལ་མཁས་པའི་ཤེས་པ་རབ་ཀྱི་བྱེད་ལས་བསྟན་པའི་བློཀ་གཅིག་
ནི༑ དེ་དག་ཞི་བ་ཐོབ་བྱའི་ཕྱིར། །བློ་ལྡན་བདེན་པ་རྣམས་ལ་སྦྱོར། །གང་གིས་བློ་ལྡན་
བདེན་ཤེས་ཕྱིར། །འཇིག་རྟེན་ཤེས་ཞེས་ངེས་པར་བརྗོད། །ཅེས་བྱུང་། དེ་ཡང་བློ་དང་
ལྡན་པས་སྒོ་གསུམ་གྱི་འཇིག་རྟེན་ཤེས་པ་ཆོས་ཅན། བྱེད་ལས་ཡོད་དེ། སྡུག་ཀུན་ཞི་བ་
དང་འགོག་ལམ་ཐོབ་པར་བྱ་དགོས་པའི་ཕྱིར། དེ་ལྟར་ཤེས་པ་ལ་འཇིག་རྟེན་ཤེས་ཞེས་
ངེས་པར་བརྗོད་པར་བྱའོ། ། བློ་ལྡན་རྣམས་ཆོས་ཅན་གང་གི་སྒོ་ནས་འཇིག་རྟེན་འབྱུང་
བ་དང་འཇིག་པ་ཤེས་པར་བརྗོད་ཅེ་ན། ལུས་ངག་ཡིད་གསུམ་གྱིས་བདེན་བཞིའི་བླང་དོར་
སྒྲུབ་པའི་སྒོ་ནས་བདེན་པ་བཞི ཤེས་པ་དེའི་ཕྱིར།
གསུམ་པ། ཚིག་དོན་ལ་མཁས་པའི་ཤེས་རབ་ཚོལ་ཚུལ་བཤད་པ་ལ། དབྱེ་བ་
དང་། བྱེད་ལས་གཉིས། དང་པོ། དབྱེ་བ་བསྟན་པའི་བློཀ་གཅིག་ནི། གཙུག་ལག་བརྟན་
པའི་ཆོས་དང་ནི། །དེ་དོན་དགོངས་པ་ཅན་དང་ནི། །ངེས་དོན་ཚད་མར་ལྡན་པ་དང་།།
དེ་ཡི་བརྗོད་མེད་ཐོབ་པའོ། །ཞེས་བྱུང་། དེ་ཡང་ཤེས་རབ་ཚོལ་ཕྱིར་ཡིད་གང་ལ་རྟོན་
པ་དེ་ལ་ངོ་བོའི་སྒོ་ནས་བཞི་ཡོད་དེ། གཙུག་ལག་གི་ཆོས་ལ་རྟོན་གྱི་གང་ཟག་ལ་མི་རྟོན་
པ་དང་། དེའི་གང་ཟག་ལ་ཕལ་པ་དང་ཁྱད་པར་ཅན་གཉིས་ཡོད། ཆོས་ལ་ཚིག་དོན་གཉིས་
ལས། ཚིག་ལ་མི་རྟོན་དོན་ལ་རྟོན། དོན་ལ་ཡང་དྲང་དོན་ངེས་དོན་གཉིས་ལས། དྲང་
དོན་ལ་མི་རྟོན་ངེས་དོན་ལ་རྟོན། ངེས་དོན་ལའང་རྣམ་ཤེས་འཁྲུལ་པའི་ཡུལ་དང་། ཡེ་
ཤེས་མ་འཁྲུལ་པའི་ཡུལ་གཉིས་ལས། །རྣམ་ཤེས་འཁྲུལ་པས་རྟོགས་པ་ལྟར་མི་རྟོན། ཡེ་
ཤེས་མ་འཁྲུལ་པས་རྟོགས་པ་ལྟར་རྟོན་པར་བྱ་སྟེ་རྗེས་འབྲངས་པར་བྱའོ། །བསྲེགས་བཅད་
བརྡར་བའི་གསེར་བཞིན་དུ། །ལེགས་པར་བརྟགས། ཅེས་སོགས་ལྟར་རོ། །བྱེད་ལས་
ལ༑ དགག་པའི་བྱེད་ལས་དང་། སྒྲུབ་པའི་བྱེད་ལས་གཉིས། དང་པོ། དགག་པའི་བྱེད་

མདོ་སྡེ་རྒྱན་གྱི་འགྲེལ་པ། ༼ ཅ༽ a87
ལས་བསྟན་པའི་བློཀ་གཅིག་ནི། སྤོང་དང་ཇི་སྐད་བཤད་པ་དང་། །འགོག་པར་ཡང་དག་
ཤེས་པ་དང་། །བརྗོད་དང་བཅས་པར་འཐོབ་པ་དག །འདིར་ནི་དག་པར་བསྟན་པ་ཡིན།།
ཞེས་བྱུང་། དེ་ཡང་སྟོན་པ་དང་པོ་ལ་ནི་གཙུག་ལག་གི་ཆོས་སྤོང་བའི་གང་ཟག་དགག་
པར་བསྟན་ཏོ། །གཉིས་པ་ལ་ནི་ཚིག་འབྲུ་སྒྲ་ཇི་བཞིན་གྱི་དོན་ཏེ་དགོངས་པ་ཅན་གྱི་དོན་
ནི་མ་ཡིན་ནོ། །གསུམ་པ་ལ་ནི་ལག་པར་བསམས་པའི་དོན་ཕྱིན་ཅི་ལོག་ཏུ་དྲངས་པའོ།།
བཞི་པ་ལ་ནི་བརྗོད་པ་དང་བཅས་པའི་ཤེས་པ་སོ་སོ་རང་གི་རིག་པར་བྱ་བ་མ་ཡིན་ནོ། །ཞེས་
དབྱིག་འགྲེལ་ལས་གསུངས་པའི་ཕྱིར།
གཉིས་པ། སྒྲུབ་པའི་བྱེད་ལས་བསྟན་པའི་བློཀ་གཅིག་ནི། མོས་དང་རྣམ་པར་
དཔྱོད་པ་དང༌། །གཞན་ལས་ཇི་བཞིན་ཐོས་པ་དང་། །བརྗོད་པ་མེད་པའི་ཡེ་ཤེས་ལས།།
བརྟན་རྣམས་ཉམས་པར་མི་འགྱུར་རོ། །ཞེས་བྱུང་། དེ་ཡང་འདི་ནི་སྟོན་པའི་ཕན་ཡོན་
ཡིན་ཏེ། སྟོན་པ་དང་པོས་ནི་གཙུག་ལག་གིས་ཆོས་ལ་མོས་པ་ལས་ཉམས་པར་མི་འགྱུར་
རོ༑ ༑གཉིས་པས་ནི་བདག་ཉིད་ཀྱིས་དགོངས་པ་ཅན་གྱི་དོན་དཔྱོད་པ་ལས་སོ། །གསུམ་
པ་ནི་གཞན་ལས་དེའི་དོན་གྱི་ཚུལ་ཕྱིན་ཅི་མ་ལོག་པར་ཐོས་པ་ལས་སོ། །བཞི་པས་ནི་འཇིག་
རྟེན་ལས་འདས་པའི་ཡེ་ཤེས་ལས་སོ། ། ཞེས་དབྱིག་འགྲེལ་ལས་གསུངས་པའི་ཕྱིར་རོ།།
བཞི་པ། ཚིག་དོན་ལ་མཁས་པའི་ཤེས་རབ་རྙེད་ནས་གཞན་ལ་སྟོན་ཚུལ་ལ། དབྱེ་
བ་དང་། བྱེད་ལས་དང་། སྒྲ་བཤད་པ་དང་གསུམ། དང་པོ། སོ་སོ་ཡང་དག་པར་རིག་
པར་བྱ་བའི་དབྱེ་བ་བཞི་བསྟན་པའི་བློན་བཞི་ནི། རྣམ་གྲངས་དང་ནི་མཚན་ཉིད་དང་། ། ཚིག་
དང་ཡེ་ཤེས་ཤེས་པའི་ཕྱིར། །བྱང་ཆུབ་སེམས་དཔའི་ཡང་དག་རིག །བཞི་པོ་མཚུངས་
པ་མེད་པ་འདོད། །ཅེས་བྱུང་། དེ་ཡང་དང་པོ་ནི་རྣམ་གྲངས་ཤེས་པ་སྟེ། དོན་དེའི་མིང་
གི་རྣམ་གྲངས་ཇི་སྙེད་པ་ཤེས་པའོ། །གཉིས་པ་ནི་མཚན་ཉིད་ཤེས་པ་སྟེ། །དོན་གང་ཡིན་
པ་དེའི་མིང་སྦྱར་ཤེས་པ་ཡིན་ནོ། །གསུམ་པ་ནི་ཚིག་ཤེས་པ་སྟེ། ཡུལ་མི་སོ་སོའི་སྐད་

ass
 ༼ཅ༽ མདོ་སྡེ་རྒྱན་གྱི་འགྲེལ་པ།
གང་དག་ཡིན་པ་ཤེས་པའོ། །བཞི་པ་ནི་ཡེ་ཤེས་ཤེས་པ་སྟེ། བདག་ཉིད་ཀྱི་སྤོབས་པ་གང་
ཡིན་པའོ། །དེ་དག་མཚན་ཉིད་པ་སངས་རྒྱས་ཁོ་ན་དང་། རྗེས་མཐུན་པ་ས་དགུ་པ་ནས་
ཐོབ་པོ། །ཉན་རང་ལ་རྗེས་མཐུན་པ་ཙམ་ཡང་མེད་པས་ན་མཚུངས་པ་མེད་པར་འདོད་
པ་ཡིན་ནོ། ། མངོན་རྟོགས་རྒྱན་ལས། སློབ་མ་བྱང་ཆུབ་སེམས་དཔའ་དང་། ། སངས་
རྒྱས་རྣམས་ལ་རིམ་བཞིན་དེ། །སུམ་ཅུ་བདུན་དང་སུམ་ཅུ་བཞི། །སུམ་ཅུ་རྩ་དགུ་དག་
ཏུ་བཞེད། །ཅེས་རྩ་དགུའི་སྡེ་ཚན་སངས་རྒྱས་ཁོ་ནར་གསུངས་པས་ཀྱང་ཤེས་སླའོ། །
གཉིས་པ། བྱེད་ལས་བསྟན་པའི་ཟློཀ་གཅིག་དང་ཚིག་རྐང་གསུམ་ནི། བསྟན་
པ་ལ་ནི་རབ་བརྩོན་པའི། །གང་ཞིག་གང་གིས་སྟོན་པ་ནི། །ཆོས་དང་དོན་ནི་གཉིས་པོ་
དག །ཚིག་དང་ཤེས་པ་ཁོ་ནས་སྟོན། །ཆོས་ནི་བསྟན་དང་བཤད་ཕྱིར་དང་། །རྣམ་པ་
ཀུན་ཏུ་གཉིས་ཐོབ་ཕྱིར། །རྒོལ་བ་རྣམས་ཀྱི་ལན་འདེབས་ཕྱིར། །ཞེས་བྱུང་། དེ་ཡང་
སོ་སོ་ཡང་དག་པར་རིག་པ་བཞི་ཆོས་ཅན། ཁྱོད་ཀྱི་བྱེད་ལས་ཡོད་དེ། ཆོས་སྟོན་པ་ལ་
རབ་ཏུ་བརྩོན་པའི་གང་ཟག་གིས་གང་ཞིག་སྟོན་ན་རྗོད་བྱེད་ཀྱི་ཚིག་དང་། བརྗོད་བྱའི་
དོན་གཉིས་དང་། གང་གིས་སྟོན་ན་ངེས་ཚིག་དང་སྤོབས་པའི་སྒོ་ནས་སྟོན་པས་སོ་སོ་རིག་
པ་བཞི་དང་། ཡང་མིང་གི་སྒོ་ནས་མདོར་བསྟན་པའི་ཆེད་དུ་སོ་སོར་རིག་པ་དང་པོ། དོན་
རྒྱས་པར་བཤད་པ་ལ་གཉིས་པ། ངེས་ཚིག་གིས་གདུལ་བྱའི་རྒྱུད་ལ་ཚིག་དང་དོན་གཉིས་
ཐོབ་པ་ལ་གསུམ་པ། རྒོལ་བའི་ལན་འདེབས་པ་ལ་བཞི་པ་དགོས་པའི་ཕྱིར། ཞེས་པའོ།།
གསུམ་པ། སོ་སོ་ཡང་དག་པར་རིག་པའི་སྒྲ་བཤད་བསྟན་པའི་ཚིག་རྐང་ལྔ་ནི།
སོ་སོ་ཡང་དག་རིག་པ་བཞི། །མཉམ་ཉིད་སོ་སོ་རང་རིག་ནས། ། ཕྱིས་ནི་རབ་ཏུ་ཤེས་
པ་ཡིན། །ཐེ་ཚོམ་ཐམས་ཅད་གཅོད་བྱེད་པ། སོ་སོ་ཡང་དག་རིག་པར་བརྗོད། །ཅེས་
བྱུང་། དེ་ཡང་དེ་བཞི་ཆོས་ཅན། ཁྱོད་ལ་སོ་སོ་ཡང་དག་པར་རིག་པ་ཞེས་བརྗོད་དེ། །མཉམ་
བཞག་ཏུ་མཉམ་པ་ཉིད་ཀྱི་དོན་རིག་པར་བྱས་ནས་ཕྱིས་རྗེས་ཐོབ་ཏུ་ཡང་མིང་དང་དོན་དུ་

མདོ་སྡེ་རྒྱན་གྱི་འགྲེལ་པ། ༼ཅ༽ 289
ཤེས་པར་བྱེད་པས་དེ་ལྟར་བརྗོད་ལ། གདུལ་བྱའི་ཐེ་ཚོམ་གཅོད་པའི་བྱེད་ལས་དང་ལྡན་
པའི་ཕྱིར། ཞེས་པའོ། །གོ་རིམ་དེ་ལྟར་གསུངས་པ་ལ་དགོས་པ་ཡོད་དེ། །བརྟེན་པ་གསུམ་
གྱི་སྒོ་ནས་རང་དོན་ལ་མ་ཆགས་པ་དང་། གཞན་དོན་ལ་མི་སྐྱོ་བ་འབྱུང་བས་བརྟན་པའི་
རྗེས་སུ་མི་སྐྱོ་བ་དང་། དེའི་སྟོབས་ཀྱིས་རིག་གནས་ལྔ་ལ་མཁས་པར་འགྱུར་བ་དང་། དེ་
ལ་བརྟེན་ནས་བདེན་པ་བཞི་ལ་མཁས་པར་འགྱུར་པ་དང་། དེ་ཡང་རྟོན་བཞི་ལ་རྟོན་དགོས་
པ་དང་། རྟོན་པ་བཞིའི་ཚིག་དང་དོན་བཙལ་བ་ལས་སོ་སོ་ཡང་དག་པ་རིག་པ་བཞི་རྗེས་
མཐུན་པ་འབྱུང་། འདི་དག་ཡང་དག་པར་སྒོམ་པ་ལས་སོ་སོ་ཡང་དག་པར་རིག་པ་བཞི་
འབྱུང་བ་གོ་དགོས་པའི་ཕྱིར། །ངོ་ཚ་ཤེས་པ་དང་ཁྲེལ་ཡོད་པ་གཉིས་དེ་དག་ཀུན་གྱི་རྩ་
བ་ལྟ་བུའོ། །
གསུམ་པ། བྱང་ཕྱོགས་སོ་བདུན་ཉམས་སུ་ལེན་ཚུལ་ལ། སྦྱོར་བ་ཚོགས་གསོག་
ཚུལ་དང་། དངོས་གཞི་ལམ་བགྲོད་ཚུལ་གཉིས། དང་པོ་ལ། ཚོགས་གཉིས་ཀྱི་དབྱེ་བ་
དང་། ཕྱིན་དྲུག་ཚོགས་གཉིས་སུ་བསྡུ་ཚུལ་དང་། ཚོགས་ཀྱི་སྒྲ་དོན་དང་། རབ་དབྱེ་
དང་བཞི། དང་པོ། ཚོགས་གཉིས་ཀྱི་དབྱེ་བ་བསྟན་པའི་ཟློཀ་གཅིག་ནི། བྱང་ཆུབ་སེམས་
དཔའ་རྣམས་ཀྱི་ཚོགས། །བསོད་ནམས་ཡེ་ཤེས་མཚུངས་པ་མེད། །གཅིག་གིས་འཁོར་
བར་མངོན་མཐོ་བྱེད། །གཞན་གྱིས་ཉོན་མོངས་མེད་པར་འཁོར། །ཞེས་བྱུང་། དེ་ཡང་
འདིས་ནི་ཚོགས་གང་ཡིན་པ་དང་གང་གི་དོན་དུ་ཡིན་པ་བསྟན་ཏེ། ཚོགས་ནི་རྣམ་པ་གཉིས་
ཏེ༔ བསོད་ནམས་ཀྱི་ཚོགས་དང་། ཡེ་ཤེས་ཀྱི་ཚོགས་སོ། །དེ་ལ་བསོད་ནམས་ཀྱི་ཚོགས་
ཀྱིས་ནི་གནས་སྐབས་འཁོར་བའི་མངོན་མཐོ་འཐོབ་པར་འགྱུར་ལ། མཐར་ཐུག་གཟུགས་
སྐུ་གཙོ་བོར་བསྐྱེད་བྱེད་དང་། །ཡེ་ཤེས་ཀྱི་ཚོགས་ཀྱིས་ནི་གནས་སྐབས་ཀུན་ནས་ཉོན་
མོངས་པ་མེད་པར་འཁོར་བར་འགྱུར་ལ། མཐར་ཐུག་ཆོས་སྐུ་གཙོ་བོར་བསྐྱེད་བྱེད་ཡིན་
པའི་ཕྱིར། ཞེས་པའོ། །དེ་ཡང་མངོན་རྟོགས་རྒྱན་ལས། བདེན་པ་གཉིས་ལ་འདོམས་

2e0
 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་གདམས་ངག་སྟོན་པ་ན། སྒྲུབ་དང་ཞེས་གསུངས་པའང་ཐེག་ཆེན་གྱི་རིགས་ཅན་རྣམས་
ཀྱི་དོན་དུ་གཉེར་བྱ་ཆོས་གཟུགས་ཀྱི་སྐུ་གཉིས་ལས་མེད་པས། དེ་སྒྲུབ་བྱེད་ཀྱི་ལམ་ཡང་
བདེན་པ་གཉིས་ལ་བརྟེན་པའི་ཐབས་ཤེས་ཀྱི་ཆ་གཉིས་པོ་དེ་ལས་གཞན་ན་མེད་དོ། །དེའི་
ཕྱིར་ན། གཞི་ལ་བདེན་པ་གཉིས་ཟུང་འཇུག་ཏུ་སོང་བའི་གནད་ཀྱིས། ལམ་ལ་ཚོགས་
གཉིས་ཟུང་འཇུག་གམ་ཐབས་ཤེས་ཟུང་འབྲེལ་གྱི་ཉམས་ལེན་ལ་བརྟེན་ནས། སྲིད་ཞིའི་
མཐའ་གཉིས་ཀ་ལ་མི་གནས་པའི་ཆོས་གཟུགས་ཀྱི་སྐུ་གཉིས་ཟུང་འཇུག་འགྲུབ་པ་ཡིན་པའི་
ཕྱིར། རིགས་པ་དྲུག་ཅུ་བ་ལས། དགེ་བ་འདི་ཡི་སྐྱེ་བོ་ཀུན། །བསོད་ནམས་ཡེ་ཤེས་
ཚོགས་བསགས་ཤིང་། །བསོད་ནམས་ཡེ་ཤེ་ལས་འབྱུང་བའི། །དམ་པ་སྐུ་གཉིས་ཐོབ་
པར་ཤོག །ཅེས་དཔལ་མགོན་འཕགས་པ་ཀླུ་སྒྲུབ་ཀྱིས་རིགས་པ་དྲུག་ཅུའི་ཐ་མ་འདི་བསྔོ་
སྨོན་གྱི་ཚུལ་དུ་གསུངས་པའི་ཕྱིར།
གཉིས་པ། ཕྱིན་དྲུག་ཚོགས་གཉིས་སུ་བསྡུ་ཚུལ་བསྟན་པའི་བློཀ་གཅིག་ནི། སྦྱིན་
དང་ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་པོ་གཞན་
ནི་གཉིས་ཀའི་སྟེ། ། ལྔ་ཆར་ཡང་ནི་ཡེ་ཤེས་ཚོགས། །ཞེས་བྱུང་། དེ་ཡང་འདིས་ནི་ཕ་
རོལ་ཏུ་ཕྱིན་པ་རྣམས་ཀྱིས་ཚོགས་གཉིས་པོ་བསྡུས་པར་སྟོན་ཏེ། བཟོད་པ་དང་བརྩོན་འགྲུས་
དང་བསམ་གཏན་གྱི་སྟོབས་ཀྱིས་ནི་གཉིས་ཀ་བྱེད་དོ། །དེ་ལྟ་བས་ན་གསུམ་པོ་ནི་ཚོགས་
གཉིས་གའི་ཡིན་ནོ། །ཡང་ཕ་རོལ་ཏུ་ཕྱིན་པ་ལྔ་པོ་ཐམས་ཅད་ཤེས་རབ་ཏུ་ཡོངས་སུ་བསྔོས་
པའི་སྒོ་ནས་ཡེ་ཤེས་ཀྱི་ཚོགས་ཡིན་པར་རིག་པར་བྱའོ། །ཞེས་དབྱིག་འགྲེལ་ལས་གསུངས།
མདོ་སྡུད་པ་ལས། ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །དམིགས་བུ་མེད་
པས་བྱང་ཆུབ་རེག་པར་ནུས་མ་ཡིན། །ཞེས་པ་དང་གནད་གཅིག་ཡིན་ལ། སྤྱོད་འཇུག
ལས། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་
པ་དེ་ཡིན་ནོ། །

མདོ་སྡེ་རྒྱན་གྱི་འགྲེལ་པ། ༼ ཅ༽ 291
གསུམ་པ། ཚོགས་ཀྱི་སྒྲ་དོན་དང་བྱེད་ལས་བསྟན་པའི་བློཀ་གཅིག་ནི། རྒྱུན་དུ་
བསྒོམ་པ་ཐོབ་ནས་ནི། དགེ་བ་ཡང་དག་ཡང་དུ་སྒྲུབ། །བརྟན་པའི་ཚོགས་གང་ཡིན་པ་
དེ༑ ༑དོན་ཀུན་སྒྲུབ་པར་བྱེད་པ་ཡིན། །ཅེས་བྱུང་། དེ་ཡང་ཚོགས་ཀྱི་སྐད་དོད་སམ་
ཞེས་བྱ་བ་ནི་རྒྱུན་དུའོ། །བྷ་ཞེས་བྱ་བ་ནི་སྒོམ་པ་ཐོབ་ནས་སོ། །ར་ཞེས་བྱ་བ་ནི་ཡང་
དང་ཡང་སྒྲུབ་པའོ། །ཞེས་དབྱིག་འགྲེལ་ལས་གསུངས། །བྱེད་ལས་ནི། དེ་ཉིད་ལས།
དོན་ཐམས་ཅད་སྒྲུབ་པར་བྱེད་པ་ཞེས་བྱ་བ་ནི་ལས་ཏེ། རང་དང་གཞན་གྱི་དོན་དག་སྒྲུབ་
པའི་ཕྱིར་རོ། །ཞེས་གསུངས།
བཞི་པ། གཞན་ཡང་ཚོགས་ཀྱི་རབ་དབྱེ་བསྟན་པའི་བློཀ་གཅིག་ནི། འཇུག་དང་
མཚན་མ་མེད་པ་དང་། །ལྷུན་གྱིས་གྲུབ་པར་བྱ་བ་དང་། །དབང་བསྐུར་མཐར་ཐུག་བྱ་
བའི་ཕྱིར། །བརྟན་རྣམས་ཚོགས་ནི་སྒྲུབ་པར་བྱེད། །ཅེས་བྱུང་། དེ་ཡང་གཞན་ཡང་
ཚོགས་གཉིས་ཀྱི་རབ་དབྱེ་དེ་ལ་དུ་མ་ཡོད་དེ། མོས་སྤྱོད་ཀྱི་སྐབས་སུ་ས་ལ་འཇུག་པ་དང་།
ས་དང་པོ་བདུན་ལ་མིང་དོན་གྱི་མཚན་མ་མེད་པར་རྟོགས་པའི་ཆེད་དང་། ས་བརྒྱད་པར་
འཕྲིན་ལས་ལྷུན་གྱིས་སྒྲུབ་པར་བྱ་བའི་ཆེད་དང་ས་དགུ་པར་འོད་ཟེར་ཆེན་པོའི་དབང་བསྐུར་
བར་བྱ་བའི་ཆེད་དང་། ས་བཅུ་པར་ཡོན་ཏན་མཐར་ཐུག་པར་བྱ་བའི་ཕྱིར་ཚོགས་སྒྲུབ་
པར་བྱ་བའི་ཕྱིར་རོ། །ཚོགས་གཉིས་མཐར་ཕྱིན་པ། སྒྲིབ་གཉིས་སྤངས་པ། སྐུ་བཞི་
ཐོབ་པ་དུས་མཉམ་ཡིན་ནོ། །བྱང་ས་ལས། བྱང་ཆུབ་སེམས་དཔའི་བསོད་ནམས་དང་
ཡེ་ཤེས་ཀྱི་ཚོགས་དེ་ཡང་བསྐལ་པ་གྲངས་མེད་པ་དང་། དང་པོ་ལ་ནི་ཆུང་བར་རིག་པར་
བྱའོ། །གཉིས་པ་ལ་ནི་འབྲིང་ངོ༌། །གསུམ་པ་ལ་ནི་ཆེ་བར་རིག་པར་བྱའོ། །ཞེས་གསུངས་
སོ༑ ༑དེ་ཡང་མོས་སྤྱོད་ཀྱི་སྐབས་སུ་བསྐལ་ཆེན་གྲངས་མེད་དང་པོའི་ཚོགས་རྫོགས། ས་
དང་པོ་བདུན་གྱི་སྐབས་སུ་བསྐལ་ཆེན་གྲངས་མེད་གཉིས་པའི་ཚོགས་རྫོགས། དག་པ་ས་
གསུམ་གྱི་སྐབས་སུ་བསྐལ་ཆེན་གྲངས་མེད་གསུམ་པའི་ཚོགས་རྫོགས་པ་དང་དུས་མཉམ་

22 ༼ཅ༽ མདོ་སྡེ་རྒྱན་གྱི་འགྲེལ་པ།
དུ་མངོན་པར་རྫོགས་པར་སངས་རྒྱས་པ་ཡིན་ནོ། །
གསུམ་པ། བྱང་ཆུབ་ཕྱོགས་མཐུན་ཉམས་སུ་ལེན་ཚུལ་བཤད་པ་ལ་སྡེ་ཚན་བདུན་
ལས། དང་པོ། དྲན་པ་ཉེར་བཞག་བཤད་པ་ལ། མདོར་བསྟན་པ་དང་། རྒྱས་པར་
བཤད་པ་གཉིས། དང་པོ། དྲན་པ་ཉེར་བཞག་མདོར་བསྟན་པའི་བློཀ་གཅིག་ནི། བློ་ལྡན་
དྲན་པ་ཉེར་བཞག་པ། ། སྒོམ་པ་རྣམ་པ་བཅུ་བཞི་ཡིས། །མཚུངས་པ་མེད་པའི་ཕྱིར་ན་
དེ༑ ༑དེ་ལས་གཞན་ལས་ཁྱད་པར་འཕགས། །ཞེས་བྱུང༌། དེ་ཡང་བློ་ལྡན་ཐེག་ཆེན་པ་
རྣམས་ཀྱི་དྲན་པ་ཉེར་བཞག་ཐེག་པ་དམན་པ་རྣམས་ཀྱི་དྲན་པ་ཉེར་བཞག་ལས་ཁྱད་པར་
བཅུ་བཞིའི་སྒོ་ནས་ཁྱད་པར་དུ་འཕགས་པ་སྟེ་མཚུངས་པ་མེད་པ་ཡིན་ནོ། །ཞེས་པའོ། །དྲན་
པ་ཉེར་བཞག་རྒྱས་པར་བསྟན་པའི་བློཀ་གཉིས་ནི། རྟེན་དང་གཉེན་པོ་དག་དང་ནི། །དེ་
བཞིན་རྗེས་སུ་འཇུག་པ་དང་། །དམིགས་པ་དང་ནི་ཡིད་བྱེད་དང་། །ཐོབ་པའི་བསྒོམ་
པ་ཁྱད་པར་འཕགས། །མཐུན་དང་རྗེས་སུ་འཇུག་པ་དང་། །ཡོངས་སུ་ཤེས་དང་སྐྱེ་བ་
དང་། །ཆེན་པོ་དང་ནི་མཆོག་ཉིད་དང་། །བསྒོམ་དང་ཡང་དག་འགྲུབ་པས་གཞན། །ཞེས་
བྱུང་། དེ་ཡང་ཐེག་ཆེན་གྱི་དྲན་པ་ཉེར་བཞག་ཆོས་ཅན། ཐེག་དམན་གྱི་དྲན་པ་ཉེར་བཞག་
ལས་ཁྱད་པར་བཅུ་བཞིས་འཕགས་ཏེ། བྱང་ཆུབ་ཀྱི་སེམས་ཀྱིས་ཀུན་སློང་གིས་རྟེན་ཐོས་
བསམ་སྒོམ་གྱི་ཤེས་རབ་ལ་བརྟེན་པ་དང་། ཕྱིན་ཅི་ལོག་བཞིའི་གཉེན་པོ་སྒོམ་པ་དང་། ལུས་
ཚོར་སེམས་ཆོས་བཞིའི་སྒོ་ནས་བདེན་བཞི་རྟོགས་པ་ལ་འཇུག་པ་དང་། ལུས་སོགས་ལ་
དམིགས་པ་དང་། དེ་དག་བདག་མེད་པར་ཡིད་ལ་བྱེད་པ་དང་། ཟག་མེད་ཀྱི་ལུས་སོགས་
ཐོབ་པའི་ཕྱིར་དུ་སྒོམ་པ་དང་། །རང་རང་གི་མི་མཐུན་ཕྱོགས་སྤོང་བའི་སྒོ་ནས་ཕྱིན་དྲུག་
དང་མཐུན་པ་དང་། གཞན་ལ་མ་ནོར་བར་སྟོན་པས་ཉན་རང་དང་འཇིག་རྟེན་པ་དང་
རྗེས་སུ་འཇུག་པ་དང་། ལུས་སྒྱུ་མ་ལྟ་བུ་དང་། ཚོར་བ་རྨི་ལམ་ལྟ་བུ་དང་། སེམས་
ནམ་མཁའ་ལྟ་བུ་དང་། ཆོས་ནམ་མཁའི་སྤྲིན་དང་ཁུག་སྣ་ལྟ་བུར་ཡོངས་སུ་ཤེས་པ་དང་།

མདོ་སྡེ་རྒྱན་གྱི་འགྲེལ་པ། ༼ཅ༽ 28
ལུས་ཕུན་ཚོགས་སོགས་ལ་ཆགས་མེད་ལ་བསམ་བཞིན་དུ་སྐྱེ་བ་འཛིན་པ་དང་། རང་བཞིན་
གྱི་དབང་པོ་རྣོ་བས་ཕན་ཡོན་ཆེན་པོ་དང་ལྡན་པ་དང་། རྒྱལ་སྲས་རྣམས་ཕན་ཚུན་སྒོམ་
ཚུལ་མཐུན་པའམ་འདྲེས་པས་མཆོག་ཉིད་དང་། ཤིན་ཏུ་སྒོམ་སྟོབས་ཀྱིས་ལྷག་མེད་ཀྱི་
ཚེ་ཡང་མི་ཟད་པ་དང་། ས་བཅུ་དང་སངས་རྒྱས་རྣམས་ཡང་དག་པར་འགྲུབ་པ་དང་བཅུ་
བཞིའོ། །ཀུན་མཁྱེན་འཇམ་དབྱངས་བཞད་པའི་ཕར་ཕྱིན་སྐབས་བཞི་པའི་ཡིག་ཆར་ཁྱད་
ཆོས་བཅུ་བཞི་ཡོད་ཀྱང་མང་དོགས་ཞེས་གསུངས་པ་དེ་དག་ཡིན་ནོ། །དྲན་པ་ཉེར་བཞག་
བཞིས་བདེན་བཞི་ལ་འཇུག་ཚུལ་ཡོད་དེ། ལུས་དྲན་པ་ཉེར་བཞག་སྡུག་བདེན་ལ་འཇུག།
ཚོར་བ་དྲན་པ་ཉེར་བཞག་གིས་ཀུན་འབྱུང་བདེན་པ་དང་། སེམས་དྲན་པ་ཉེར་བཞག་གིས་
འགོག་བདེན་དང་། ཆོས་དྲན་པ་ཉེར་བཞག་གིས་ལམ་བདེན་ལ་འཇུག་པའི་ཕྱིར། དབུ་
མཐའ་ལས། གནས་ངན་ལེན་ཕྱིར་སྲེད་རྒྱུའི་ཕྱིར། །གཞི་ཡི་ཕྱིར་དང་མ་རྨོངས་ཕྱིར།།
བདེན་པ་བཞི་ལ་འཇུག་བྱ་བས། །དྲན་པ་ཉེ་བར་བཞག་པ་བསྒོམ། །ཞེས་གསུངས་པའི་
ཕྱིར། གོ་རིམ་ལ་རྒྱུ་མཚན་ཡོད་དེ། བྱིས་པ་རྣམས་དང་པོར་བདག་གི་གནས་དང་། དེ་
ནས་ཚོར་བ་པོ་ལ་ལོངས་སྤྱོད་དང་། དེ་ནས་སེམས་ལ་བདག་གིས་དངོས་པོ་དང་། ཆོས་
ལ་ཀུན་ཉོན་དང་དང་རྣམ་བྱང་གི་གཞིར་རྟོག་པའི་ཕྱིར། མཛོད་ལས། རིམ་ནི་ཇི་ལྟར་
སྐྱེ་བ་བཞིན། །ཞེས་པ་དང་ཆ་འདྲ་བའི་ཕྱིར། ལུས་ཚོར་སེམས་ཆོས་བཞི་རེ་རེ་ལའང་
ཕྱི་དང་ནང་དང་གཉིས་ཀ་གསུམ་གསུམ་ཕྱེ་ནས་སྒོམ་ཚུལ་ནི། ཀུན་བཏུས་ལས། སྒོམ་
པ་གང་ཞེ་ན་ནང་གི་ལུས་ལ་སོགས་པའི་རྗེས་སུ་ལྟའོ། །ནང་ན་ཇི་ལྟར་ཕྱིར་དང་། ནང་
དང་ཕྱི་ལའང་དེ་བཞིན་ནོ། །ཞེས་གསུངས་པའི་ཕྱིར། དེ་དག་བཞི་ལ་ཕྱི་ནང་གི་དབྱེ་བ་
ཕྱེ་ཚུལ་ལེགས་བཤད་གསེར་གྱི་འཕྲེང་བར་ཤིན་ཏུ་གསལ་པོ་ཡོད། དབྱེ་ན། ཐེག་པ་གསུམ་
གྱི་དྲན་པ་ཉེར་བཞག་གསུམ་དང་། ཐོས་བསམ་སྒོམ་གསུམ་གྱི་དྲན་པ་ཉེར་བཞག་གསུམ་
ཡོད་ལ། དེ་དག་རེ་རེ་ལ་སེམས་དང་སེམས་བྱུང་གཉིས་རེ་ཡོད་པའི་ཕྱིར་སྟེ། ངོ་བོ་ཉིད་

294 ༼ཅ༽ མདོ་སྡེ་རྒྱན་གྱི་འགྲེལ་པ།
ཀྱི་དྲན་པ་ཉེར་བཞག་དང་། འབྲེལ་བའི་དྲན་པ་ཉེར་བཞག་གི་གཉིས་རེ་ཡོད་པའི་ཕྱིར་རོ།།
སྒོམ་བྱུང་གི་དྲན་པ་ཉེར་བཞག་ལ་རྟོག་པ་དང་རྟོག་མེད་ཀྱི་ཤེས་པ་གཉིས་དང་། བསམ་
བྱུང་གི་དྲན་པ་ཉེར་བཞག་ལ་ཚད་མ་དང་བཅད་ཤེས་གཉིས་ཡོད་མེད། དེ་བཞིན་དུ་ཐོས་
བྱུང་གི་དེ་ལའང་ཡོད་མེད་མཁས་རྣམས་དགོངས་པར་ཞུ། གཞན་ཡང་། བདེན་བཞི་
རྟོགས་རིམ་ནི། རྒྱུད་བླ་མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་གནས་
ཐོབ་བྱ་སྨན་ནི་བསྟེན་པར་བྱ་བ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ།།
ཤེས་བྱ་སྤང་བྱ་རིག་པར་བྱ་ཞིང་བསྟེན་པར་བྱ། །ཞེས་དང་། བདེན་བཞི་བྱུང་རིམ་ནི།
མངོན་རྟོགས་རྒྱན་ལས། རྒྱུ་དང་ལམ་དང་སྡུག་བསྔལ་དང་། །འགོག་པ་ལ་ནི་གོ་རིམ་
བཞིན། །ཞེས་གསུངས་པའི་ཕྱིར།
གཉིས་པ། ཡང་དག་པར་སྤོང་བ་བཤད་པ་ལ། ངོ་བོ་དང་། དབྱེ་བ་དང་། སྒྲ་
བཤད་དང་གསུམ། དང་པོ། ཡང་དག་པར་སྤོང་བའི་ངོ་བོ་བསྟན་པའི་བློཀ་གཅིག་ནི།
བརྟན་པ་རྣམས་ཀྱི་ཡང་དག་སྤོང་། །ལུས་ཅན་རྣམས་དང་མཚུངས་པ་མེད། །དྲན་པ་
ཉེ་བར་བཞག་པ་ཡི། །ཉེས་པ་རྣམས་ཀྱི་གཉེན་པོར་བསྒོམ། །ཞེས་བྱུང་། དེ་ཡང་གཞུང་
འདིའི་དངོས་བསྟན་བསྟན་བྱའི་གཙོ་བོར་གྱུར་པའི་བརྟན་པ་དབང་རྣོན་བྱང་སེམས་ཀྱི་རྒྱུད་
ཀྱི་ཡང་དག་པར་སྤོང་བ་ཆོས་ཅན། ཉན་རང་སོགས་ལུས་ཅན་གཞན་ཀུན་དང་མཚུངས་
པ་མེད་པ་ཡིན་ཏེ། ཐབས་ཤེས་ཁྱད་པར་ཅན་གྱིས་ཟིན་ཅིང་། དྲན་པ་ཉེར་བཞག་བཞིའི་
མི་མཐུན་ཕྱོགས་ཀྱི་ཉེས་པ་རྣམས་ཀྱི་གཉེན་པོར་སྒོམ་པའི་ཕྱིར།
གཉིས་པ། གཞུང་འདིའི་དངོས་བསྟན་གྱི་ཡང་དག་པར་སྤོང་བ་ལ་དབྱེ་ཚུལ་བཅུ་
བསྟན་པའི་བློཀ་གསུམ་ནི། འཁོར་བར་ཉེ་བར་སྦྱང་བ་དང་། །སྒྲིབ་པ་དག་ནི་དོར་བ་དང་།།
ཡིད་ལ་བྱེད་པ་དོར་བ་དང་། ། ས་རྣམས་ལ་ནི་འཇུག་པ་དང་། །མཚན་མ་མེད་པར་གནས་
པ་དང་། །ལུང་བསྟན་པ་ནི་ཐོབ་པ་དང་། །སེམས་ཅན་རྣམས་ཡོངས་སྨིན་བྱ་དང་། །དབང་

མདོ་སྡེ་རྒྱན་གྱི་འགྲེལ་པ། ༼ ཅ༽ 5
ནི་བསྐུར་བར་བྱ་བ་དང་། །ཞིང་རྣམས་དག་པར་བྱ་ཕྱིར་དང་། །མཐར་ཐུག་ཉིད་དུ་བྱ་
བའི་ཕྱིར། །བྱང་ཆུབ་སེམས་དཔའ་བློ་ལྡན་རྣམས། ། མི་མཐུན་ཕྱོགས་ཀྱི་གཉེན་པོར་བསྒོམ།།
ཞེས་བྱུང་། དེ་ཡང་འདིར་བསྟན་ཡང་དག་པར་སྤོང་བ་ཆོས་ཅན། ཁྱོད་ལ་དབྱེ་ཚུལ་
དུ་མ་ཡོད་དེ། འཁོར་བའི་ཕུན་ཚོགས་ཉེ་བར་སྤྱོད་པ་ལ་མ་ཆགས་པ་དང་། །ཉོན་མོངས་
པའི་སྒྲིབ་པ་དང་། ཤེས་བྱའི་སྒྲིབ་པ་དང་། ལས་ཀྱི་སྒྲིབ་པ་དང་། སྙོམས་འཇུག་གི་
སྒྲིབ་པ་དང་། །དམན་པའི་སྒྲིབ་པ་དག་ནི་འདོར་བ་དང་། ཐེག་དམན་གྱི་ཡིད་བྱེད་འདོར་
བ་དང་། མོས་སྤྱོད་ཀྱི་སྐབས་སུ་ས་རྣམས་ལ་འཇུག་པ་དང་། མ་དག་ས་བདུན་དུ་ས་གོང་
མ་གོང་མར་མཚན་མ་མེད་པར་གནས་པ་དང་། ས་བརྒྱད་པར་ལུང་བསྟན་པ་ཐོབ་པ་ཞེས་
༥
དབྱིག་འགྲེལ་ལས་བཤད་ལ། རྒྱུད་བླ་མ་ལས། ས་བདུན་རྗེས་འབྲེལ་དྲི་མ་རྣམས། །ཞེས་
སོགས་གསུངས་པ་དང་། མངོན་རྟོགས་རྒྱན་ལས། ། ལུང་བསྟན་ཕྱིར་མི་ལྡོག་ཉིད་དང་།།
ཞེས་པའི་ལུང་བསྟན་ཐོབ་པའི་སྦྱོར་བ་ནི། རྟེན་གྱི་གང་ཟག་དེ་ཉིད་དངོས་སུ་སངས་རྒྱས་
ལས་ལུང་བསྟན་ཐོབ་པའམ། དུས་དེར་སངས་རྒྱས་དངོས་སུ་མ་བཞུགས་ཀྱང་སྔར་ཐོབ་
པའི་མཐུས་མི་རིང་པར་སངས་རྒྱས་གཞན་གྱིའང་ལུང་སྟོན་པ་རྒྱན་སྣང་ལས་གསུངས་པའི་
ཕྱིར། སྦྱོར་བ་ཉི་ཤུའི་ས་མཚམས་ཀྱི་སྟེང་ནས་དཔྱད་ན་དཀའ་གནས་སུ་མི་སྣང་ངོ༌། །འདིར་
མང་དོགས་ནས་ཟུར་ཙམ་ལས་མ་སྨོས། ས་དགུ་པར་སེམས་ཅན་རྣམས་ཡོངས་སུ་སྨིན་
པར་བྱ་བ་དང་། ས་བཅུ་པར་འོད་ཟེར་ཆེན་པོའི་དབང་བསྐུར་བ་ཐོབ་པ་དང་། དག་པ་
ས་གསུམ་དུ་ཞིང་དག་པ་བྱ་བ་དང་། ལོངས་སྐུའི་རྒྱུ་ཞིང་དག་སྦྱོར་བ་ནི། མངོན་རྟོགས་
རྒྱན་ལས། སེམས་ཅན་འཇིག་རྟེན་དེ་བཞིན་དུ། ། སྣོད་ཀྱི་འཇིག་རྟེན་མ་དག་པ། །དེ་ལ་
དག་པར་བསྒྲུབས་པ་ཡི། །སངས་རྒྱས་ཞིང་ནི་དག་པ་ཉིད། །ཅེས་པ་དང་ཆ་འདྲ་ལ། རྫོགས་
སྨིན་སྦྱངས་གསུམ་གྱི་ནང་ཚན་སངས་རྒྱས་ཀྱི་ཞིང་སྦྱངས་པའི་ཚད་ཀྱང་དེ་དག་གི་སྟེང་
ནས་ཤེས་པར་སླའོ། །ཞིང་སྦྱོང་བ་ནི་རང་གི་སེམས་སྦྱོང་བ་ཡིན་ཏེ། དེ་ཡང་ཞིང་གི་

26 ཅ༽ མདོ་སྡེ་རྒྱན་གྱི་འགྲེལ་པ།
རྒྱུར་ཚོགས་བསགས་ནས་སྨོན་ལམ་འདེབས་པའོ། །ཞེས་ལེགས་བཤད་གསེར་འཕྲེང་ལས་
གསུངས་པའི་ཕྱིར། ཡོན་ཏན་མཐར་ཐུག་པ་ཉིད་དུ་བྱ་བའི་ཕྱིར་སྒོམ་པ་དང་བཅུ་དང་།
༡༠
ངོ་བོའི་སྒོ་ནས་མི་དགེ་བ་སྐྱེས་པ་སྤོང་བའི་ཡང་དག་པར་སྤོང་བ་དང་། མ་སྐྱེས་པ་མི་སྐྱེད་
པའི་དེ་དང་། དགེ་བ་སྐྱེས་པ་སྤེལ་བའི་དེ་དང་། དགེ་བ་མ་སྐྱེས་པ་སྐྱེད་པའི་ཡང་དག་
པར་སྤོང་བ་བཞི་ཡོད་པ་འགྲེལ་པ་དོན་གསལ་སོགས་ལས་ཤེས་པར་བྱའོ། །གསུམ་པ།
ཡང་དག་པར་སྤོང་བའི་སྒྲ་བཤད་བསྟན་པའི་བློཀ་གཅིག་ནི། བདུན་པ་ལ་ནི་བརྟེན་ནས་
སུ༑ རྣལ་འབྱོར་རྒྱུ་མཚན་བཅས་བསྒོམ་པ། ཡང་དག་སྤོང་བ་ཐམས་ཅད་ལ། །གཉེན་
པོ་ཞེས་ནི་ངེས་པར་བརྗོད། །ཅེས་བྱུང་། དེ་ཡང་ཡང་དག་པར་སྤོང་བ་ཐམས་ཅད་ཆོས་
ཅན། ཁྱོད་ལ་གཉེན་པོ་ཞེས་ངེས་པར་བརྗོད་པའི་རྒྱུ་མཚན་ཡོད་དེ། བདུན་པ་ལ་བརྟེན་
ནས་ཞི་ལྷག་གི་རྣལ་འབྱོར་དང་། ཞི་གནས་ཀྱི་རྒྱུ་མཚན་བཏང་སྙོམས་དང་བཅས་པ་སྒོམ་
པའི་ཕྱིར། དེ་དག་སྒོམ་ཚུལ་ནི། མདོ་ལས། འདུན་པ་སྐྱེད་དོ། །འབད་དོ། །བརྩོན་
འགྲུས་རྩོམ་མོ། །སེམས་རབ་ཏུ་འཇོག་གོ །ཞེས་བཞི་ཀ་ལ་གསུངས་པའི་ཕྱིར། ངོ་བོ་
ཉིད་དང་མཚུངས་ལྡན་གྱི་ཡང་དག་པར་སྤོང་བ་གཉིས་ཡོད་པས་སེམས་དང་སེམས་བྱུང་
གཉིས་ཡོད་པ་དྲན་པ་ཉེར་བཞག་དང་འདྲའོ། །
གསུམ་པ། རྫུ་འཕྲུལ་གྱི་རྐང་པ་བཤད་པ་ལ། །མདོར་བསྟན་པ་དང་། རྒྱས་
པར་བཤད་པ་གཉིས། དང་པོ། རྫུ་འཕྲུལ་གྱི་རྐང་པ་མདོར་བསྟན་པའི་བློཀ་གཉིས་ནི། བརྟན་
པ་རྣམས་ཀྱི་རྫུ་འཕྲུལ་གྱི། །རྐང་པ་མཚན་ཉིད་མཆོག་ལྡན་བཞི། །བདག་ཉིད་དང་ནི་གཞན་
དག་གི། །དོན་ཀུན་འགྲུབ་པའི་ཕྱིར་སྐྱེའོ། །རྟེན་དང་རབ་ཏུ་དབྱེ་བ་དང་། །ཐབས་དང་
མངོན་པར་སྒྲུབ་པ་ཡིས། །བློ་ལྡན་རྫུ་འཕྲུལ་རྐང་པ་རྣམས། །རྣམ་པ་ཀུན་ཏུ་རྣམ་བཞག་
འདོད། །ཅེས་བྱུང་། དེ་ཡང་མཚན་ཉིད་མཆོག་དང་ལྡན་པའི་བརྟན་པ་རྣམས་ཀྱི་རྫུ་འཕྲུལ་
གྱི་རྐང་པ་ཆོས་ཅན། བྱེད་ལས་ཡོད་དེ། བདག་དང་གཞན་གྱི་འཇིག་རྟེན་དང་འཇིག་

མདོ་སྡེ་རྒྱན་གྱི་འགྲེལ་པ། ༼ཅ༽ 97
རྟེན་ལས་འདས་པའི་དོན་ཀུན་སྒྲུབ་པའི་ཕྱིར་དུ་སྐྱེ་བའི་ཕྱིར། དེ་རྟེན་དང་དབྱེ་བ་དང་ཐབས་
དང་མངོན་པར་སྒྲུབ་པ་དང་བཞིས་བློ་ལྡན་བྱང་ཆུབ་སེམས་དཔའ་རྣམས་ཀྱི་རྫུ་འཕྲུལ་གྱི་
རྐང་པ་རྣམས་ནི་གཙོ་བོ་དང་། ཐེག་དམན་པ་རྣམས་ཀྱི་རྫུ་འཕྲུལ་གྱི་རྐང་པ་རྣམས་ཕལ་
པའམ་ཤུགས་ལ་བསྟན་པའི་རྣམ་བཞག་རྣམ་པ་ཀུན་ཏུ་འདོད། ཅེས་པའོ། །
གཉིས་པ། རྫུ་འཕྲུལ་གྱི་རྐང་པ་རྒྱས་པར་བཤད་པའི་ཟློཀ་གསུམ་ནི། བསམ་གཏན་
ཕ་རོལ་ཕྱིན་བརྟེན་ནས། །རབ་ཏུ་དབྱེ་བ་དག་དང་ཐབས། །རྣམ་བཞི་མངོན་པར་སྒྲུབ་
པ་ནི། །རྣམ་པ་དྲུག་ཏུ་བརྗོད་པ་ཡིན། །གཅིག་ནི་འབད་པར་བྱེད་པ་སྟེ། ། གཉིས་པ་ཕན་
འདོགས་བདག་ཉིད་ཡིན། །གསུམ་པ་གཏོད་པར་བྱེད་པ་སྟེ། །བཞི་བ་གཉེན་པོ་པ་ཡིན་
ནོ༑ ༑མཐོང་བ་དང་ནི་གདམས་ངག་དང་། །གནས་པས་རྣམ་པར་རྩེ་བ་དང་། །སྨོན་
ལམ་དང་ནི་དབང་དགུ་དང་། །ཆོས་ཐོས་པ་ནི་སྒྲུབ་པའི་ཕྱིར། །ཞེས་བྱུང་། དེ་ཡང་
སྤྱིར་རྫུ་འཕྲུལ་གྱི་རྐང་པའི་རྟེན་ལ་ཕར་ཕྱིན་མི་དགོས་ཀྱང་རྩ་བའི་དངོས་བསྟན་གཙོ་བོ་
ནི༑ བརྟན་པ་བྱང་སེམས་དབང་དུ་བྱས་སྟེ། འདིར་བསྟན་རྫུ་འཕྲུལ་གྱི་རྐང་པ་ཆོས་ཅན།
རྟེན་ཡོད་དེ། སྒོམ་བྱུང་གི་བསམ་གཏན་གྱི་ཕར་ཕྱིན་ལ་བརྟེན་པའི་ཕྱིར། དེ་ཆོས་ཅན།
ཁྱོད་ལ་རབ་ཏུ་དབྱེ་བ་དུ་མ་ཡོད་དེ། འདུན་པའི་རྫུ་འཕྲུལ་གྱི་རྐང་པ་དང་། བརྩོན་འགྲུས་
ཀྱི་དེ་དང་། སེམས་ཀྱི་དེ་དང་། དཔྱོད་པའི་རྫུ་འཕྲུལ་གྱི་རྐང་པ་དང་བཞི་ཡོད་པའི་ཕྱིར།
དེ་བཞིན་དུ་ཐབས་ཡང་བཞི་ཡོད་དེ། ཉེས་པ་ལྔའི་གཉེན་པོ་སྤོང་བའི་འདུ་བྱེད་བརྒྱད་ལས་
དད་པ་དང་འདུན་པ་དང་རྩོལ་བ་གསུམ་ནི། འབད་པར་བྱེད་པ་ཞེས་གཅིག་ཏུ་བརྩིས་པ་
ཡིན་ཏེ། ལམ་ལ་དད་ཅིང་དོན་དུ་གཉེར་པའི་ཕྱིར་དང༌། ཤིན་སྦྱངས་ནི། ལུས་དང་
སེམས་ལ་ཕན་འདོགས་ཅིང་བདེ་བ་འདྲེན་པའི་ཕྱིར། གཉིས་སུ་དབྱེའོ། །དྲན་པ་དང་
ཤེས་བཞིན་གཉིས་ནི། དམིགས་པ་ལ་གཏོད་པར་བྱེད་པ་ཡིན་ཏེ། དྲན་པས་སེམས་མི་
འཕྲོ་བར་བྱེད། ཤེས་བཞིན་གྱིས་འཕྲོས་པ་རིག་པར་བྱེད་པའི་ཕྱིར། སེམས་པ་དང་བཏང་

98
 ༼ཅ༽ མདོ་སྡེ་རྒྱན་གྱི་འགྲེལ་པ་
སྙོམས་གཉིས་ཀྱིས་ནི། གཉེན་པོའི་ཡན་ལག་བྱེད་དེ། བྱིང་བ་དང་རྒོད་པ་སེལ་བའི་ཕྱིར།
འདིའི་བཏང་སྙོམས་ནི། བཏང་སྙོམས་གསུམ་གྱི་ནང་ནས་འདུ་བྱེད་བཏང་སྙོམས་དང་།
བྱིང་བ་ལ་ཕྲ་རགས་གཉིས་ཡོད་པའི་ཕྲ་མོ་ནི་དགེ་བ་དང་། བྱིང་བ་རགས་པ་མ་སྒྲིབ་ལུང་
མ་བསྟན་ཡིན་པའི་ཞིབ་ཆ་བྱས། མངོན་པར་སྒྲུབ་པ་དྲུག་ནི། མཐོང་བ་སྤྱན་ལྔ་དང༌།
གདམས་ངག་འདོགས་པའི་ཐབས་མངོན་ཤེས་དྲུག་དང་། སེམས་ནང་དུ་གནས་པ་ཏིང་
ངེ་འཛིན་གྱི་རྣམ་པར་རྩེ་བ་དང་། སྨོན་ལམ་གྱིས་རྩེ་བ་དང་། དབང་ཐོབ་པ་དག་དང་།
སྟོབས་སོགས་ཀྱི་ཆོས་ཐོབ་པ་ནི་སྒྲུབ་པ་རྣམས་ཡོད་པའི་ཕྱིར། རྒྱས་པར་འགྲེལ་པ་དང་
འགྲེལ་བཤད་ལས་ཤེས་པར་བྱའོ། །
བཞི་པ། སྡེ་ཚན་བཞི་པ་དབང་པོ་བསྟན་པའི་བློཀ་གཅིག་ནི། བྱང་ཆུབ་སྤྱོད་དང་
ཐོས་མཆོག་དང་། །ཞི་གནས་ལྷག་མཐོང་དད་སོགས་ཀྱི། །གཞི་ཡིན་པར་ནི་ཤེས་བྱ་སྟེ།།
དོན་སྒྲུབ་བྱེད་བའི་སྐབས་ཀྱིས་སོ། །ཞེས་བྱུང་། དེ་ཡང་དད་པའི་དབང་པོས་བྱང་ཆུབ་
ལ་དམིགས་པ་དང་། བརྩོན་འགྲུས་ཀྱི་དེས་རྒྱལ་སྲས་ཀྱི་སྤྱོད་པ་དང་། དྲན་པའི་དེས་
ཐོས་པའི་མཆོག་ཐེག་ཆེན་གྱི་སྡེ་སྣོད་དང་། ཏིང་ངེ་འཛིན་གྱི་དེས་ཞི་གནས་དང་། ཤེས་
རབ་ཀྱི་དབང་པོས་ལྷག་མཐོང་ལ་དམིགས་འམ་ལྷག་མཐོང་གི་གཞི་ཡིན་པའི་ཕྱིར། དབང་
པོ་ལྔ་ཆོས་ཅན། བྱེད་ལས་ཁྱད་པར་ཅན་དང་ལྡན་ཏེ། རང་རང་གི་དམིགས་པ་ལ་དབང་
བྱེད་པའི་སྒོ་ནས་བདག་གཞན་གྱི་དོན་ཀུན་སྒྲུབ་པའི་སྐབས་ཀྱིས་རབ་ཏུ་ཕྱེ་བའི་ཕྱིར།
སྡེ་ཚན་ལྔ་པ། བྱང་ཕྱོགས་ནང་ཚན་གྱི་སྟོབས་བསྟན་པའི་བློཀ་གཅིག་ནི། དད་
སོགས་ས་ལ་འཇུག་པ་སྟེ། །ཀུན་ནས་ཉོན་མོངས་ཅན་དུ་འདོད། །མི་མཐུན་ཕྱོགས་ཉམ་
ཆུང་བས་ཡང་། །དེ་དག་ཉིད་ལ་སྟོབས་ཤེས་བྱ། །ཞེས་བྱུང་། དེ་ཡང་མཐོང་སྤང་གི་
དྲི་མ་དང་བཅས་པའི་དད་སོགས་ཀྱི་དབང་པོ་རྐྱང་པ་ནི་ཀུན་ནས་ཉོན་མོངས་པ་ཅན་དང་
འདྲེས་ལ། འཕགས་པའི་ས་ལ་འཇུག་པའི་སྦྱོར་བ་ལ་བཟོད་པ་དེ་དག་ཉིད་སྟོབས་ཆེར་སོང་

མདོ་སྡེ་རྒྱན་གྱི་འགྲེལ་པ། ༼ ཅ༽ 29
ཅིང་མི་མཐུན་ཕྱོགས་ཉམ་ཆུང་བར་སོང་བས་ཉོན་མོངས་དང་མ་འདྲེས་པ་ཞེས་བྱའོ། །འོ་
ན༔ སྦྱོར་ལམ་བཟོད་པ་ཡན་གྱི་དབང་པོ་ལ་སྟོབས་ཀྱིས་ཁྱབ་བམ་ཞེ་ན། མ་ཁྱབ་སྟེ། རང་
གི་ངོས་སྐལ་མ་དད་པ་མ་བཅོམ་ན། བཟོད་པའི་དབང་པོ་ལ་སྟོབས་ཀྱིས་མ་ཁྱབ་པར་འགྲེལ་
ཆེན་ལས་གསུངས་པའི་ཕྱིར། དཀའ་བའི་གནས་ཡིན་པས་དཔྱད་པར་བྱའོ། །
སྡེ་ཚན་དྲུག་པ། བྱང་ཆུབ་ཀྱི་ཡན་ལག་བཤད་པ་ལ། སྐབས་གང་དུ་འགྲུབ་པ་
དང༌། ངོ་བོ་ངོས་བཟུང་བ་དང་། ཡན་ལག་དཔེ་དང་སྦྱར་བ་དང་། ཡན་ལག་ཏུ་འཇོག་
པའི་རྒྱུ་མཚན་དང་བཞི། དང་པོ། བྱང་ཆུབ་ཀྱི་ཡན་ལག་སྐབས་གང་དུ་འགྲུབ་པ་བསྟན་
པའི་ཚིག་རྐང་གཉིས་ནི། སར་ཞུགས་རྣམས་ལ་བྱང་ཆུབ་ཀྱི། །ཡན་ལག་རྣམ་པར་བཞག་
པར་འདོད། །ཅེས་བྱུང་། དེ་ཡང་སྤྱིར་བྱང་ཆུབ་ཀྱི་ཡན་ལག་ཐེག་དམན་ལའང་ཡོད་
མོད། འདིར་བསྟན་བྱང་ཆུབ་ཡན་ལག་ནི་ཐེག་ཆེན་རིགས་ངེས་ཀྱི་དབང་དུ་བྱས་པ་ཡིན་
པས་ས་ལ་ཞུགས་པ་ནས་བཞག་པར་འདོད་དོ། །
གཉིས་པ། བྱང་ཆུབ་ཡན་ལག་གི་ངོ་བོ་བསྟན་པའི་ཚིག་རྐང་གཉིས་ནི། ཆོས་
རྣམས་དང་ནི་སེམས་ཅན་ཀུན། །མཉམ་པ་ཉིད་ཏུ་རྟོགས་ཕྱིར་རོ། །ཞེས་བྱུང་། དེ་འདིར་
བསྟན་བྱང་ཆུབ་ཡན་ལག་ཆོས་ཅན། ཁྱོད་ཀྱི་ངོ་བོ་ཡོད་དེ། ཕུང་སོགས་ཀྱི་ཆོས་རྣམས་
དང་སེམས་ཅན་ཀུན་བདག་མེད་པ་མཉམ་པ་ཉིད་དུ་རྟོགས་པས་རབ་ཏུ་ཕྱེ་བའི་ཕྱིར།
གསུམ་པ། བྱང་ཆུབ་ཀྱི་ཡན་ལག་རྣམས་དཔེ་དང་སྦྱར་ཚུལ་བསྟན་པའི་བློཀ་ཕྱེད་
དང་བཞི་ནི། ཤེས་བྱ་མ་རྒྱལ་རྒྱལ་བྱའི་ཕྱིར། །དྲན་པ་དག་ནི་ཀུན་ཏུ་སྤྱོད། འདི་ཡི་
རྣམ་འབྱེད་རྟོག་པ་ཡི། །མཚན་མ་ཐམས་ཅད་འཇོམས་པར་བྱེད། །འདི་ཡི་བརྩོན་འགྲུས་
༢
མ་ལུས་པ། །མྱུར་ཏུ་རྟོགས་པར་བྱ་ཕྱིར་འཇུག །ཆོས་ཀྱི་སྣང་བ་རྣམ་འཕེལ་བའི། །དགའ་
བས་རྟག་ཏུ་རྒྱས་པར་འགྱུར། །སྒྲིབ་པ་ཀུན་ལས་ཐར་པའི་ཕྱིར། །ཤིན་ཏུ་སྦྱངས་པས་
བདེ་བ་འཐོབ། །ཏིང་ངེ་འཛིན་ལས་བསམས་པའི་དོན། །འབྱོར་བ་ཉེ་བར་སྐྱེ་བར་འགྱུར།།

s0
 ༼ཅ༽ མདོ་སྡེ་རྒྱན་གྱི་འགྲེལ་པ།
བཏང་སྙོམས་ཀྱིས་ནི་ཐམས་ཅད་དུ། འདི་ནི་ཇི་ལྟར་འདོད་བཞིན་གནས། །ཞེས་བྱུང་།
དེ་ཡང་དྲན་པ་ཡང་དག་བྱང་ཆུབ་ཡན་ལག་ནི། སྤང་བྱ་མ་རྒྱལ་བ་ལས་རྒྱལ་བ་དང་། རྒྱལ་
བ་རྣལ་དུ་འགོད་པས། འཁོར་བསྒྱུར་གྱི་འཁོར་ལོ་རིན་པོ་ཆེ་དང་མཚུངས། འཁོར་བསྒྱུར་
གྱིའཁོར་ལོའི་བྱེད་ལས་དྲུག་མཛོད་ལས་ཤེས་པར་བྱའོ། །ཆོས་རབ་ཏུ་རྣམ་འབྱེད་བྱང་
ཆུབ་ཡན་ལག་ནི། མཚན་འཛིན་གྱི་རྣམ་རྟོག་འཇོམས་བྱེད་ཡིན་པས་གླང་པོ་རིན་པོ་ཆེ་
དང་མཚུངས། བརྩོན་འགྲུས་ཡང་དག་བྱང་ཆུབ་ཡན་ལག་ནི། ཤེས་བྱ་མ་ལུས་པ་མྱུར་
ཏུ་རྟོགས་པར་བྱེད་པས་རྟ་མཆོག་རིན་པོ་ཆེ་དང་མཚུངས། དགའ་བ་ཡང་དག་བྱང་ཆུབ་
ཡན་ལག་ནི། ཆོས་ཀྱི་སྣང་བ་འཕེལ་བར་བྱེད་པས་ནོར་བུ་རིན་པོ་ཆེ་དང་མཚུངས། ཤིན་
སྦྱངས་ཡང་དག་བྱང་ཆུབ་ཡན་ལག་ནི། སྒྲིབ་པ་ཐར་པའི་བདེ་བ་སྟེར་པར་བྱེད་པས་བཙུན་
མོ་རིན་པོ་ཆེ་དང་མཚུངས། ཏིང་ངེ་འཛིན་ཡང་དག་བྱང་ཆུབ་ཡན་ལག་ནི། སྤྱན་ལྔ་
དང་མངོན་ཤེས་དྲུག་སོགས་ལ་དབང་བར་བྱེད་པས་ཁྱིམ་བདག་རིན་པོ་ཆེ་དང་མཚུངས།
བཏང་སྙོམས་ཡང་དག་བྱང་ཆུབ་ཀྱི་ཡན་ལག་ནི། དུས་ཀུན་ཏུ་ཇི་ལྟར་འདོད་པ་བཞིན་
གནས་པར་བྱེད་པས་ན་དམག་དཔོན་རིན་པོ་ཆེ་དང་མཚུངས་པ་ཡིན་པའི་ཕྱིར་རོ། །
གཉིས་པ། བྱང་ཆུབ་ཡན་ལག་བདུན་དཔེ་དང་སྦྱར་ཚུལ་གྱི་དོན་བསྡུས་ནས་བསྟན་
པའི་ཐོག་ཕྱེད་དང་གཉིས་ནི། རྗེས་ལ་ཐོབ་དང་མི་རྟོག་པའི། །གནས་པས་མཆོག་ནི་རྟག་
ཏུ་གནས། །ཡོན་ཏན་དེ་ལྟའི་སེམས་དཔའ་ནི། །འཁོར་ལོས་བསྒྱུར་བ་འདྲ་བར་འཇོག།
རྟག་ཏུ་རིན་ཆེན་བདུན་ལྟ་བུའི། །བྱང་ཆུབ་ཡན་ལག་རྣམས་ཀྱིས་བསྐོར། །ཅེས་བྱུང་།
དེ་ཡང་དེ་འདྲའི་རྗེས་ཐོབ་དང་མཉམ་བཞག་རྣམ་པར་མི་རྟོག་པའི་ཡེ་ཤེས་མཆོག་ལ་དུས་
རྟག་ཏུ་གནས་པའི་བྱང་ཆུབ་སེམས་དཔའ་རྣམས་ཆོས་ཅན། འཁོར་ལོ་བསྒྱུར་བའི་རྒྱལ་
པོ་དང་འདྲ་བ་ཡིན་ཏེ། རིན་ཆེན་བདུན་ལྟ་བུའི་བྱང་ཆུབ་ཡན་ལག་བདུན་ལ་དུས་རྟག་
ཏུ་གནས་པའི་ཕྱིར།

མདོ་སྡེ་རྒྱན་གྱི་འགྲེལ་པ། ༼ཅ༽ 301
བཞི་པ། བདུན་པོ་དེ་དག་བྱང་ཆུབ་ཀྱི་ཡན་ལག་འཇོག་པའི་རྒྱུ་མཚན་བསྟན་པའི་
ཟློཀ་གཅིག་ནི། རང་བཞིན་ཡན་ལག་གནས་ཡན་ལག །གསུམ་པ་ངེས་འབྱུང་ཡན་ལག་
སྟེ༑ ༑བཞི་པ་ཕན་ཡོན་ཡན་ལག་ཡིན། །རྣམ་གསུམ་ཉོན་མོངས་མེད་ཡན་ལག །ཅེས་
བྱུང་། དེ་ཡང་དེ་བདུན་གྱི་ནང་ནས་ཤེས་རབ་ནི་བྱང་ཆུབ་བར་བྱེད་པའི་ངོ་བོ་ཉིད་ཡིན་
པས་རང་བཞིན་གྱི་ཡན་ལག་དང་། དྲན་པ་ཡོན་ཏན་གྱི་རྟེན་ཡིན་པས་གནས་ཀྱི་ཡན་ལག།
བརྩོན་འགྲུས་ལམ་མཐར་འབྱིན་བྱེད་ཡིན་པས་ངེས་པར་འབྱུང་བའི་ཡན་ལག །དགའ་
བ་ནི་ཚིམ་པར་བྱེད་པས་ཕན་ཡོན་གྱི་ཡན་ལག །ཤིན་སྦྱངས་ཏིང་ངེ་འཛིན་བཏང་སྙོམས་
གསུམ་ནི་ཉོན་མོངས་སེལ་བར་བྱེད་པས་ཉོན་མོངས་མེད་པའི་ཡན་ལག་ཡིན་ནོ། །
བདུན་པ། འཕགས་ལམ་ཡན་ལག་བརྒྱད་བསྟན་པའི་བློཀ་གཉིས་ནི། དེ་ཡི་འོག་
ཏུ་ཇི་ལྟ་བུ། །རྟོགས་པའི་རྗེས་སུ་འཇུག་པ་སྟེ། །རྣམ་བཞག་ཇི་བཞིན་རྟོགས་པ་དང་། །རྣམ་
ܒ
པར་བཞག་ལ་འཇུག་པ་དང་། །ལས་གསུམ་རྣམ་པར་དག་པ་དང་། །ཤེས་བྱ་དག་དང་
ལམ་དང་ནི། །ཡོན་ཏན་ཁྱད་པར་ཅན་གྱི་ནི། །སྒྲིབ་པའི་གཉེན་པོ་སྒོམ་པའོ། །ཞེས་
བྱུང་། དེ་ཡང་བྱང་ཆུབ་ཡན་ལག་དེའི་འོག་ཏུ་འཕགས་ལམ་ཡན་ལག་འབྱུང་བ་ཡི ཏེ།
དེ་ཡི་འོག་ཏུ་ཞེས་སོ། །དེ་ཡང་བརྒྱད་ལས། ཡང་དག་པའི་ལྟ་བ་འཕགས་ལམ་ནི། ཇི་
ལྟ་བ་གནས་ལུགས་ཇི་བཞིན་རྟོགས་པའི་རྗེས་སུ་འཇུག་པ་དང་། ཡང་དག་པའི་རྟོག་པ་
འཕགས་ལམ་ནི། ས་སོ་སོའི་ཡོན་ཏན་མདོ་ལས་ཇི་ལྟར་རྣམ་པར་བཞག་པ་བཞིན་དུ་རྟོགས་
ནས་དེ་བཞིན་དེ་ལ་འཇུག་པ་དང་། ཡང་དག་པའི་ངག་དང་ལས་ཀྱི་མཐའ་དང་འཚོ་བ་
གསུམ་ནི་རིམ་བཞིན་ངག་དང་ལུས་དང་། ལུས་ངག་ཐུན་མོང་གི་ལས་གསུམ་རྣམ་པར་
དག་པའི་བདག་ཉིད་དང་། ཡང་དག་པའི་རྩོལ་བ་དང་། དྲན་པ་དང་། ཏིང་ངེ་འཛིན་
འཕགས་ལམ་གསུམ་ནི་རིམ་བཞིན་ཤེས་བྱའི་སྒྲིབ་པ་དང་། ལམ་གསུམ་གྱི་སྒྲིབ་པ་བྱང་
རྒོད་དང་། མངོན་ཤེས་སོགས་ཡོན་ཏན་ཁྱད་པར་ཅན་ལ་སྒྲིབ་པའི་སྒྲིབ་པ་ལྔའི་གཉེན་པོ་

302
 ༼ཅ༽ མདོ་སྡེ་རྒྱན་གྱི་འགྲེལ་པ།
ཡིན་པའི་ཕྱིར། བྱང་ས་ལས། བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་དག་ལ་ཇི་ལྟར་སྦྱོར།
ཞེས་སོགས་གསུངས་སོ། །དེ་ཡང་དྲན་པ་ཉེར་བཞག་ཤེས་རབ་དང་། ཡང་དག་པར་
སྤོང་བ་བརྩོན་འགྲུས་གཙོ་ཆེ་ཡང་མཚུངས་ལྡན་དང་བཅས་པ་འཇོག་པར་མ་ཟད་རེ་རེ་ལ་
ཡང་ཡན་ལག་དུ་མ་ཚང་དགོས་ཏེ། མདོ་ལས། འདུན་པ་བྱེད་དོ། །འབད་དོ། །བརྩོན་
འགྲུས་རྩོམ་མོ། །སེམས་རབ་ཏུ་འཇོག་གོ །ཞེས་སོགས་གསུངས་པའི་ཕྱིར། རྫུ་འཕྲུལ་
གྱི་རྐང་པ་ཡང་དང་པོ་སེམས་སྦྱངས་པའི་ཕྱིར་དུ་སྒོམ་དུས་ཉེས་པ་ལྔའི་གཉེན་པོ་སྤོང་བའི་
འདུ་བྱེད་བརྒྱད་སྒོམ་དགོས་པ་དང༌། བྱང་ཕྱོགས་ནང་ཚན་གྱི་དབང་པོ་ལྔ་ནི་རྣམ་བྱང་
ཕྱོགས་ལ་དབང་བྱེད་པའི་ཆ་ནས་དང་། དེའི་སྟོབས་ལྔ་ནི་རྗེས་ཐོབ་ཏུ་ཡང་རང་གི་མི་
མཐུན་ཕྱོགས་ཟིལ་གྱིས་གནོན་པའི་ཆ་ནས་དང་། བྱང་ཆུབ་ཡན་ལག་བདུན་ནི་ཡན་ལག་
ཏུ་འཇོག་ཚུལ་བཤད་ཟིན་པ་ལྟར་དང་། འཕགས་ལམ་ཡན་ལག་བརྒྱད་ནི་བསྡུས་ན་བཞི།
དེའི་ལྟ་བ་ནི་ཡོངས་སུ་གཅོད་བྱེད་དང་། རྟོག་པ་དང་ངག་གཉིས་ནི་གོ་བྱེད་དང་། ཡང་
དག་པའི་ལས་ཀྱི་མཐའ་དང་། འཚོ་བ་དང་། ངག་གསུམ་ནིགཞན་ཡིད་ཆེས་པའི་ཡན་
ལག་དང་། ཡང་དག་པའི་རྩོལ་བ་དང་། ཡང་དག་པའི་དྲན་པ་དང་། ཡང་དག་པའི་
ཏིང་ངེ་འཛིན་གསུམ་ནི་གཉེན་པོའི་ཡན་ལག་དང་བཞིར་འདུ་བའི་ཕྱིར། དབུས་མཐའ་
ལས། ཡོངས་སུ་གཅོད་དང་གོ་བྱེད་དང་། །རྣམ་གསུམ་གཞན་ཡིད་ཆེས་པར་བྱེད། །མི་
མཐུན་ཕྱོགས་ཀྱི་གཉེན་པོར་ནི། །ལམ་གྱི་ཡན་ལག་དེ་བརྒྱད་དོ། །ཞེས་གསུངས་པའི་
ཕྱིར། བྱེ་བྲག་སྨྲ་བས་རྣམ་པར་རིག་བྱེད་མ་ཡིན་པའི་གཟུགས་མེད་ན། འཕགས་ལམ་
ཡན་ལག་བརྒྱད་མ་ཚང་བར་འགྱུར་བའི་རྩོད་པ་ལ། གྲུབ་མཐའ་སྨྲ་བ་གོང་མ་རྣམས་ལན་
ཇི་ལྟར་འདེབས་ཚུལ་དང་། ཁྱད་པར་དུ་ཐལ་འགྱུར་པས་ཇི་ལྟར་ལན་འདེབས་ཚུལ་ཤེས་
པར་བྱ། དངོས་བསྟན་གཙོ་བོའི་བྱང་ཕྱོགས་སོ་བདུན་ཐེག་ཆེན་གྱི་ལམ་ཡིན་པ་ཤེས་བྱའི་
སྒྲིབ་པའི་གཉེན་པོར་སྒོམ་པར་བྱེད་དགོས་པར་གསུངས་པ་ལས་ཀྱང་ཤེས་པར་བྱའོ།

མདོ་སྡེ་རྒྱན་གྱི་འགྲེལ་པ། ༼ཅ༽ 308
བཞི་པ། དེ་རྣམས་སྟོབས་བསྐྱེད་པའི་ཐབས་ལ། མཉམ་བཞག་ཏུ་ཞི་ལྷག་གི་སྒོ་
ནས་དང་། རྗེས་ཐོབ་ཏུ་ཐབས་མཁས་ཀྱི་སྒོ་ནས་སྟོབས་བསྐྱེད་པ་དང་། རྟོགས་པ་སྟོབས་
བསྐྱེད་པའི་ཐབས་གཟུངས་དང་། སྒྲུབ་པ་སྟོབས་བསྐྱེད་པའི་ཐབས་སྨོན་ལམ་དང་། དེ་
ཐམས་ཅད་དྲི་མས་དག་པར་བྱེད་པའི་ཐབས་རྣམ་ཐར་སྒོ་གསུམ་བཤད་པ་དང་ལྔ། དང་
པོ༑ མཉམ་བཞག་ཏུ་ཞི་ལྷག་སྒོ་ནས་སྟོབས་བསྐྱེད་པའི་ཐབས་བསྟན་པའི་ཟློཀ་གསུམ་ནི།
ཡང་དག་གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་དང་། །ཆོས་རབ་
རྣམ་པར་འབྱེད་པའི་ཕྱིར། ། ཞི་གནས་དང་ནི་ལྷག་མཐོང་ཡིན། །དེ་ནི་ཀུན་འགྲོ་ཆ་གཅིག་
དང༌། །ཆ་གཅིག་མ་ཡིན་རྒྱུར་འདོད་དོ། །རྟོགས་དང་ངེས་པར་འབྱུང་བ་དང་། །མཚན་
མེད་འདུ་མི་བྱེད་པ་དང་། །ཡོངས་དག་རྣམ་པར་དག་པ་ལ། །བརྟེན་པའི་ཞི་གནས་ལྷག་
མཐོང་གི །རྣལ་འབྱོར་དེ་ས་ཀུན་འགྲོ་སྟེ། །ཐམས་ཅད་སྒྲུབ་པར་བྱེད་པ་ཡིན། །ཞེས་
བྱུང༌། དེ་ཡང་རང་གི་བདག་རྐྱེན་སེམས་གནས་ལ་བརྟེན་ནས་དམིགས་རྟེན་གྱི་སེམས་
ལ་སེམས་རྩེ་གཅིག་ཏུ་འཇོག་པ་ནི་ཞི་གནས་ཀྱི་ངོ་བོ་དང་། རང་གི་བདག་རྐྱེན་ཞི་གནས་
ལ་བརྟེན་ནས་ཕྱིན་ཅི་ལོག་གི་སྒྲོ་འདོགས་བཅད་དེ་ཡང་དག་པའི་ཆོས་རབ་ཏུ་འབྱེད་པའི་
ཤེས་རབ་མཚུངས་ལྡན་དང་བཅས་པ་ལྷག་མཐོང་གི་ངོ་བོ་ཡིན་ནོ། །དེ་ཆོས་ཅན། ཀུན་
ཏུ་འགྲོ་བའི་ཁྱད་པར་དང་ལྡན་ཏེ། འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་
ཀུན་གྱི་སྔོན་དུ་ཞི་ལྷག་གམ་དེ་རྗེས་མཐུན་པ་འགྲོ་བའི་ཕྱིར། དེ་ཆོས་ཅན། ཁྱོད་ལ་དུ་
མ་ཡོད་དེ། ཆ་གཅིག་པ་ཞི་ལྷག་རེ་རེ་བ་དང་། ཆ་གཅིག་མ་ཡིན་པ་ཟུང་འབྲེལ་དང་།
མོས་སྤྱོད་ཀྱི་སྐབས་སུ་སའི་ཡོན་ཏན་གྱི་རྒྱུར་འདོད་པ་དང་། ས་དང་པོར་གནས་ལུགས་
རྟོགས་པ་དང་། དེ་ནས་ས་དྲུག་ཏུ་མཚན་མ་ལས་ངེས་པར་འབྱུང་བ་དང་། ས་བདུན་
པར་མིང་དོན་གྱི་མཚན་མ་མེད་པ་དང་། ས་བརྒྱད་པར་འབད་རྩོལ་རགས་པས་འདུ་མི་
བྱེད་པ་དང་། དག་པ་ས་གསུམ་དུ་ཞིང་ཡོངས་སུ་དག་པ་དང་། སྒྲིབ་གཉིས་ཡོངས་སུ་

804 ༼ཅ༽ མདོ་སྡེ་རྒྱན་གྱི་འགྲེལ་པ།
དག་པ་ལ་བརྟེན་པའི་ཞི་ལྷག་ཟུང་འབྲེལ་གྱི་རྣམ་འབྱོར་རྣམས་ཡོད་པའི་ཕྱིར། ཞི་གནས་
ཀྱི་བདག་རྐྱེན་སེམས་གནས་ལ་དགུ་ཡོད་དེ། སེམས་ནང་དུ་འཇོག་པ་དང་། རྒྱུན་དུ་འཇོག་
པ་དང་། བླན་ཏེ་འཇོག་པ་དང་། ཉེ་བར་འཇོག་པ་དང་། དུལ་བ་བྱེད་པ་དང༌། ཞི་བར་
བྱེད་པ་དང་། རྣམ་པར་ཞི་བར་བྱེད་པ་དང་། རྩེ་གཅིག་ཏུ་བྱེད་པ་དང་། མཉམ་པར་
འཇོག་པ་དང་དགུ། དགུ་པོ་དེ་དག་སྟོབས་དྲུག་གིས་འགྲུབ་ཚུལ་ནི། ཐོས་པའི་སྟོབས་
༡
ཀྱིས་ནི། ནང་དུ་འཇོག་པའི་སེམས་འགྲུབ། བསམ་པའི་སྟོབས་ཀྱིས་ནི་རྒྱུན་དུ་འཇོག་
པའི་སེམས་འགྲུབ། དྲན་པའི་སྟོབས་ཀྱིས་ནི། བླན་ཏེ་འཇོག་པའི་སེམས་དང་། ཉེ་བར་
འཇོག་པའི་སེམས་གཉིས་འགྲུབ། ཤེས་བཞིན་གྱི་སྟོབས་ཀྱིས་ནི། དུལ་བར་བྱེད་པའི་སེམས་
དང་། ཞི་བར་བྱེད་པའི་སེམས་གཉིས་འགྲུབ། བརྩོན་འགྲུས་ཀྱི་སྟོབས་ཀྱིས་ནི། རྣམ་
པར་ཞི་བར་བྱེད་པ་དང༌། རྩེ་གཅིག་ཏུ་བྱེད་པའི་སེམས་གཉིས་འགྲུབ། འདྲིས་པའི་སྟོབས་
ཀྱིས་ནི། མཉམ་པར་འཇོག་པའི་སེམས་འགྲུབ་པའོ། །སེམས་གནས་དགུ་པོ་མདོ་སྡེ་རྒྱན་
ལས། དམིགས་པ་ལ་ནི་སེམས་གཏད་ནས། །ཞེས་སོགས་དང་། ཤེར་ཕྱིན་མན་ངག་
དང་། ཉན་ས་དང་། སྒོམ་རིམ་རྣམས་ལས་རྒྱས་པར་གསུངས་ལ། ། སྟོབས་དྲུག་ཉན་
ས་ལས་རྒྱས་པར་གསུངས་པ་ལས་ཞིབ་ཏུ་ཤེས་པར་བྱ། དེ་ལ་ཡིད་ལ་བྱེད་པ་བཞི་ཡོད་
ཚུལ་ནི། སེམས་གནས་དང་པོ་གཉིས་ཀྱི་དུས་སུ་ནི་འབད་པས་བསྒྲིམ་དགོས་པས་བསྒྲིམས་
ཏེ་འཇུག་པའི་ཡིད་བྱེད་དང་དེ་ནས་སེམས་ལྔའི་སྐབས་སུ་བྱིང་རྒོད་ཀྱིས་བར་དུ་བཅད་ནས་
ཐུན་རིང་པོ་སྐྱོང་མི་ནུས་པས་སྐབས་སུ་འཆད་ཅིང་འཇུག་པའི་ཡིད་བྱེད་དང་། །དེ་ནས་
སེམས་བརྒྱད་པ་ལ་ནི་བྱིང་རྒོད་ཀྱིས་བར་གཅོད་མི་ནུས་པས་ཐུན་རིང་པོ་སྐྱོང་ཐུབ་པས་
སྐབས་སུ་འཆད་པ་མེད་པར་འཇུག་པའི་ཡིད་བྱེད་དང་། དེ་ནས་སེམས་གནས་དགུ་པའི་
སྐབས་བར་ཡང་མི་འཆད་ཅིང་རྩོལ་བ་ཡང་རྒྱུན་པར་བསྟེན་མི་དགོས་པས་ལྷུན་གྱིས་གྲུབ་
པའི་ཡིད་ལ་བྱེད་པ་འཇོག་པ་ཡིན་ནོ། །དེ་དག་རྒྱས་པར་ཉན་ས་ལས་ཤེས་པར་བྱའོ། །འདིར་

མདོ་སྡེ་རྒྱན་གྱི་འགྲེལ་པ། ༼ཅ༽ 305
ཞི་གནས་གྱི་དམིགས་པ། སེམས་ལ་སེམས་ནི་འཇོག །ཅེས་སེམས་མཚན་གཞིར་ངོས་
བཟུང་ཅིང་། བཅོམ་ལྡན་འདས་ཀྱིས་རྣལ་འབྱོར་བའི་དམིགས་པ་བཞི་གསུངས་ཏེ། ཁྱབ་
པའི་དམིགས་པ་དང་སྤྱད་པ་རྣམ་པར་སྦྱོང་བའི་དམིགས་པ་དང་། མཁས་པའི་དམིས་པ་
དང༌། ཉོན་མོངས་རྣམ་པར་སྦྱོང་བའི་དམིགས་པ་དང་བཞི། །དང་པོ། ཁྱབ་པའི་དམིགས་
པ་ལ་ཡང་བཞི། རྣམ་པར་རྟོག་པ་དང་བཅས་པའི་གཟུགས་བརྙན་དང་། རྣམ་པར་རྟོག་
པ་མེད་པའི་གཟུགས་བརྙན་དང༌། དངོས་པོའི་མཐའ་དང་། དགོས་པ་ཡོངས་སུ་གྲུབ་པ་
དང་བཞི། སྤྱོད་པ་རྣམ་པར་སྦྱོང་བའི་དམིགས་པ་ལ། །འདོད་ཆགས་སོགས་ཤས་ཆེ་བའི་
གཉེན་པོར་མི་སྡུག་པ་དང་བྱམས་པ་དང་རྟེན་འབྲེལ་དང་ཁམས་ཀྱི་རབ་དབྱེ་དང་དབུགས་
འབྱུང་རྔུབ་པ་དང་ལྔ། མཁས་པའི་དམིགས་པ་ལ། ཕུང་པོ་དང་ཁམས་དང་སྐྱེ་མཆེད་
དང་རྟེན་འབྲེལ་དང་གནས་དང་གནས་མ་ཡིན་པ་དང་ལྔ། །ཉོན་མོངས་རྣམ་སྦྱོང་གི་དམིགས་
པ་ནི། ཉོན་མོངས་ཉམས་སྨོད་པར་བྱེད་པ་དང་ས་བོན་རྩ་བ་ནས་སྤངས་པ་གཉིས། དམིགས་
པ་འདི་རྣམས་ནི་ལྷག་མཐོང་གི་ཡང་དམིགས་པ་ཡིན་ནོ། །གང་ཟག་གང་གིས་ཉོན་མོངས་
གང་ཤས་ཆེ་བའི་གཉེན་པོར་གང་སྒོམ་དགོས་པ་ནི་སྐབས་སུ་བབ་བའི་དམིགས་པའོ། ། མདོ་
ཏིང་ངེ་འཛིན་རྒྱལ་པོ་ལས། གསེར་གྱི་ཁ་དོག་ལྟ་བུའི་སྐུ་ལུས་ཀྱིས། །ཞེས་སོགས་ལྟར།
སངས་རྒྱས་ཀྱི་སྐུ་གཟུགས་ལ་དམིགས་རྟེན་བྱས་ན་བརྩིགས་ཟུར་གྱི་རྡོ་གཅིག་གིས་གོ་གཉིས་
ཆོད་པ་ལྟར། ཚོགས་གཉིས་བསགས་པས་གལ་ཆེའོ། །དེ་ཉིད་དང་མདོ་སྡེ་དགོངས་པ་
ངེས་པར་འགྲེལ་པ་སོགས་ལས་རྒྱས་པར་ཤེས་པར་བྱའོ། །གཉིས་པ། རྗེས་ཐོབ་ཏུ་ཐབས་
མཁས་ཀྱི་སྒོ་ནས་སྟོབས་བསྐྱེད་པ་བསྟན་པའི་བློཀ་གཅིག་ནི། སངས་རྒྱས་ཆོས་རྣམས་རྫོགས་
བྱ་དང་། །སེམས་ཅན་རྣམས་ཡོངས་སྨིན་བྱ་དང་། །མྱུར་ཐོབ་བྱ་བ་འགྲུབ་པ་དང་། །ལམ་
རྒྱུན་མི་གཅོད་ལ་མཁས་པ། །བྱང་ཆུབ་སེམས་དཔའི་ས་ཀུན་ལ། །ཐབས་ནི་མཚུངས་
པ་མེད་པ་སྟེ། །ཐབས་མཁས་དེ་ལ་བརྟེན་ནས་ནི། །དེ་དག་དོན་ཀུན་སྒྲུབ་པར་བྱེད། །ཅེས་

306 ༼ཅ༽ མདོ་སྡེ་རྒྱན་གྱི་འགྲེལ་པ།
བྱུང༌། དེ་ཡང་ཤེས་བྱ་ཆོས་ཅན། བྱང་ཆུབ་སེམས་དཔའི་ས་ཀུན་ལ་ཐབས་མཚུངས་
པ་མེད་པ་ལྔ་རེ་ཡོད་དེ། ཐབས་ཤེས་ཟུང་འབྲེལ་གྱི་ཕྱིན་དྲུག་གི་སྒོ་ནས་རང་རྒྱུད་ལ་སངས་
རྒྱས་ཀྱི་ཆོས་རྫོགས་པར་བྱ་བ་ལ་མཁས་པ་དང་། བསྡུ་བའི་དངོས་པོ་བཞིས་གཞན་རྒྱུད་
སྨིན་པར་བྱ་བ་ལ་མཁས་པ་དང་། ཕུང་པོ་གསུམ་པའི་མདོའི་དོན་ལྟར་ཡན་ལག་བདུན་
གྱི་སྒོ་ནས་རྫོགས་བྱང་མྱུར་ཏུ་ཐོབ་པར་བྱ་བ་དང་། གཟུངས་དང་ཏིང་ངེ་འཛིན་གྱི་སྒོ་
ནས་གདུལ་བྱའི་བྱ་བ་རང་ཉིད་དང་མཚུངས་པར་གྲུབ་པ་དང༌། ཐབས་ཤེས་ཁྱད་པར་
ཅན་གཉིས་ཀྱི་སྒོ་ནས་སྲིད་བཞིའི་མཐའ་ལ་མི་གནས་པར་ལམ་རྒྱུན་མི་གཅོད་པ་ལ་མཁས་
པ་དང་ལྔ་ཡོད་པའི་ཕྱིར། ཕུང་པོ་གསུམ་ནི། སྡིག་པ་བཤགས་པའི་ཕུང་པོ། རང་གཞན་
གྱི་དགེ་བ་ལ་རྗེས་སུ་ཡི་རངས་པའི་ཕུང་པོ། དགེ་བ་བསྔོ་བའི་ཕུང་པོ་དང་གསུམ། ལྟུང་
བཤགས་ལ་ཕུང་པོ་གསུམ་པའི་མདོ་ཟེར་བ་ཡོངས་གྲགས་སོ། །ཡན་ལག་བདུན་ནི། ཕྱག་
འཚལ་པ་དང་མཆོད་ཅིང་བཤགས་པ་དང་། །ཞེས་སོགས་ལྟར་ཕྱག་འཚལ་བའི་ཡན་ལག་
སོགས་བདུན་ནི་ཡོངས་གྲགས།
གསུམ་པ། རྟོགས་པ་སྟོབས་བསྐྱེད་པའི་ཐབས་དྲན་པ་དང་ཤེས་བཞིན་གྱིས་བསྡུས་
པའི་གཟུངས་བསྟན་པའི་ཟློག་གསུམ་ནི། རྣམ་སྨིན་ཐོས་ལ་གོམས་པ་དང་། །ཏིང་ངེ་འཛིན་
གྱི་གཟུངས་དག་ནི། ། ཆུང་ངུ་དང་ནི་ཆེན་པོ་སྟེ། ། ཆེན་པོ་དེ་ཡང་རྣམ་པ་གསུམ། ། བློ་
ལྡན་མ་ཞུགས་ཞུགས་པ་ཡང་། ། མ་དག་ས་པ་རྣམས་ཀྱི་ནི། ཆུང་ངུ་དང་ནི་འབྲིང་པོ་
སྟེ༑ ༑དག་པའི་ས་པའི་གཟུངས་ཆེན་ཡིན། །བྱང་ཆུབ་སེམས་དཔའ་ཡང་དང་ཡང་། །དེ་
ལ་ཡང་དག་བརྟེན་ནས་ནི། །རྟག་ཏུ་དམ་པའི་ཆོས་དག་ཀྱང་། །རབ་ཏུ་སྟོན་ཅིང་འཛིནཔར་
བྱེད། །ཅེས་བྱུང་། དེ་ཡང་དྲན་པ་དང་ཤེས་བཞིན་གྱིས་བསྡུས་པའི་གཟུངས་དེ་ལ་དུ་
མ་ཡོད་དེ། སྔོན་དམ་པའི་ཆོས་མཆོད་ཅིང་བཀླགས་པ་སོགས་ཀྱི་རྣམ་སྨིན་ལས་བྱུང་བ་
སྐྱེས་ཐོབ་ཀྱི་གཟུངས་དང་། ཚེ་འདིར་དགེ་བའི་བཤེས་གཉེན་བསྟེན་ཏེ་ཆོས་མང་ཐོས་གོམས་

མདོ་སྡེ་རྒྱན་གྱི་འགྲེལ་པ། ༼ཅ༽ 307
ལས་བྱུང་བ་ཆུང་འབྲིང་དང་། རྣམ་ཐར་སྒོ་གསུམ་གྱི་ཏིང་ངེ་འཛིན་བསྒོམ་པ་སོགས་ལས་
བྱུང་བ་ཆེན་པོ་དང༌། ཆེན་པོ་ལ་ཡང་ས་ས་ལ་ལ་མ་མ་ཞུགས་པའི་དེ་ཆུང་ངུ་དང༌། མ་དག་ས་
བདུན་གྱི་འབྲིང་དང་། དག་སའི་དེ་ཆེན་པོ་རྣམས་སུ་ཡོད་པའི་ཕྱིར། བྱང་ཆུབ་སེམས་
དཔའ་རྣམས་གཟུངས་ལ་ཡང་དང་ཡང་དུ་བསྟེན་ཅིང་། རྟག་ཏུ་དམ་པའི་ཆོས་གཞན་ལ་
རབ་ཏུ་སྟོན་པ་དང་། རང་གིས་འཛིན་པ་ནི་གཟུངས་ཀྱི་བྱེད་ལས་ཡིན་པའི་ཕྱིར། ཞེས་
པའོ། །གཟུངས་ལ་དམིགས་ཡུལ་གྱི་དབྱེ་ན། བཟོད་པའི་གཟུངས། ཆོས་ཀྱི་གཟུངས།
དོན་གྱི་གཟུངས། སྔགས་ཀྱི་གཟུངས་དང་བཞི་ཡོད། འདིའི་སྔགས་ལ། གཟུངས་སྔགས།
རིགས་སྔགས་དང་གསུམ་ཡོད། དེ་ཡང་ཐབས་ཤེས་ཀྱིས་ཡིད་སྐྱོབ་པས་ངན་འགྲོ་སོགས་
ལས་འཛིན་པས་གཟུངས་སྔགས། མ་རིག་པ་སྤོང་ཤིང་རིག་པ་བྱེད་པས་རིགས་སྔགས།
དེ་བཞིན་གཤེགས་པའི་གསང་བ་སྟོན་པར་བྱེད་པས་གསང་སྔགས་ཡིན་པར་རྟོག་གེ་འབར་
བ་སོགས་ལས་གསུངས་པའི་ཕྱིར། རྣམ་སྨིན་དང་ཐོས་བསམ་སྒོམ་པ་ཅི་རིགས་ཀྱི་སྟོབས་
ཀྱིས་དྲན་པ་དངཤེས་རབ་ཁྱད་པར་འཕགས་པ་ཐོབ་པའི་ཆ་ནས་བཞག་པའི་ཤེས་པ།
གཟུངས་ཀྱི་ངོ་བོ་ཡིན། འཁོར་དང་བཅས་ན་སེམས་དང་སེམས་བྱུང་གཞན་ཡང་ཡོད་
ཀྱང་དྲན་ཤེས་གཉིས་གཙོ་བོའོ། །རྒྱས་པར་མངོན་རྟོགས་རྒྱན་རྩ་འགྲེལ་ཚོགས་སྒྲུབ་བཅུ་
བདུན་གྱི་ཐད་དང་། རྟོག་གེ་འབར་བ་སོགས་ལས་ཤེས་པར་བྱའོ། །
བཞི་པ། སྒྲུབ་པ་སྟོབས་བསྐྱེད་པའི་ཐབས་སྨོན་ལམ་བསྟན་པའི་ཟློཀ་གསུམ་ནི།
བརྟན་པ་རྣམས་ཀྱི་སྨོན་ལམ་ནི། །སེམས་པ་འདུན་དང་བཅས་པ་སྟེ། །འདི་ནི་ཡེ་ཤེས་
ཀྱིས་བསྐུལ་བ། །ས་རྣམས་ཀུན་ལ་མཉམ་པ་མེད། །དེ་ནི་རྒྱུར་གྱུར་ཤེས་བྱ་སྟེ། །སེམས་
ཙམ་ལས་ནི་འགྲུབ་པའི་ཕྱིར། །སེམས་ལས་མོད་ལ་འབྲས་བུ་ཅན། །དེ་ན་མ་འོངས་དོན་
འགྲུབ་བྱེད། ། སྣ་ཚོགས་ཆེ་དང་བྱང་ཆུབ་བར། ། ས་རྣམས་གོང་ནས་གོང་དུ་ནི། །རྣམ་
དག་བྱང་ཆུབ་སེམས་དཔའ་ཡི། །རང་གཞན་དོན་རབ་སྒྲུབ་བྱེད་ཡིན། །ཞེས་བྱུང་། དེ་

308 ༼ ཅ༽ མདོ་སྡེ་རྒྱན་གྱི་འགྲེལ་པ།
ཡང་བརྟན་པ་རྣམས་ཀྱི་སྨོན་ལམ་ཆོས་ཅན། ཁྱོད་ཀྱི་ངོ་བོ་ཡོད་དེ། འབྲས་བུ་ལ་རེ་བ་
འཆའ་བར་བྱེད་པའི་འདུན་པ་དང་མཚུངས་པར་ལྡན་པའི་སེམས་པ་གཙོ་འཁོར་ཅི་རིགས་
རྣམས་དེ་ཡིན་པའི་ཕྱིར། དེ་ཆོས་ཅན། ཁྱོད་ཀྱི་གཞི་ཡོད་དེ། མི་རྟོགས་ཡེ་ཤེས་དང་།
འབྲས་བུ་དོན་གཉེར་གྱི་བློས་བསྐུལ་ཞིང་ཟིན་པའི་ཕྱིར། དེ་ཆོས་ཅན། སའི་ཁྱད་པར་
ལྡན་ཏེ། མོས་སྤྱོད་ཀྱི་ས་དང་ས་བཅུ་ཀུན་ལ་ཐེག་དམན་དང་མཉམ་པ་མེད་པར་འཇུག་
པའི་ཕྱིར། དེ་ཆོས་ཅན། བྱང་ཆུབ་ཐོབ་པའི་རྒྱུར་གྱུར་པ་ཡིན་པར་ཤེས་པར་བྱ་སྟེ། བྱང་
ཆུབ་མཆོག་ཏུ་སེམས་བསྐྱེད་པ་ཙམ་ལས་ནི་འབྲས་བུ་འགྲུབ་པ་དང་། སེམས་པའི་མོད་
ལ་འབྲས་བུ་ཁྱད་པར་ཅན་དུ་འགྱུར་བ་དང་། མ་འོངས་བའི་འདོད་དོན་འགྲུབ་པའི་རྒྱུ་ཡིན་
པའི་ཕྱིར། སྨོན་ལམ་དེ་ཆོས་ཅན། ཁྱོད་ལ་དབྱེ་བ་དུ་མ་ཡོད་དེ། མོས་སྤྱོད་ཀྱི་སྐབས་
སུ་སྨོན་ལམ་ཁྱད་པར་ཅན་སྣ་ཚོགས་པ་དང་། ས་དང་པོ་ཐོབ་པ་ནས་ཡོན་ཏན་བརྒྱ་ཕྲག་
བཅུ་གཉིས་སོགས་རྒྱས་བཏབ་བྱེད་སྨོན་ལམ་ཆེན་པོ་བཅུ་བཟང་སྤྱོད་ལས་གསུངས་པ་ལྟར་
དང་། བྱང་ཆུབ་ཀྱི་བར་དུ་ས་རྣམས་གོང་ནས་གོང་དུ་རྣམ་པར་དག་པར་སྨོན་པ་བྱམས་
སྨོན་ལྟར་རོ། །དེ་ཆོས་ཅན། བྱེད་ལས་ཁྱད་པར་ཅན་དང་ལྡན་ཏེ། རང་དང་གཞན་གྱི་
དོན་ཀུན་སྒྲུབ་བྱེད་ཡིན་པའི་ཕྱིར། ཞེས་པའོ། །བྱང་ས་ལས། བྱང་ཆུབ་སེམས་དཔའི་
སྨོན་ལམ་ནི་རྣམ་པ་ལྔར་བལྟ་བར་བྱ་སྟེ། ཞེས་པ་ནས། མངོན་པར་རྫོགས་པར་བྱང་
ཆུབ་པར་བྱ་བའི་སྨོན་ལམ་ཆེན་པོའོ། །ཞེས་གསུངས།
ལྔ་པ། དེ་དག་ཐམས་ཅད་དྲི་མས་དག་པར་བྱེད་པའི་ཐབས་རྣམ་ཐར་སྒོ་གསུམ་
བཤད་པ་ལ། དངོས་ཀྱི་དོན་དང་། རྒྱུ་ངོས་བཟུང་བ་གཉིས། དང་པོ་ལ། དབྱེ་བ་དང་།
གྲངས་ངེས། དམིགས་རྣམ། ཉམས་སུ་ལེན་ཚུལ་དང་བཞི། དང་པོ། རྣམ་ཐར་གྱི་དབྱེ་
བ་བསྟན་པའི་བློཀ་གཅིག་ནི། ཏིང་འཛིན་གསུམ་གྱི་སྤྱོད་ཡུལ་ནི། །བདག་མེད་རྣམ་པ་
གཉིས་པོ་དང་། །བདག་ཏུ་འཛིན་པའི་རྟེན་དང་ནི། །དེ་དག་ཉེར་ཞི་ཡིན་ཞེས་བྱ། །ཞེས་

མདོ་སྡེ་རྒྱན་གྱི་འགྲེལ་པ། ༼ཅ༽ 309
བྱུང་། དེ་ཡང་ཆོས་དང་གང་ཟག་གི་བདག་མེད་པ་གཉིས་པོ་དེ་སྟོང་ཉིད་ཏིང་ངེ་འཛིན་
གྱི་ཡུལ་དང་། བདག་འཛིན་གྱི་རྟེན་དང་སྡུག་བསྔལ་གྱི་གནས་སུ་གྱུར་པའི་སྨོན་བྱ་མ་ཡིན་
པ་ཕུང་པོ་དེ་སྨོན་མེད་ཀྱི་ཡུལ་དང་། སྡུག་བསྔལ་གྱི་མཚན་མ་ཐམས་ཅད་རྟག་ཏུ་ཞི་བའི་
ཉེར་ཞི་དེ་མཚན་མེད་གྱི་ཏིང་ངེ་འཛིན་གྱི་སྤྱོད་ཡུལ་ཡིན་པའི་ཕྱིར། ཞེས་པའོ། །
གཉིས་པ། རྣམ་ཐར་གྱི་གྲངས་ངེས་བསྟན་པའི་ཚིག་རྐང་གཉིས་ནི། དེ་ནི་གཟུང་
འཛིན་ངོ་བོའི་ཕྱིར། །རྣམ་པ་གསུམ་དུ་ཤེས་པར་བྱ། །ཞེས་བྱུང་། དེ་ཡང་ཡུལ་གཟུང་
བ་བདག་མེད་གཉིས་དང་། ཕུང་པོ་དང་། དེ་ཉེ་བར་ལེན་པ་གསུམ་གྱི་དབང་གིས་ཡུལ་
ཅན་འཛིན་པ་ཏིང་ངེ་འཛིན་གསུམ་དུ་ངེས་པའི་ཕྱིར། །ཞེས་པའོ། །
གསུམ་པ། རྣམ་ཐར་གྱི་སྒོ་གསུམ་གྱི་དམིགས་རྣམ་བསྟན་པའི་ཚིག་རྐང་གཉིས་
ནི༑ རྣམ་པར་མི་རྟོག་རྒྱབ་ཀྱིས་ཕྱོགས། །རབ་ཏུ་དགའ་དང་ལྡན་པའོ། །ཞེས་བྱུང་།
དེ་ཡང་ཏིང་ངེ་འཛིན་དང་པོ་ནི་བདག་མེད་ལ་དམིགས་ནས་རྣམ་པར་མི་རྟོག་པ་དང་། གཉིས་
པ་ནི། སྡུག་བསྔལ་ལ་དམིགས་ནས་རྒྱབ་ཀྱིས་ཕྱོགས་པ་དང་། གསུམ་པ་ནི་མྱང་འདས་
ལ་དམིགས་ནས་རྟག་ཏུ་དགའ་བ་སྟེ་དམིགས་རྣམ་གཉིས་དང་ལྡན་པའི་ཕྱིར། ཞེས་པའོ།།
ཤེས་པ་གང་ཡིན་ཡང་དེའི་དམིགས་རྣམ་སོ་སོར་ཕྱེ་བ་ཤིན་ཏུ་གལ་ཆེའོ། །
བཞི་པ། ཏིང་འཛིན་གསུམ་ཉམས་སུ་ལེན་ཚུལ་བསྟན་པའི་བློཀ་གཅིག་ནི། ཡོངས་
སུ་ཤེས་དང་སྤང་པ་དང་། །མངོན་སུམ་དུ་ནི་བྱ་བའི་ཕྱིར། །སྟོང་ཉིད་ལ་སོགས་ཏིང་
འཛིན་རྣམས། །དོན་རྣམ་གསུམ་དུ་ཡོངས་སུ་བསྒྲགས། །ཞེས་བྱུང་། དེ་ཡང་བདག་
མེད་ཤེས་པ་དང་། བདག་འཛིན་སྤང་པ་དང་དེ་སྤང་པའི་འགོག་པ་མངོན་དུ་བྱ་བ་དང་
ལམ་སྒོམ་པར་བྱ་བའི་ཆེད་དུ་ཉམས་སུ་བླང་བྱ་ཏིང་ངེ་འཛིན་གསུམ་དུ་བསྒྲགས་པའི་ཕྱིར།
ཞེས་པའོ། །
གཉིས་པ། དེའི་རྒྱུ་ངོས་བཟུང་བ་ལ། དངོས་དང༌། ཡན་ལག་གི་དོན་གཉིས།

30 ༼ཅ༽ མདོ་སྡེ་རྒྱན་གྱི་འགྲེལ་པ།
དང་པོ། རྣམ་ཐར་གྱི་རྒྱུ་དངོས་བསྟན་པའི་ཟློཀ་གཉིས་ནི། སེམས་ཅན་རྣམས་ལ་ཕན་
བཞེད་པས། །ཏིང་ངེ་འཛིན་གྱི་རྒྱུ་ཉིད་དུ། །ཆོས་ཀྱི་སྡོམ་ནི་རྣམ་པ་བཞི། །བྱང་ཆུབ་
སེམས་དཔའ་རྣམས་ལ་བཤད། །བརྟན་པ་རྣམས་ཀྱི་བཞི་པོ་དེ། མེད་པའི་དོན་དང་རྣམ་
རྟོག་དོན། །ཀུན་ཏུ་རྟོག་དོན་ཁོ་ན་དང་། །རྣམ་རྟོག་ཉེ་བར་ཞི་བའི་དོན། །ཞེས་བྱུང་།
དེ་ཡང་སྟོན་པ་སངས་རྒྱས་བཅོམ་ལྡན་འདས་ཆོས་ཅན། སེམས་ཅན་ཐམས་ཅད་ལ་ཕན་
པར་བཞེད་པས་གདུལ་བྱའི་གཙོ་བོ་བྱང་ཆུབ་སེམས་པ་རྣམས་ལ་བཤད་བྱ་ཆོས་ཀྱི་སྡོམ་
བཞི་གསུངས་པ་ལ་དགོས་པ་ཆེན་པོ་ཡོད་དེ། རྣམ་པར་ཐར་བའི་སྒོ་ཏིང་ངེ་འཛིན་གྱི་རྒྱུ་
ཉིད་ཡིན་པ་ལ་དགོངས་པའི་ཕྱིར། ཆོས་ཀྱི་སྡོམ་བཞིའི་དོན་ནི་འདུ་བྱས་རྣམས་རྟག་པར་
མེད་པའི་དོན་དང་གཞན་དབང་རྣམ་རྟོག་འཁྲུལ་བས་བསྐྱེད་པའི་དོན་དང་། ཆོས་ཐམས་
ཅད་ཀུན་ཏུ་རྟོག་པ་ཙམ་གྱིས་བཏགས་པའི་ཀུན་བཏགས་ནི་སྒྲོ་བཏགས་ཙམ་གྱི་དོན་ཁོ་ན་
ལས་རང་དབང་མེད་པའི་དོན་དང་། ཡོངས་གྲུབ་ཀྱི་ངོ་བོ་འགོག་བདེན་ནི་རྣམ་རྟོག་ཞི་
བའི་དོན་གྱིས་མི་རྟག་སྡུག་བསྔལ་སྟོང་བ་ཞི་བ་བཞི་བཤད་པའི་ཕྱིར། ཆོས་ཀྱི་སྡོམ་བཞིའི་
དང་པོ་གཉིས་སྨོན་མེད་དང་གསུམ་པ་སྟོང་ཉིད་དང་། བཞི་པ་མཚན་མེད་ལ་སྦྱར་ཚུལ་
འགྲེལ་བཤད་ལས་ཤེས་པར་བྱའོ། །
གཉིས་པ། དེའི་ཡན་ལག་ལ། འདུ་བྱས་མི་རྟག་པ་དང་། ཆོས་ཀུན་བདག་མེད་
དུ་སྒྲུབ་པ་གཉིས། དང་པོ་ལ། སྤྱིར་སྒྲུབ་པ་དང་། སོ་སོར་སྒྲུབ་པ་གཉིས། དང་པོ།
འདུ་བྱས་མི་རྟག་པར་སྤྱིར་བསྟན་པའི་བློཀ་གཉིས་ནི། མི་རུང་རྒྱུ་ལས་སྐྱེ་ཕྱིར་དང་། །འགལ་
ཕྱིར་རང་ཉིད་མི་གནས་ཕྱིར། །མེད་ཕྱིར་མཚན་ཉིད་ངེས་ཕྱིར་དང་། །རྗེས་སུ་འཇུག་
ཕྱིར་འགག་པའི་ཕྱིར། །ཡོངས་སུ་འགྱུར་བ་དམིགས་ཕྱིར་དང་། །དེ་རྒྱུ་ཉིད་དང་འབྲས་
བུའི་ཕྱིར། །ཟིན་པའི་ཕྱིར་དང་བདག་པོའི་ཕྱིར། །དག་དང་སེམས་ཅན་རྗེས་འཇུག་ཕྱིར།།
ཞེས་བྱུང་། དེ་ཡང་ཁ་ཅིག་ན་རེ། འདུ་བྱས་རྣམས་ཆོས་ཅན། རྒྱུན་འཇུག་པ་མི་རུང་

མདོ་སྡེ་རྒྱན་གྱི་འགྲེལ་པ། ༼ཅ༽ 311
བར་ཐལ། སྐད་ཅིག་མ་ཡིན་པའི་ཕྱིར་ཞེ་ན། དེ་འགོག་པ་ལ། འདུ་བྱས་རྣམས་ཆོས་
ཅན། སྐད་ཅིག་མ་ཡིན་ཏེ། རྒྱུ་ལས་སྐྱེས་པའི་ཕྱིར། །དེ་ཆོས་ཅན། རྟག་པར་མི་རུང་
སྟེ༑ རྒྱུ་ལས་སྐྱེ་བའི་ཕྱིར། དེ་ཆོས་ཅན། གཞན་དུ་འགྱུར་བ་དང་རྒྱུན་འབྲེལ་བ་འགལ་
བར་ཐལ། སྐད་ཅིག་མ་ཡིན་པའི་ཕྱིར། དེ་ཆོས་ཅན། སྐད་ཅིག་མ་ཡིན་ཏེ། རང་ཉིད་
རྫོགས་པར་གྲུབ་པའི་སྐད་ཅིག་གཉིས་པར་མི་གནས་པའི་ཕྱིར། དེ་ཆོས་ཅན། སྐད་ཅིག་
མ་ཡིན་ཏེ། རང་ཉིད་སྐྱེད་པའི་རྒྱུ་དེ་ལས་དོན་གཞན་པའི་གནས་པའི་རྒྱུ་མེད་པའི་ཕྱིར།
བྱེ་སྨྲའི་ལུགས་ལ་དེ་ལ་ཞིབ་ཆ་དགོས། དེ་ཆོས་ཅན། སྐད་ཅིག་མ་ཡིན་ཏེ། བཅོམ་ལྡན་
འདས་ཀྱིས་འཇིག་པ་འདུ་བྱས་ཀྱི་མཚན་ཉིད་དུ་གསུངས་པ་ལྟར་ངེས་པའི་ཕྱིར། དེ་ཆོས་
ཅན། སྐད་ཅིག་མ་ཡིན་ཀྱང་ངོ་མི་ཤེས་པར་མི་འགྱུར་ཏེ། རྒྱུའི་རྒྱུན་སྔ་མའི་རྗེས་སུ་འབྲས་
བུའི་རྒྱུན་འཇུག་པའི་ཕྱིར། དེ་བཞིན་དུ་འདྲ་བའི་རྒྱུན་འཇུག་ཀྱང་རྟག་པར་མི་འགྱུར་ཏེ།
རིམ་གྱིས་འགག་པའི་ཕྱིར་དང་། མཐར་ཡོངས་སུ་འགྱུར་བར་དམིགས་པའི་ཕྱིར་དང་།
མིག་དབང་སོགས་རྒྱུ་སྐད་ཅིག་མ་དེས་བསྐྱེད་པའི་ཕྱིར་དང༌། མིག་ཤེས་སོགས་འབྲས་
བུ་སྐད་ཅིག་མ་དེ་སྐྱེད་པའི་ཕྱིར། འདུ་བྱེད་ཐམས་ཅད་ཀྱང་སེམས་ཀྱིས་བསྐྱེད་པ་ཡིན་
ཏེ༑ དབང་པོ་རྣམས་ནི་སེམས་ཀྱིས་ཟིན་པའི་ཕྱིར། སེམས་ཆོས་ཅན། སྐད་ཅིག་མ་
ཡིན་ཏེ། རང་འབྲས་ཕྱིའི་དངོས་པོའི་བདག་རྐྱེན་ཡིན་པའི་ཕྱིར། སེམས་དག་ན་ཕྱིའི་
དངོས་པོ་ཡང་དག་པར་འགྱུར་བ། དཔེར་ན། དབང་ཐོབ་པས་ས་གསེར་དུ་བསྒྱུར་ཐུབ་
པ་ལྟ་བུ་དང༌། ཕལ་པ་ལ་ལས་བཟང་ངན་གྱི་རྗེས་སུ་འཇུག་ཅིང་། ལས་བཟང་ངན་ཡང་
སེམས་ཀྱི་རྗེས་སུ་འཇུག་པས་དེ་དག་ཀུན་སྐད་ཅིག་མ་ཡིན་པའི་ཕྱིར། ཞེས་པའོ། །
གཉིས་པ། སོ་སོར་སྒྲུབ་པ་ལ། ནང་གི་དངོས་པོ་སྐད་ཅིག་མར་སྒྲུབ་པ་དང་། ཕྱིའི་
དངོས་པོ་སྐད་ཅིག་མར་སྒྲུབ་པ་གཉིས། དང་པོ། ནང་གི་དངོས་པོ་སྐད་ཅིག་མར་སྒྲུབ་
པའི་བློཀ་ལྔ་ནི། དང་པོ་ཇེ་བས་ཇེ་ཆེ་དང་། །རྒྱས་དང་རྟོན་གྱི་དངོས་པོ་དང་། །འགྱུར་

812 ༼ཅ༽ མདོ་སྡེ་རྒྱན་གྱི་འགྲེལ་པ།
དང་ཡོངས་སུ་སྨིན་པ་དང་། །དེ་བཞིན་དམན་དང་ཁྱད་པར་འཕགས། །འོད་གསལ་བ་
དང་འོད་མི་གསལ། །ཡུལ་གཞན་འགྲོ་དང་ས་བོན་བཅས། །ས་བོན་མེད་པའི་ངོ་བོ་དང་།།
༡༠ ༡༡ ༡༣ ༡༥
གཟུགས་བརྙན་དུ་ནི་སྐྱེ་བ་སྟེ། །སྐྱེ་བ་རྣམ་པ་བཅུ་བཞི་ལ། ། རྒྱུ་དང་ཚད་ཀྱི་ཁྱད་པར་དང་།།
རྒྱས་པ་དོན་མེད་མི་རུང་དང་། །རྟེན་ཉིད་དུ་ནི་མི་སྲིད་དང་། །གནས་པ་ལ་ནི་མི་སྲིད་
དང་། །དང་པོ་མི་འཇིག་མཐར་མི་འགྱུར། །དེ་བཞིན་དམན་དང་ཁྱད་པར་འཕགས། །འོད་
གསལ་བ་དང་འོད་མི་གསལ། །འགྲོ་མེད་གནས་པ་མི་རུང་དང༌། །ཐ་མ་ཉིད་ནི་མི་སྲིད་
༡༠ ༡༡ ༡༢
ཕྱིར། །སེམས་ཀྱི་རྗེས་སུ་འཇུག་པའི་ཕྱིར། །འདུས་བྱས་ཐམས་ཅད་སྐད་ཅིག་མ། །ཞེས་
 ༡༤
བྱུང་། ལས་ཉོན་གྱི་དབང་གིས་མངལ་དུ་ཆགས་མ་ཐེག་པ་ཆོས་ཅན། སྐད་ཅིག་མ་ཡིན་
ཏེ༑ རང་རྒྱུད་ལས་ཉོན་རྒྱུར་བྱས་ནས་གྲུབ་པའི་ཕྱིར། རྗེ་བས་ཇེ་ཆེར་འཕེལ་བའི་མངལ་
གྱི་གནས་སྐབས་ལྔའི་ལུས་ཆོས་ཅན། སྐད་ཅིག་མ་ཡིན་ཏེ། ཚད་ཀྱི་ཁྱད་པར་སྔ་ཕྱི་རིམ་
པར་གྲུབ་པའི་ཕྱིར། ཟས་དང་གཉིད་དང་ཚངས་སྤྱོད་དང་སྙོམས་འཇུག་གིས་རྒྱས་པའི་
ལུས་ཆོས་ཅན། སྐད་ཅིག་མ་ཡིན་ཏེ། རྒྱས་པ་དོན་མེད་མི་རུང་ཞིང་རྒྱུ་མཐོང་བའི་ཕྱིར།
མཛོད་རྩ་ལས། རྒྱས་ལས་བྱུང་བ་ནང་གི་ལྔ། །ཞེས་པ་དང་ཆ་འདྲའོ། །རྟེན་དབང་པོ་
དང་བརྟེན་པ་རྣམ་ཤེས་རྣམས་ཆོས་ཅན། སྐད་ཅིག་མ་ཡིན་ཏེ། རྟེན་དང་བརྟེན་པའི་
དོན་བྱེད་པའི་ཕྱིར། ཆགས་སོགས་ཀྱིས་ཁ་དོག་སོགས་འགྱུར་བ་ཆོས་ཅན། སྐད་ཅིག་
མ་ཡིན་ཏེ། རྟག་ཏུ་གནས་ན་འགྱུར་པ་མི་སྲིད་པའི་ཕྱིར། གནས་སྐབས་ལྔའི་དབང་པོ་
ཡོངས་སུ་སྨིན་པ་རྣམས་ཆོས་ཅན། སྐད་ཅིག་མ་ཡིན་ཏེ། དང་པོ་མི་འཇིག་ན་མཐར་
མི་འགྱུར་བའི་ཕྱིར། དེ་ནས་དམན་པ་ངན་འགྲོ་དང་། ཁྱད་འཕགས་བདེ་འགྲོ་དང་། འོད་
གསལ་བ་གཟུགས་ཁམས་པ་སོགས་ཀྱི་ལུས་དང་། འོད་མི་གསལ་བ་དེ་ལས་གཞན་པ་དག་
གི་ལོངས་སྤྱོད་སེམས་ལས་བྱུང་བ་དང་། ཡུལ་གཞན་དུ་འགྲོ་བ་ལྔ་ནི། སྐད་ཅིག་མ་མ་
ཡིན་ན། གཞན་དུ་འགྲོ་བ་མེད་པར་ཐལ་བས་གྲུབ། དེ་ཡང་ཡུལ་གཞན་དུ་བར་ཆད་མེད་

མདོ་སྡེ་རྒྱན་གྱི་འགྲེལ་པ། ༼ཅ༽ 13
པར་སྐྱེ་བའི་མཚན་ཉིད་ཀྱི་འགྲོ་བ་ནི་རྒྱུ་དུ་མས་རིག་པར་བྱའོ། །སེམས་ཀྱི་དབང་གིས་
ཀྱང་ཡོད་དེ། དཔེར་ན། ཆགས་པ་ལ་སོགས་པའི་གནས་སྐབས་ཀྱི་ལྟ་བུའོ། ། སྔོན་གྱི་
ལས་ཀྱི་འཕེན་པས་ཀྱང་ཡོད་དེ། དཔེར་ན། སྲིད་པ་བར་མ་ལྟ་བུའོ། །འཕངས་པའི་
དབང་གིས་ཀྱང་ཡོད་དེ་དཔེར་ན། མདའ་འཕངས་པ་ལྟ་བུའོ། །འབྲེལ་བའི་དབང་གིས་
ཡོད་དེ། དཔེར་ན། བཞོན་དང་ཆུ་བརྒལ་བར་ཞུགས་པ་རྣམས་ཀྱི་ལྟ་བུའོ། །དེད་པའི་
དབང་གིས་ཀྱང་ཡོད་དེ། དཔེར་ན། རྩྭ་རླུང་གིས་བདས་པ་རྣམས་ཀྱིའོ། །ངོ་བོ་ཉིད་ཀྱི་
དབང་གིས་ཀྱང་ཡོད་དེ། དཔེར་ན། རླུང་ནི་ཐད་ཀར་འགྲོ། མེ་ནི་གྱེན་དུ་འབར། ཆུ་ནི་
གཞོལ་བར་འབབ་པ་ལྟ་བུའོ། །མཐུས་ཀྱང་འགྲོ་བ་ཡོད་དེ། དཔེར་ན། ཁ་ཅིག་ནི་གསང་
སྔགས་དང་སྨན་གྱི་མཐུས། ལྕགས་གོང་ནི་ཁབ་ལེན་གྱི་མཐུས། རྫུ་འཕྲུལ་དང་ལྡན་པ་
རྣམས་ནི་རྫུ་འཕྲུལ་མཐུས་འགྲོ་བ་ལྟ་བུའོ། །ཞེས་དབྱིག་འགྲེལ་ལས་གསུངས། །ཉན་རང་
ལྷག་བཅས་དགྲ་བཅོམ་པ་ཆོས་ཅན། སྐད་ཅིག་མ་ཡིན་ཏེ། ཉོན་མོངས་ས་བོན་དང་བཅས་
པ་སྤངས་ཞིང་ཟག་བཅས་གྱི་ཕུང་པོ་ཐ་མ་དང་ལྡན་པའི་ཕྱིར། ཉན་རང་ལྷག་མེད་དགྲ་
བཅོམ་པ་ཆོས་ཅན། སྐད་ཅིག་མ་ཡིན་ཏེ། ཉོན་མོངས་ཀྱི་ས་བོན་མེད་པར་མ་ཟད་ཟག་
བཅས་ཀྱི་ཕུང་པོ་ཡང་ཕྱིན་ཆད་མི་སྲིད་པའི་ཕྱིར། །ཏིང་ངེ་འཛིན་དང་དབང་ཐོབ་པའི་
ཡུལ་དུ་ཀེང་རུས་དང་གསེར་ལ་སོགས་པའི་གཟུགས་བརྙན་དུ་སྐྱེ་བ་རྣམས་ཆོས་ཅན། སྐད་
ཅིག་མ་ཡིན་ཏེ། སེམས་ཀྱི་རྗེས་སུ་འཇུག་པའི་ཕྱིར། ཚིག་རྐང་ཐ་མས་ནི་གོང་མ་རྣམས་
ཀྱི་བསྒྲུབ་བྱའི་ཆོས་བསྟན་ཏོ། ། སྦྱོར་བ་བཅུ་བཞི་པོ་དེ་དག་གི་རྟགས་སྒྲུབ་དང་ཁྱབ་སྒྲུབ་
རྣམས་མང་དོགས་ནས་མ་བྲིས། རྒྱས་པར་འགྲེལ་པ་དང་འགྲེལ་བཤད་སོགས་ལས་ཤེས་
པར་བྱའོ། །
གཉིས་པ། ཕྱིའི་དངོས་པོ་སྐད་ཅིག་སྒྲུབ་པའི་བློཀ་གསུམ་ནི། འབྱུང་བ་རྣམས་
དང་དོན་རྣམ་དྲུག །སྐད་ཅིག་ཉིད་དུ་བརྗོད་པ་ནི། ། སྐམ་དང་འཕེལ་དང་རང་བཞིན་

314
 ༼ཅ༽ མདོ་སྡེ་རྒྱན་གྱི་འགྲེལ་པ།
གྱིས། །གཡོ་དང་འཕེལ་དང་འགྲིབ་པའི་ཕྱིར། །འབྱུང་བ་དེ་དང་འཕེལ་ཕྱིར་དང་། །ཡོངས་
སུ་འགྱུར་བ་བཞི་ཡི་ཕྱིར། ། ཁ་དོག་དྲི་དང་རོ་དང་རེག །འདྲ་ཕྱིར་དེ་ནི་དེ་དང་འདྲ། །བུད་
ཤིང་རག་ལས་འཇུག་པའི་ཕྱིར། ཇེ་བས་ཇེ་ཆེར་དམིགས་པའི་ཕྱིར། །སེམས་རྗེས་འཇུག་
ཕྱིར་དྲི་བའི་ཕྱིར། །དེས་ན་ཕྱི་ཡང་སྐད་ཅིག་མ། ཞེས་བྱུང་། དེ་ཡང་འབྱུང་བ་བཞི་
དང་། གཟུགས་སོགས་དོན་དྲུག་རྣམས་ཆོས་ཅན། སྐད་ཅིག་མ་ཡིན་ཏེ། རྟོགས་ནི་རིམ་
བཞིན་ཆུ་ནི་སྐམ་པ་དང་འཕེལ་པའི་ཕྱིར་དང་། རླུང་ནི་རང་བཞིན་གྱིས་གཡོ་བ་དང་འཕེལ་
བ་དང་འགྲུབ་པའི་ཕྱིར་དང་། ས་ནི་འབྱུང་བ་ས་ཆུ་མེ་རླུང་དེ་དག་དང་འབྲེལ་བའི་དབང་
གིས་ཡོངས་སུ་འགྱུར་བ་བཞི་དང་ལྡན་པའི་ཕྱིར་དང་། ཁ་དོག་དྲི་རོ་རེག་བྱ་རྣམས་ནི་
འབྱུང་བ་དེ་དང་རྒྱུ་འདྲ་བའི་ཕྱིར། དེ་དང་འདྲ་བར་སྐད་ཅིག་མ་ཡིན་ལ། མེ་ནི་བུད་
ཤིང་ལ་རག་ལས་ནས་འཇུག་པའི་ཕྱིར་དང་། སྒྲ་ནི་ཇེ་བས་ཇེ་ཆེར་དམིགས་པའི་ཕྱིར་
དང་། དབང་འབྱོར་པའི་གཟུགས་སོགས་ཆོས་ཀྱི་སྐྱེ་མཆེད་པའི་གཟུགས་རྣམས་ནི་སེམས་
ཀྱི་རྗེས་སུ་འཇུག་པའི་དངོས་པོ་ཡིན་པའི་ཕྱིར་རོ། །ཡང་སྐད་ཅིག་མ་མིན་པའི་རྒྱུ་མཚན་
ཅི་ཡིན་ཞེས་དྲིས་པ་ལ། ཁོ་ན་རེ། སྐད་ཅིག་གིས་འཇིག་པར་མ་རྟོགས་པའི་ཕྱིར་ཞེ་ན།
མར་མེ་ཆོས་ཅན། སྐད་ཅིག་མ་མ་ཡིན་པར་ཐལ། དེར་མ་རྟོགས་པའི་ཕྱིར། དེས་ན་
ཕྱིའི་དངོས་པོ་རྣམས་ཀྱང་སྐད་ཅིག་མར་གྲུབ་པོ། །
གཉིས་པ། ཆོས་ཀུན་བདག་མེད་དུ་སྒྲུབ་པ་ལ། དངོས་དང་། རྩོད་སྤང་ངོ་། དང་
པོ༑ ཆོས་ཀུན་བདག་མེད་དུ་སྒྲུབ་པའི་བློཀ་བཅུ་ནི། གང་ཟག་བཏགས་པར་ཡོད་ཉིད་དུ།།
བརྗོད་བྱ་རྗེས་སུ་མ་ཡིན་ནོ། ། མི་དམིགས་ཕྱིན་ཅི་ལོག་པ་དང་། །ཀུན་ནས་ཉོན་མོངས་
ཉོན་མོངས་རྒྱུ། །ཉེས་པ་གཉིས་ཕྱིར་དེ་ལས་འདི། །གཅིག་དང་གཞན་དུ་བརྗོད་བྱ་མིན།།
ཕུང་པོ་བདག་ཏུ་ཐལ་བ་དང་། །དེ་རྫས་ཉིད་དུ་ཐལ་འགྱུར་ཕྱིར། །གལ་ཏེ་རྫས་ཡོད་བརྗོད་
མིན་པའི། །དགོས་པ་ཡང་ནི་བརྗོད་དགོས་སོ། །གཅིག་དང་གཞན་དུ་བརྗོད་མིན་པ། །དགོས་

མདོ་སྡེ་རྒྱན་གྱི་འགྲེལ་པ། ༼ཅ༽ 315
པ་མེད་པར་མི་རིགས་སོ། །མཚན་ཉིད་དང་ནི་འཇིག་རྟེན་ན། །མཐོང་ཕྱིར་བསྟན་བཅོས་
སྒོ་ནས་ཀྱང་། །བུད་ཤིང་མེ་བཞིན་གཉིས་སུ་ནི། །བརྗོད་མིན་མི་རུང་གཉིས་ཕྱིར་རོ།།
གཉིས་ཡོད་རྣམ་ཤེས་སྐྱེ་བའི་ཕྱིར། །དེ་རྐྱེན་མ་ཡིན་དོན་མེད་ཕྱིར། །དེ་ཕྱིར་ལྟ་བ་པོ་
ནས་ནི། །གྲོལ་པོའི་བར་དུ་མི་འགྱུར་རོ། །བདག་པོ་ཉིད་གཅིག་ཡིན་ན་ནི། །མི་རྟག་མི་
འདོད་འབྱུང་མི་བྱེད། །དེ་ཡི་མཚན་ཉིད་བསྒྲུབ་དགོས་ཏེ། །རྫོགས་པའི་བྱང་ཆུབ་གསུམ་
ལ་གནོད། །ཉེས་པ་གསུམ་ཕྱིར་ལྟ་སོགས་ལ། །དེ་ཡི་བྱེད་པ་རང་འབྱུང་མིན། །བྱེད་པ་
དེ་ཡི་རྐྱེན་ཅན་ཡང་། ། ལྟ་སོགས་བྱེད་པ་མེད་པ་ཡིན། ། བྱེད་པ་མིན་ཕྱིར་མི་རྟག་ཕྱིར།།
གཅིག་ཅར་རྟག་ཏུ་འཇུག་པའི་ཕྱིར། ། ལྟ་ལ་སོགས་པའི་བྱེད་པ་ནི། །རང་བྱུང་ཉིད་དུ་
མི་རུང་ངོ༌། །དེ་བཞིན་གནས་དང་ཞིག་པ་ནི། །སྔ་ན་མེད་དང་མི་རྟོག་དང་། །ཕྱོགས་
གསུམ་པོ་ཡང་མེད་པའི་ཕྱིར། །རྐྱེན་ཉིད་དུ་ནི་མི་རུང་ངོ༌། །འདི་ལྟར་ཆོས་རྣམས་ཐམས་
ཅད་ནི། །བདག་མེད་དམ་པའི་དོན་དུ་ན། །སྟོང་ཉིད་བདག་ཏུ་དམིགས་པ་ནི། །ཉེས་
པར་བཤད་པ་ཁོ་ན་ཡིན། །ཞེས་བྱུང་། དེ་ཡང་གང་ཟག་ཆོས་ཅན། རང་སྐྱ་ཐུབ་པའི་
རྫས་སུ་ཡོད་པ་མིན་ཏེ། ཕུང་པོ་ལ་བཏགས་པར་ཡོད་པ་ཉིད་བརྗོད་པར་བྱ་བ་ཡིན་པའི་
ཕྱིར། བདག་འཛིན་གྱིས་དམིགས་པའི་བདག་ཡོད་དོ། །ཞེ་ན། རྫས་ཡོད་ཀྱི་བདག་མ་
གྲུབ་ཏེ། དེ་ཡོད་ན་དབང་པོ་དང་མངོན་སུམ་ཚད་མས་དམིགས་དགོས་པ་ལས་མ་དམིགས་
པའི་ཕྱིར་དང་། ཕུང་པོ་ལ་བདག་ཏུ་འདོགས་བྱེད་ཀྱི་གང་ཟག་བདག་འཛིན་དེ་བློ་ཕྱིན་ཅི་
ལོག་ཡིན་པའི་ཕྱིར། དེ་ཡང་ཡིན་ཏེ། རང་རྒྱུ་ཀུན་ནས་ཉོན་མོངས་ལས་འཇིག་ཚོགས་
ལ་ལྟ་བའི་ཉོན་མོངས་པའི་རང་བཞིན་དུ་སྐྱེས་པ་ཡིན་པའི་ཕྱིར་དང་། རང་འབྲས་ཆགས་
སྡང་སོགས་ཕྱིན་ཅི་ལོག་གི་ཉོན་མོངས་པའི་རྒྱུ་བྱེད་པའི་ཕྱིར། ཞེས་པ་ཚིགས་བཅད་དང་
པོའི་དོན་དང་། གང་ཟག་འདི་ཆོས་ཅན། ཕུང་པོ་ལས་རྫས་སུ་གྲུབ་པའི་གཅིག་དང་རྫས་
སུ་གྲུབ་པའི་གཞན་དུ་བརྗོད་པར་བྱ་བ་མིན་ཏེ། དེ་ལ་ཉེས་པ་གཉིས་ཡོད་པའི་ཕྱིར་སྟེ་ཕུང་

15
 ༼ཅ༽ མདོ་སྡེ་རྒྱན་གྱི་འགྲེལ་པ།
པོ་བདག་ཏུ་ཐལ་བ་དང་། བདག་རྫས་སུ་ཐལ་བ་གཉིས་ཡོད་པའི་ཕྱིར་ཞེས་པ་ཚིགས་སུ་
བཅད་པ་གཉིས་པའི་དོན་དང་། གལ་ཏེ་རང་སྐྱ་ཐུབ་པའི་རྫས་སུ་ཡོད་ལ། དེ་ཉིད་དང་
གཞན་དུ་ཡོད་པ་མ་ཡིན་པའི་བདག་ཁས་ལེན་ན། དེའི་དགོས་པ་ཡང་བརྗོད་དགོས་ཏེ། དགོས་
པ་མེད་པར་དེ་འདྲ་སྨྲ་མི་རིགས་པའི་ཕྱིར། ཞེས་པ་ཚིགས་བཅད་གསུམ་པའི་དོན་དང་།
གནས་མ་བུ་པ་ན་རེ། ཤིང་ལས་མེ་འབྱུང་བས་གཅིག་པར་ཡང་མི་རུང་། ཤིང་མེད་ན་
མེ་ཡང་མེད་པས་ཐ་དད་པར་མི་རུང་། མེ་བུད་ཤིང་དེ་ཉིད་དང་གཞན་དུ་བརྗོད་དུ་མེད་
པ་བཞིན་ནོ། ། ཞེ་ན། བདག་དང་ཕུང་པོ་གཉིས་བུད་ཤིང་དང་མེ་བཞིན་དུ་དེ་ཉིད་དང་
གཞན་དུ་བརྗོད་དུ་མེད་པ་འདི་མི་རུང་སྟེ། མེ་དང་བུད་ཤིང་གཉིས་ཀྱི་འབྱུང་བའི་ཁམས་
ཀྱི་མཚན་ཉིད་ཀྱང་ཐ་དད། འཇིག་རྟེན་ན་ཡང་ཐ་དད་པར་མངོན་སུམ་དུ་མཐོང་ལ། མེ་
ནི་ཚ་བའི་རང་བཞིན་ནོ། །ས་ནི་སྲ་བའི་རང་བཞིན་ནོ། །ཞེས་བསྟན་བཅོས་ཀྱི་སྒོ་ནས་
ཀྱང་དེ་ལས་གཞན་དུ་སྒྲུབ་མི་ཐུབ་ཅིང་། མེ་རླུང་གིས་ཁྱེར་པ་ན་བུད་ཤིང་མེད་པར་ཡང་
མེ་སྟོན་ཐུབ་པས་གཉིས་ཀ་ཐ་དད་དུ་གྲུབ་པའི་ཕྱིར་རོ། །ཞེས་པ་ཚིགས་བཅད་བཞི་པའི་
དོན་དང་། བུད་ཤིང་མེ་བཞིན་གཉིས་སུ་ནི། །བརྗོད་མིན་མི་རུང་ཞེས་བསྒྲུབ་བྱའི་ཆོས་
དང་བུད་ཤིང་མེ་བཞིན་གཉིས་ཕྱིར་རོ། །ཞེས་རྟགས་ལ་སྦྱོར་དགོས་པར་སྣང་། མུ་སྟེགས་
ཅན་ཁ་ཅིག་ན་རེ། ལྟ་བ་པོ་ནས་རེག་པ་པོའི་བར་ལྔ་ཡུལ་ཤེས་པ་པོ་ལོངས་སྤྱོད་ཟ་བ་པོ་
ལས་བྱེད་པ་པོ་སྡུག་བསྔལ་ལས་གྲོལ་བ་པོའི་བར་མ་གྲུབ་པར་ཐལ། དེ་འདྲའི་བདག་མེད་
པའི་ཕྱིར་སྙམ་ན། གང་ཟག་གི་བདག་དེ་རྣམ་པར་ཤེས་པའི་རྐྱེན་ཡིན་ནམ། དབང་བསྒྱུར་
བ་པོའི་བདག་པོ་ཡིན། དང་པོ་ལྟར་ན། གང་ཟག་གི་བདག་དེ་ཆོས་ཅན། རྣམ་ཤེས་ཀྱི་
རྐྱེན་མིན་ཏེ། ཡུལ་དང་དབང་པོ་གཉིས་ཡོད་པ་ལས་རྣམ་པར་ཤེས་པ་སྐྱེ་བའི་ཕྱིར། ཤིང་
གིས་མེ་བསྐྱེད་ཟིན་པ་ན་ཆུས་སྐྱེད་མི་དགོས་པ་བཞིན་ནོ། །ལྟ་བ་སོགས་ཀྱི་བདག་མེད་དེ།
ཡོད་དགོས་པའི་རྒྱུ་མཚན་མེད་པའི་ཕྱིར། སོགས་སྒྲས་གྲོལ་བ་པོའི་བར་དུའོ། །དེ་ནི་

མདོ་སྡེ་རྒྱན་གྱི་འགྲེལ་པ། ༼ཅ༽ 317
ཚིགས་སུ་བཅད་པ་ལྔ་པའི་དོན་དང་། གཉིས་པ་ལྟར་ན། བདག་དེས་བདེ་བ་དང་ལྡན་
པའི་རྣམ་ཤེས་མི་རྟག་པ་དང་སྡུག་བསྔལ་ཅན་གྱི་རྣམ་ཤེས་མི་འདོད་པ་འབྱུང་བར་མི་བྱེད་
པར་ཐལ། དེ་ནི་རྟག་པ་དང་བདེ་བ་འདོད་ལ་དབང་བསྒྱུར་བ་པོའི་བདག་པོ་ཡིན་པའི་ཕྱིར།
དེ་ཡང་རྫས་ཡོད་ཐམས་ཅད་མཚན་ཉིད་དང་བྱེད་ལས་ཅན་ཡིན་པས། བདག་ཡོད་ན་
མིག་དབང་དང་རྣམ་ཤེས་ལྟར་དེའི་མཚན་ཉིད་དང་བྱེད་ལས་འདི་ཡིན་ཞེས་སྒྲུབ་དགོས་
ནའང་དེའི་མཚན་ཉིད་དང་བྱེད་ལས་ཚད་མས་མ་དམིགས་པས་སྒྲུབ་མི་ནུས་པའི་ཕྱིར། གལ་
ཏེ་ཁྱོད་ཀྱིས་འདོད་པ་ལྟར་གྱི་བདག་ཡོད་ན་རང་སྐྱ་ཐུབ་པའི་རྫས་ཡོད་ཀྱི་བདག་སངས་
རྒྱས་ཀྱིས་གཟིགས་ལ་བདག་མེད་ཟབ་མོ་སངས་རྒྱས་ཀྱིས་གཟིགས་པ་མེད་དགོས་པས་ཟབ་
མོ་མངོན་པར་རྫོགས་པར་བྱང་ཆུབ་པ་ལ་ཡང་གནོད། སྟོན་པ་སངས་རྒྱས་དང་རྟག་བདག་
སྟོན་པ་པོ་སེར་སྐྱ་གཉིས་ཁྱད་མེད་དུ་འགྱུར་བས་ཐུན་མོང་མ་ཡིན་པ་མངོན་པར་རྫོགས་
པར་བྱང་ཆུབ་པ་ལ་ཡང་གནོད། སངས་རྒྱས་བཅོམ་ལྡན་འདས་བདག་འཛིན་གྱི་སྒོ་ནས་
འཇིག་རྟེན་པ་དང་འདྲེས་པས་འཇིག་རྟེན་ལས་འདས་པར་མངོན་པར་རྫོགས་པར་བྱང་ཆུབ་
པ་ལ་ཡང་གནོད་པའི་ཕྱིར། དེར་ཐལ། སངས་རྒྱས་ཀྱི་བྱང་ཆུབ་ཡིན་ན། ཟབ་མོ་མངོན་
པར་བྱང་ཆུབ་པ་ཐུན་མོང་མ་ཡིན་པར་བྱང་ཆུབ་པ། འཇིག་རྟེན་ལས་འདས་པར་བྱང་
ཆུབ་པ་གསུམ་ཀ་ཡིན་དགོས་པའི་ཕྱིར། ཞེས་པ་ཚིགས་སུ་བཅད་པ་དྲུག་པའི་དོན་དང་
གཞན་ཡང་དེ་འདྲའི་བདག་ཡོད་ན་དེ་ལྟ་བ་དང་ཉན་པའི་འབད་རྩོལ་བྱེད་པ་མིག་སོགས་
དང་བཅས་པ་ཞིག་ཡིན་ནམ། བྱེད་པ་མེད་པ་ཞིག་ཡིན། དང་པོ་ལྟར་ན། བྱེད་པ་མིག་
སོགས་དེ་རང་འབྱུང་རྒྱུ་མེད་ཡིན་ནམ། བདག་དེའི་རྐྱེན་ལས་བྱུང་བ་ཡིན། གང་ལྟར་
ན་ཡང་ཉེས་པ་གསུམ་གསུམ་འབྱུང་བའི་ཕྱིར། བརྟག་པ་ཕྱི་མ་ལྟར། བྱེད་པ་མེད་ན་ཡང་
གྲོལ་བ་ལ་སོགས་པའི་བདག་བྱེད་པ་པོ་མེད་པར་འགྱུར་བས་དེ་བྱེད་པ་པོ་མ་ཡིན་པར་འགྱུར་
པའི་ཕྱིར། ཞེས་པ་ནི་ཚིགས་བཅད་བདུན་པའི་དོན་དང་། སྔར་གྱི་ཉེས་པ་དང་པོ་གསུམ་

318
 ༼ཅ༽ མདོ་སྡེ་རྒྱན་གྱི་འགྲེལ་པ།
ནི༑ བྱེད་པ་མེད་པར་ཐལ་བ་དང་། རྣམ་ཤེས་མི་རྟག་པ་མིན་པར་ཐལ་བ་དང་། ལྟ་བ་
དང་ཉན་པ་སོགས་ཀྱི་བྱེད་པ་གཅིག་ཆར་དུ་འཇུག་པར་ཐལ་བ་གསུམ་མོ། །འདི་ནི་ཚིགས་
སུ་བཅད་པ་བརྒྱད་པའི་དོན་དང་། ཉེས་པ་གསུམ་ཚན་གཉིས་པ་ནི། དེ་འདྲའི་བདག་དེ་
རྟག་ཏུ་གནས་པ་ཡང་རྐྱེན་དུ་མི་རུང་། བདག་དེ་ཞིག་པ་ཡང་རྐྱེན་དུ་མི་རུང་། དེ་ལས་
གཞན་པའི་ཕྱོགས་གསུམ་པ་ཡང་མེད་པ་དང་གསུམ་མོ། །དེ་ཡང་བདག་རྟག་ཏུ་གནས་
པ་ལྟ་བ་སོགས་ཀྱི་རྐྱེན་ཡིན་ན། དེ་ལྟ་བ་སོགས་ཀྱི་སྔ་རོལ་ན་ཡོད་དགོས་པ་དང་། ཞིག་
པ་དེའི་རྐྱེན་ཡིན་ན། བདག་མི་རྟག་པར་ཐལ་བའི་སྐྱོན་ཡོད་པའི་ཕྱིར་དང་། ཕྱོགས་གསུམ་
པོ་ཡང་མེད་པའི་ཕྱིར་ན། རྐྱེན་ཉིད་དུ་ནི་མི་རུང་ངོ༌། །ཞེས་པ་ཚིགས་སུ་བཅད་པ་དགུ་
པའི་དོན་དང་། བདག་དང་བདག་གི་བ་མེད་པའི་ཕུང་པོ་ལ་བདག་ཏུ་ལྟ་ན། ལས་དང་
རྣམ་སྨིན་དང༌། རྟེན་འབྲེལ་ཡན་ལག་བཅུ་གཉིས་ཀྱང་མི་རུང་། མུ་སྟེགས་ཅན་དང་ལྟ་
བ་མཚུངས་པར་འགྱུར། འཁོར་བ་དང་ངན་སོང་གི་ལམ་ལ་ལོག་པར་ཞུགས་པ་ཡིན། ཐོས་
བསམ་སྒོམ་གསུམ་བྱས་ཀྱང་སྟོང་པ་ཉིད་ལ་སེམས་མི་འཇུག་པར་འགྱུར། ཉོན་མོངས་
སྤངས་པའི་སྒོ་ནས་འཕགས་པའི་ཆོས་རྣམ་པར་བྱང་བར་མི་འགྱུར་པ་སྟེ་ཉེས་པ་ལྔ་བཅོམ་
ལྡན་འདས་ཀྱིས་གསུངས་ལ་གཞན་གོ་སླའོ། །འདི་ནི་ཚིགས་སུ་བཅད་པ་བཅུ་པའི་དོན་
འགྲེལ་པའོ། །
གཉིས་པ། ཆོས་ཀུན་བདག་མེད་སྒྲུབ་ལ་རྩོད་པ་སྤོང་པའི་བློཀ་གཉིས་ནི། ཀུན་
ནས་ཉོན་མོངས་རྣམ་བྱང་བའི། །གནས་སྐབས་གཅོད་པའི་བྱེ་བྲག་དང་། །འཇུག་དང་
རྒྱུན་གྱི་བྱེ་བྲག་དང་། །གང་ཟག་གིས་ནི་ཉེ་བར་བསྟན། །བདག་ཏུ་ལྟ་བ་བསྐྱེད་མི་དགོས།།
གོམས་པ་ཐོག་མ་མེད་དུས་ཅན། །གང་ཟག་ཡོད་ན་ཐམས་ཅད་ནི། །འབད་མེད་ཐར་
པའམ་ཐར་པ་མེད། །ཅེས་བྱུང་། དེ་ཡང་རྩོད་པ་སྤོང་བ་ལ་ཁོ་ན་རེ། གང་ཟག་གི་བདག་
མེད་ན། མདོ་ལས། ཁུར་འཁྱེར་བ་དང་། བོར་བ་དང་། དད་པའི་རྗེས་འབྲང་ལ་སོགས་

མདོ་སྡེ་རྒྱན་གྱི་འགྲེལ་པ། ༼ཅ༽ 319
པའི་གང་ཟག་གསུངས་པ་དང་ཇི་ལྟར་མི་འགལ་ཞེ་ན། ཀུན་ཉོན་གྱི་གནས་སྐབས་དང་
རྣམ་བྱང་གི་གནས་སྐབས་འདི་དང་འདིའོ་ཞེས་སོ་སོར་གཅོད་པའི་ཕྱིར་དུ་སྡུག་ཀུན་ལ་ཁུར་
དང་། འགོག་ལམ་ལ་ཁུར་འདོར་བའི་ཐ་སྙད་ཀྱིས་གསུངས་ལ། ལམ་ལ་འཇུག་པའི་བྱེ་
བྲག་དང་། མཐོང་སྒོམ་སོགས་ཀྱི་བྱེ་བྲག་དང་དབང་པོ་རྣོ་རྟུལ་གྱི་རྒྱུན་གྱི་བྱེ་བྲག་འབྱེད་
པའི་ཕྱིར་དུ་དད་པའི་རྗེས་འབྲང་དང་ཆོས་ཀྱི་རྗེས་འབྲང་གཉིས་སོགས་གང་ཟག་གི་རྣམ་
བཞག་ཉེ་བར་བསྟན་པ་དང་བདག་ལྟ་ཐོག་མེད་ནས་གོམས་པ་དེ་ཐོག་མ་མེད་པའི་དུས་ཅན་
ཡིན་པས་གསར་དུ་སྐྱེད་མི་དགོས་པ་དང་། རང་སྐྱ་བའི་བདག་ཡོད་ན་འབད་མེད་དུ་ཐར་
པའམ་ཡང་ན་གཏན་ནས་མ་ཐར་པའི་སྐྱོན་ཡོད་པའི་ཕྱིར། ཞེས་པའོ། །
གསུམ་པ། དོན་བསྡུ་བསྟན་པའི་བློཀ་གཅིག་ནི། དེ་ལྟར་ཡོན་ཏན་དེ་དག་དང་།།
རྟག་ལྡན་བྱང་ཆུབ་སེམས་དཔའ་ནི། །རང་གི་དོན་ཡང་མི་འདོར་ཞིང་། །གཞན་གྱི་དོན་
ཡང་སྒྲུབ་པར་བྱེད། །ཅེས་བྱུང་། དེ་ལྟར་ཡོན་ཏན་བཅུ་བཞི་དང་ལྡན་པའི་བྱང་ཆུབ་
སེམས་དཔའ་རྣམས་ཆོས་ཅན། མཛད་པ་ཁྱད་པར་ཅན་དང་རྟག་ཏུ་ལྡན་པ་ཡིན་ཏེ། རང་
གི་དོན་མི་འདོར་ཞིང་། གཞན་གྱི་དོན་ཡང་རྒྱ་ཆེན་སྒྲུབ་པར་བྱེད་པའི་ཕྱིར། ཐེག་པ་
ཆེན་པོ་མདོ་སྡེའི་རྒྱན་ལས་བྱང་ཆུབ་ཀྱི་ཕྱོགས་དང་མཐུན་པའི་ལེའུ་ལ་ཟློཀ་བརྒྱ་དང་གསུམ་
ཡོད་པ་རྣམས་རྫོགས་སོ། །
གསུམ་པ། ཡོན་ཏན་སྣ་ཚོགས་ཀྱི་སྒོ་ནས་ཐབས་མཁས་པར་བྱེད་ཚུལ་ལ། བྱང་
ས་ལས། ངོ་མཚར་ངོ་མཚར་མིན་པ་དང་། །སྙོམས་པའི་སེམས་དང་ཕན་འདོགས་དང་།།
ལན་དུ་ཕན་འདོགས་དེ་བཞིན་སྨོན། །སྦྱོར་བ་འབྲས་བུ་ཡོད་པ་ཉིད། །ཅེས་པ་ལྟར། དོན་
གཉིས་ཕུན་ཚོགས། བསམ་སྦྱོར་ཕུན་ཚོགས། རྒྱུ་འབྲས་ཕུན་ཚོགས། ཆོས་དང་དོན་
ཕུན་སུམ་ཚོགས་པ་དང་བཞི། དང་པོ་ལ། རང་ཉིད་སྨིན་པ་རང་དོན་དང་། གཞན་རྒྱུད་
སྨིན་པའི་གཞན་དོན་གཉིས། དང་པོ་ལ། ཕ་རོལ་ཏུ་ཕྱིན་པ་དྲུག་ལས་བརྩམས་ཏེ་སྒྲུབ་

༼ཅ༽ མདོ་སྡེ་རྒྱན་གྱི་འགྲེལ་པ།
པའི་ངོ་མཚར་ཆེ་བ་དང་། བྱང་ཆུབ་སེམས་དཔའི་འབྲས་བུ་བཞི་ལས་བརྩམས་ཏེ་འབྲས་
བུའི་ངོ་མཚར་ཆེ་བ་དང་། རང་བཞིན་དུ་སོང་བས་ངོ་མཚར་མིན་པ་དང་། འགྲོ་བ་ཀུན་
ལ་ཕྱིན་དྲུག་གི་སྦྱོར་བ་སྙོམས་པ་དང་བཞི།
དང་པོ། ཕ་རོལ་ཏུ་ཕྱིན་པ་དྲུག་ལས་བརྩམས་ཏེ་སྒྲུབ་པའི་ངོ་མཚར་ཆེ་བ་བསྟན་
པའི་བློ ཀ་གཉིས་ནི། རང་གི་ལུས་དང་སྡོམ་པའི་ཕྱིར། །ཕུན་སུམ་ཚོགས་པ་ཡོངས་གཏོང་
དང་། །ཉམ་ཆུང་རྣམས་ལ་བཟོད་པ་དང་། །ལུས་དང་སྲོག་ལ་མི་ལྟ་བར། །བརྩོན་འགྲུས་
རྩམ་དང་བསམ་གཏན་གྱི། །བདེ་ལ་རོ་མྱང་མེད་ཉིད་དང་། །ཤེས་རབ་ལ་ནི་མི་རྟོག་པ།།
བློ་ལྡན་རྣམས་ཀྱི་ངོ་མཚར་འདོད། །ཅེས་བྱུང་། དེ་ཡང་བློ་ལྡན་བྱང་ཆུབ་སེམས་དཔའ་
རྣམས་ཆོས་ཅན། ཕར་ཕྱིན་དྲུག་ཉམས་སུ་ལེན་ཚུལ་ངོ་མཚར་ཆེ་བ་ཡིན་ཏེ། སྦྱིན་པ་
ལ་ནི་རང་གི་ལུས་ཀྱང་གཏོང་ནུས་པས་ངོ་མཚར་ཆེ་བ་དང་། ཚུལ་ཁྲིམས་སྡོམ་པའི་ཆེད་
དུ་ནི་ཕུན་སུམ་ཚོགས་པ་རྒྱ་ཆེན་པོ་གཏོང་བ་ངོ་མཚར་ཆེ་བ་དང་། བཟོད་པས་ཉམ་ཆུང་
རྣམས་ལ་བཟོད་པ་དང་། བརྩོན་འགྲུས་ཀྱིས་ནི་ལུས་དང་སྲོག་ལ་མི་བལྟ་བ་དང་། བསམ་
གཏན་གྱིས་ནི་བསམ་གཏན་གྱི་བདེ་བ་ལ་རོ་མྱང་མི་བྱེད་པ་དང་ཤེས་རབ་ཀྱིས་ནི་ཤེས་བྱ་
ཀུན་ལ་རྣམ་པར་མི་རྟོག་པའི་ཕྱིར། ཞེས་པའོ། །
གཉིས་པ། བྱང་ཆུབ་སེམས་དཔའི་འབྲས་བུ་བཞི་ལ་བརྩམས་ཏེ་འབྲས་བུ་ངོ་མཚར་
ཆེ་བ་བསྟན་པའི་བློ ཀ་གཅིག་ནི། དེ་བཞིན་གཤེགས་རིགས་སྐྱེ་བ་དང་། ། ལུང་བསྟན་པ་
དང་དབང་བསྐུར་དང་། །བྱང་ཆུབ་རབ་ཏུ་ཐོབ་པ་ཡང་། །ངོ་མཚར་ཆེ་བ་ཡིན་པར་
འདོད། །ཅེས་བྱུང་། དེ་ཡང་བློ་ལྡན་བྱང་ཆུབ་སེམས་དཔའ་ཆོས་ཅན། ཁྱོད་ཀྱིས་ཕྱིན་
དྲུག་གི་ལམ་བགྲོད་པའི་གནས་སྐབས་ཀྱི་འབྲས་བུ་དང་མཐར་ཐུག་གི་འབྲས་བུ་རྣམས་ངོ་
མཚར་ཤིན་ཏུ་ཆེ་བ་ཡིན་ཏེ། ས་དང་པོར་དོན་དམ་བྱང་ཆུབ་ཀྱི་སེམས་ཀྱི་སྒོ་ནས་དེ་བཞིན་
གཤེགས་པའི་རིགས་སུ་སྐྱེ་བ་དབུ་མ་ལ་འཇུག་པར་གསུངས་པ་ལྟར་དང་། ས་བརྒྱད་པར་

མདོ་སྡེ་རྒྱན་གྱི་འགྲེལ་པ། ༼ཅ༽ 321
ལུང་བསྟན་པ་དང་། དེ་ཡང་བླ་མེད་བྱང་ཆུབ་ཏུ་ལུང་བསྟན་པར་རིགས་པར་བྱ། དེའི་
ལུང་བསྟན་ས་བརྒྱད་པ་ནས་ཡིན་ཏེ། རྒྱུད་བླ་མ་ལས། ས་བདུན་རྗེས་འབྲེལ་དྲི་མ་རྣམས།།
མངལ་སྦུབས་དྲི་མ་དག་དང་མཚུངས། །མངལ་སྦུབས་བྲལ་འདྲ་མི་རྟོག་པའི། །ཡེ་ཤེས་
རྣམ་པར་སྨིན་པ་བཞིན། །ས་བརྒྱད་པ་གཞོན་ནུའི་སར་བཤད་པའོ། །དེ་ཡང་འབད་རྩོལ་
རགས་པ་ཉེ་བར་ཞི་བས། རྒྱལ་བ་རྣམས་ཀྱིས་འགོག་ལས་སློང་བར་མཛད་དགོས་པ་དང་།
དེའི་རྒྱུ་མཚན་གྱིས་ལུགས་འདི་དང་རང་རྒྱུད་པའི་ལུགས་ལའང་ས་བརྒྱད་པ་ནས་བདག་
འཛིན་མངོན་དུ་འགྱུར་པ་མེད་པ་དང་། སྨོན་སེམས་ཡང་མེད་ལ། ཐལ་འགྱུར་པའི་ལུགས་
ལ་ཤེས་སྒྲིབ་སྤངས་པའི་མགོ་དེ་ནས་འཛུགས་པས་ཉོན་སྒྲིབ་སྤངས་ཟིན་པ་ཡིན་ནོ། ། ས་
བཅུ་བར་འོད་ཟེར་ཆེན་པོའི་དབང་བསྐུར་བ་ཐོབ་པ་དང་། མཐར་བྱང་ཆུབ་ཆེན་པོ་འཐོབ་
པའི་ཕྱིར། ཞེས་པའོ། །
གསུམ་པ། རང་བཞིན་དུ་སོང་བས་ངོ་མཚར་མིན་པ་བསྟན་པའི་བློཀ་གཅིག་ནི།
འདོད་ཆགས་བྲལ་དང་སྙིང་བརྩེ་དང་། །དེ་བཞིན་བསྒོམ་མཆོག་ཐོབ་པ་དང་། །སེམས་
མཉམ་ཕྱིར་ན་དེ་དག་ལ། །སྦྱོར་བ་ངོ་མཚར་ཆེ་མ་ཡིན། །ཞེས་བྱུང་། དེ་ཡང་རྣམ་པ་
གཅིག་ཏུ་ན་བྱང་སེམས་རང་ཉིད་ལ་ལྟོས་ཏེ་ངོ་མཚར་ཆེ་བ་ཡང་མིན་ཏེ། འདོད་ཆགས་
དང་བྲལ་ནས་སྦྱིན་པ་དང་། སྙིང་བརྩེ་བའི་སྟོབས་ཀྱིས་ཚུལ་ཁྲིམས་དང་བཟོད་པ། སྒོམ་
པ་མཆོག་ཐོབ་ནས་བརྩོན་འགྲུས་དང་བསམ་གཏན། སེམས་མཉམ་པ་ཉིད་ཐོབ་ནས་ཕར་
ཕྱིན་དྲུག་ལ་སྦྱོར་སླ་བའི་ཕྱིར།
གསུམ་པ། འགྲོ་བ་ཐམས་ཅད་ལ་ཕྱིན་དྲུག་གི་སྦྱོར་བ་སྙོམས་པ་བསྟན་པའི་བློཀ་
གསུམ་ནི། ཇི་ལྟར་བློ་ལྡན་སེམས་ཅན་ལ། །རབ་ཏུ་བྱམས་པར་འགྱུར་བ་ལྟར། །སེམས་
ཅན་བདག་དང་ཆུང་མ་དང་། །བུ་བཤེས་གཉེན་ལ་དེ་ལྟ་མིན། །དོན་གཉེར་བ་ལ་ཕྱོགས་
མེད་དང་། །ཚུལ་ཁྲིམས་རྟག་ཏུ་མ་ཉམས་དང༌། །ཀུན་ཏུ་བཟོད་ཅིང་ཐམས་ཅད་ཕྱིར།།

32
 ༼ཅ༽ མདོ་སྡེ་རྒྱན་གྱི་འགྲེལ་པ།
བརྩོན་འགྲུས་ཆེན་པོ་རྩོམ་པ་དང༌། །རྟག་ཏུ་བསམ་གཏན་དགེ་བ་དང་། །ཤེས་རབ་རྣམ་
པར་མི་རྟོག་ཉིད། །བྱང་ཆུབ་སེམས་དཔའ་དེ་དག་ལ། །དེ་ལྟར་སེམས་མཉམ་ཤེས་པར་
བྱ༑ ཞེས་བྱུང་། དེ་ཡང་བློ་ལྡན་བྱང་ཆུབ་སེམས་དཔའ་རྣམས་ཆོས་ཅན། སེམས་ཅན་
རྣམས་ལ་སེམས་སྙོམས་པ་གཞན་ལས་ཆེས་ཁྱད་པར་དུ་འཕགས་པ་ཡིན་ཏེ། གཞན་རྣམས་
ནི་སེམས་ཅན་བདག་དང་ཆུང་མ་དང་བུ་དང་བཤེས་གཉེན་རྣམས་ལའང་དེ་ལྟ་མིན་པའི་
ཕྱིར། དེ་ཆོས་ཅན། སེམས་སྙོམས་པའི་དབང་གིས་ཕྱོགས་རིས་མེད་པར་སྦྱིན་པ་སོགས་
ཀྱི་སྦྱོར་བ་སྙོམས་པ་ཡིན་ཏེ། སྦྱིན་པ་ལ་སེམས་མཉམ་པ་ཉིད་ནི་དོན་དུ་གཉེར་བ་ལ་ཕྱོགས་
མེད་པའི་ཕྱིར་དང་། ཚུལ་ཁྲིམས་ལ་ནི་རྟག་ཏུ་ཕྲ་རགས་ཙམ་ཡང་མི་ཉམས་པའི་ཕྱིར་
དང་། ཀུན་ཏུ་བཟོད་ཅིང་ཞེས་བྱ་བ་ནི་ཡུལ་དང་དུས་དང་སེམས་ཅན་ལ་བྱེ་བྲག་མེད་པའི་
ཕྱིར་དང་། ཐམས་ཅད་ཀྱི་ཕྱིར་བརྩོན་འགྲུས་བརྩོན་པ་ནི་རང་དང་གཞན་གྱི་དོན་དང་
དགེ་བ་ཐམས་ཅད་ཀྱི་དོན་དུ་མཉམ་པར་སྦྱོང་བའི་ཕྱིར་དང་། དུས་རྟག་ཏུ་བསམ་གཏན་
གྱི་དགེ་བ་ལ་གནས་པའི་ཕྱིར་དང་། ཤེས་རབ་རྣམ་པར་མི་རྟོག་པ་ཉིད་ཀྱིས་ནི་ཆོས་ཀུན་
གྱི་གནས་ལུགས་མཐོང་བའི་ཕྱིར་རོ། །མངོན་རྟོགས་རྒྱན་ལས། དེ་དག་ཉིད་ལ་སེམས་
མཉམ་སོགས། །རྣམ་པ་དག་ནི་བཅུར་བཤད་དོ། །ཞེས་པ་དང་། བྱང་ས་ལས། རྣམ་པ་
ལྔས་སེམས་ཅན་ཐམས་ཅད་ལ་སེམས་སྙོམས་པར་རིག་པར་བྱ། ཞེས་པ་རྣམས་ཆ་འདྲའོ།།
གཉིས་པ། གཞན་རྒྱུད་སྨིན་པའི་གཞན་དོན་ལ། ཕན་འདོགས་པ་དང་། ལན་དུ་
ཕན་འདོགས་པ་གཉིས། དང་པོ་ལ། དངོས་ཀྱི་དོན་དང་། དཔེ་བདུན་གྱིས་བསྔགས་པ་
གཉིས། དང་པོ། གཞན་ལ་ཕན་འདོགས་པ་དངོས་ཀྱི་དོན་བསྟན་པའི་ཟློཀ་གཉིས་ནི། སྣོད་
ཉིད་དུ་ནི་བྱེད་པ་དང་། །ཚུལ་ཁྲིམས་དག་ལ་འགོད་པ་དང་། །གནོད་པ་ལ་ནི་བཟོད་པ་
དང་། །དོན་བྱེད་པར་ནི་འགྲོ་བ་དང༌། །བསྟན་པ་འདི་ལ་འཛུད་པ་དང་། །ཐེ་ཚོམ་གཅོད་
པར་བྱེད་པ་འདི། ། བློ་ལྡན་རྣམས་ཀྱི་སེམས་ཅན་ལ། །ཕན་འདོགས་ཉིད་དུ་འདོད་པ་ཡིན།།

མདོ་སྡེ་རྒྱན་གྱི་འགྲེལ་པ། ༼ཅ༽ 323
ཞེས་བྱུང་། དེ་ཡང་བློ་ལྡན་བྱང་ཆུབ་སེམས་དཔའ་རྣམས་ཆོས་ཅན། ཕྱིན་དྲུག་གི་སྒོ་
ནས་གཞན་སེམས་ཅན་རྣམས་ལ་ཕན་འདོགས་པ་ཡིན་ཏེ། སྦྱིན་པའི་ཕར་ཕྱིན་གྱིས་གཞན་
ཆོས་ཀྱི་སྣོད་དུ་བྱེད། ཚུལ་ཁྲིམས་ཀྱིས་ལས་རྣམ་པར་དག་པ་ལ་འགོད། བཟོད་པས་གཞན་
གནོད་ལ་བཟོད། བརྩོན་འགྲུས་ཀྱིས་གཞན་དོན་བྱེད་པར་སྤྲོ། བསམ་གཏན་ཀྱིས་མཐུ་
ཕུན་སུམ་ཚོགས་པས་གཞན་སངས་རྒྱས་ཀྱི་བསྟན་པ་འདི་ལ་འཛུད་པར་བྱེད། ཤེས་རབ་
ཀྱི་ཕར་ཕྱིན་གྱིས་གདུལ་བྱའི་ཐེ་ཚོམ་གཅོད་པར་བྱེད་པའི་ཕྱིར།
གཉིས་པ། བློ་ལྡན་བྱང་ཆུབ་སེམས་དཔའ་རྣམས་ཀྱིས་སེམས་ཅན་ལ་ཕན་འདོགས་
པ་དཔེ་བདུན་གྱི་སྒོ་ནས་བསྔགས་པའི་ཐོག་བཅུ་དྲུག་ནི། གང་དག་རྟག་ཏུ་སེམས་ཅན་རྣམས།།
བསམ་པ་མཉམ་པས་འཛིན་བྱེད་ཅིང་། །འཕགས་པའི་ས་ལ་སྐྱེད་པ་དང་། །དགེ་བ་འཕེལ་
བར་བྱེད་པ་དང་། །ཉེས་བྱས་ལས་ནི་ཡོངས་སྲུང་དང་། །ཐོས་པ་བྱང་བར་བྱེད་པ་ནི།།
ལས་ལྔ་དག་གིས་རྒྱལ་སྲས་རྣམས། །སེམས་ཅན་མ་དང་འདྲ་བ་ཡིན། །སེམས་ཅན་ཀུན་
ལ་རྟག་པར་ནི། །དང་བ་སྐྱེད་པར་བྱེད་པ་དང་། །ལྷག་པའི་ཁྲིམས་སོགས་སློབ་པ་དང༌།།
རྣམ་པར་གྲོལ་ལ་སྦྱོར་བའི་ཕྱིར། །སངས་རྒྱས་ལ་ནི་གསོལ་བ་དང་། །དེ་དག་སྒྲིབ་པ་
སྤོང་བའི་ཕྱིར། །ལས་ལྔ་དག་གིས་རྒྱལ་སྲས་རྣམས། །སེམས་ཅན་ཕ་དང་འདྲ་བ་ཡིན།།
༥
གང་དག་བསྟན་པར་མི་འོས་པ། །སེམས་ཅན་རྣམས་ལ་གསང་བྱེད་ཅིང་། །བསླབ་ལས་
ཉམས་པ་སྨོད་པ་དང་། །ཕུན་སུམ་ཚོགས་པ་བསྔགས་པ་ཉིད། །གདམས་ངག་སྦྱིན་པར་
བྱེད་པ་དང་། །བདུད་རྣམས་སོན་པར་བྱེད་པ་སྟེ། །ལས་ལྔ་དག་གིས་རྒྱལ་སྲས་རྣམས།།
སེམས་ཅན་རྩ་ལག་འདྲ་བ་ཡིན། །ཀུན་ནས་ཉོན་མོངས་རྣམ་བྱང་ལ། །གང་དག་རང་
བློ་མ་འཁྲུལ་བ། །འཇིག་རྟེན་འཇིག་རྟེན་མིན་པ་ཡི། །ཕུན་ཚོགས་ཟད་པར་སྦྱིན་པར་
བྱེད། ། སྐྱོ་བ་མེད་པས་མི་བྱེད་ཅིང་། རྟག་ཏུ་ཕན་དང་བདེ་འདོད་པ། །ལས་ལྔ་དག་གིས་
རྒྱལ་སྲས་རྣམས། །སེམས་ཅན་གྲོགས་པོ་འདྲ་བ་ཡིན། །གང་དག་སེམས་ཅན་སྨིན་བྱ་

324
 ༼ཅ༽ མདོ་སྡེ་རྒྱན་གྱི་འགྲེལ་པ།
ལ༑ ༑རྟག་ཏུ་བརྩོན་པ་དང་ལྡན་ཞིང་། །ཡང་དག་ངེས་པར་འབྱུང་བ་སྨྲ། །ལོག་པར་
སྒྲུབ་པ་རྣམས་ལ་བཟོད། །ཕུན་སུམ་ཚོགས་པ་གཉིས་སྦྱིན་བྱེད། །དེ་ཡི་ཐབས་ལ་མཁས་
པ་ནི། །ལས་ལྔ་དག་གིས་རྒྱལ་སྲས་རྣམས། །སེམས་ཅན་བྲན་དང་འདྲ་བ་ཡིན། །ཡང་
༥
དག་མི་སྐྱེའི་ཆོས་ལ་ནི། །བཟོད་པ་ཐོབ་པར་འདོད་པ་དང་། །ཐེག་པ་ཐམས་ཅད་སྟོན་
པ་དང་། །རྣལ་འབྱོར་གྲུབ་པར་སྦྱོར་བ་དང་། །བཞིན་མཛེས་ལན་དུ་ཕན་འདོགས་དང་།།
རྣམ་པར་སྨིན་ལ་མི་ལྟ་བ། ། ལས་ལྔ་དག་གིས་རྒྱལ་སྲས་རྣམས། །སེམས་ཅན་སློབ་དཔོན་
འདྲ་བ་ཡིན། །སེམས་ཅན་དོན་ལ་ཤིན་ཏུ་བརྩོན། །ཚོགས་རྣམས་རྫོགས་པར་བྱེད་པ་དང་།།
ཚོགས་བསགས་མྱུར་དུ་གྲོལ་བར་བྱེད། ། མི་མཐུན་ཕྱོགས་ནི་སྤོང་བྱེད་ཅིང་། །འཇིག་
རྟེན་འཇིག་རྟེན་མ་ཡིན་པའི། །ཕུན་སུམ་ཚོགས་པ་ལ་སྦྱོར་བ། །ལས་ལྔ་དག་གིས་རྒྱལ་
སྲས་རྣམས། །སེམས་ཅན་མཁན་པོ་འདྲ་བ་ཡིན། །ཞེས་བྱུང་། དེ་ཡང་རྒྱལ་སྲས་བྱང་
ཆུབ་སེམས་དཔའ་རྣམས་ཆོས་ཅན། སེམས་ཅན་རྣམས་ལ་དྲིན་ཆེན་མ་དང་འདྲ་སྟེ། མས་
བུ་རྣམས་ཕོངས་པ་ལས་འཛིན། དང་པོར་སྐྱེད། གསོ་ཞིང་སྤེལ། གཡང་ས་སོགས་ལས་
སྲུང་། བརྡ་སོགས་སློབ་པ་ལྟར། སེམས་ཅན་ཐམས་ཅད་ལ་བསམ་པ་མཉམ་པས་གཅེས་
པར་འཛིན་པ་དང་། འཕགས་པའི་ས་སྐྱེད་པ་དང་། དགེ་བ་སྤེལ་བ་དང་། ཉེས་པ་བྱས་
པ་ལས་བསྲུངས་པ་དང་། །ཐོས་པ་བྱང་པར་བྱེད་སོགས་ལས་ལྔ་བྱེད་པའི་ཕྱིར། ཞེས་
པ་མ་དང་འདྲ་བར་བསྟན་པའི་ཚིགས་བཅད་གཉིས་ཀྱི་དོན་ནོ། །དེ་ཆོས་ཅན། ཕ་དང་
འདྲ་སྟེ། །ཕས་བུའི་ས་བོན་སྐྱེད། བཟོ་སོགས་སློབ། ཁྱིམ་གྱི་བདེ་བ་ལ་འགོད། གྲོགས་
སོགས་ལ་བཅོལ། བུ་ལོན་སོགས་བྱང་བར་བྱེད། དེ་བཞིན་དུ་དད་པའི་ས་བོན་སྐྱེད་པ་
དང་། ལྷག་པའི་ཚུལ་ཁྲིམས་སོགས་སློབ་པ་དང་། རྣམ་གྲོལ་གྱི་བདེ་བ་ལ་སྦྱོར་བ་དང་།
སངས་རྒྱས་སོགས་ལ་གསོལ་བ་འདེབས་པ་དང་། ཕྱིན་དྲུག་གི་སྒོ་ནས་སྒྲིབ་པ་སྤོང་བའི་
ཐབས་བྱེད་པའི་ཕྱིར། ཞེས་པ་དེ་ཕ་དང་འདྲ་བར་བསྟན་པའི་ཚིགས་བཅད་གཉིས་ཀྱི་དོན་

མདོ་སྡེ་རྒྱུན་གྱི་འགྲེལ་པ། ༼ ཅ༽ 325
ནོ༑ ༑དེ་ཆོས་ཅན། རྩ་ལག་དང་འདྲ་བ་ཡིན་ཏེ། རྩ་ལག་གིས་གསང་འོས་ཀྱི་རིགས་
གསང་། བྱ་བ་ངན་པ་ལ་སྨོད། བྱ་བ་བཟང་པོ་ལ་བསྔགས། གྲོགས་བྱེད་ཅིང་བསྒོ། ཉམ་
ང་བ་ལས་བཟློག་པར་བྱེད། དེ་བཞིན་དུ་བསྟན་པར་མི་འོས་པ་གསང་། བསླབ་པ་ལས་
ཉམས་པའི་ཚེ་སྨོད་པ་དང་། ཕུན་སུམ་ཚོགས་པ་ལ་བསྔགས་པ་དང་། གདམས་ངག་སྦྱིན་
པ་དང་། བདུད་རྣམས་སྤྲོད་པར་བྱེད་པའི་ཕྱིར། ཞེས་པ་རྩ་ལག་དང་འདྲ་བར་བསྟན་
པའི་ཚིགས་བཅད་གཉིས་ཀྱི་དོན་ནོ། །དེ་ཆོས་ཅན། །གྲོགས་བཟང་པོ་དང་འདྲ་སྟེ། གྲོགས་
བཟང་པོས་ཕན་གནོད་མི་ནོར་བར་བྱེད། ཕན་པ་སྒྲུབ། མཛའ་བ་མི་ཕྱེད། རྟག་ཏུ་ཕན།
བདེ་བར་འདོད་པ་དེ་བཞིན་དུ། ཀུན་བྱང་ལ་བློ་མི་འཁྲུལ་བར་བྱེད། འཇིག་རྟེན་དང་
འཇིག་རྟེན་ལས་འདས་པའི་ཕུན་སུམ་ཚོགས་པ་ཐམས་ཅད་སྦྱིན། གཞན་དོན་ལ་མི་སྐྱོ་བས་
བདུད་ཀྱིས་མི་ཕྱེད། རྟག་ཏུ་སེམས་ཅན་ལ་ཕན་པ་དང་། བདེ་བར་འདོད་པའི་ལས་ལྔའི་
སྒོ་ནས་གྲོགས་བཟང་པོ་དང་འདྲ་བའི་ཕྱིར། ཞེས་པ་གྲོགས་བཟང་དང་འདྲ་བར་བསྟན་
པའི་ཚིགས་བཅད་གཉིས་ཀྱི་དོན་ནོ། །དེ་ཆོས་ཅན། བྲན་དང་འདྲ་སྟེ། བྲན་ནི་ལྡན་པ་
ཡང་བ་སོགས་དང་། བྱ་བ་ལ་མི་བསླུ། སྦྱོར་བ་དང་བརྡེག་པ་སོགས་བཟོད། དགོས་པ་
ཐམས་ཅད་སྒྲུབ། ལས་སྒྲུབ་པ་ལ་མཁས་པ་དེ་བཞིན་དུ། སེམས་ཅན་སྨིན་པ་ལ་བརྩོན།
འཁོར་བ་ལས་ངེས་པར་འབྱུང་བའི་གཏམ་སྨྲ། གདུལ་བྱའི་ལོག་སྒྲུབ་བཟོད། འཇིག་རྟེན་
དང་འཇིག་རྟེན་ལས་འདས་པའི་ཕུན་ཚོགས་གཉིས་སྦྱིན། དེའི་བྱ་བ་སྒྲུབ་པའི་ཐབས་ལ་
མཁས་པའི་ཕྱིར། ཞེས་པ་བྲན་དང་འདྲ་བར་བསྟན་པའི་ཚིགས་བཅད་གཉིས་ཀྱི་དོན་ནོ།།
དེ་ཆོས་ཅན། སློབ་དཔོན་དང་འདྲ་སྟེ། ། སློབ་དཔོན་ནི་རང་གིས་ལེགས་པར་བསླབ་པ་
ལྟར་སློབ་འདོད་ཅིང་དེ་བཞིན་དུ་སློབ་པ་དང་། བསླབ་པའི་དོན་ལ་སྦྱོར་བ་དང་། མཛངས་
ཤིང་ངེས་པ་དང་། ལན་ལ་མི་རེ་བ་དེ་བཞིན་དུ། མི་སྐྱེ་བའི་ཆོས་ལ་བཟོད་པ་ཐོབ་པར་
འདོད་པ་དང༌། ཐེག་པ་གསུམ་སྟོན་པ་དང་། ཞི་ལྷག་གི་རྣལ་འབྱོར་སྒྲུབ་པར་སྦྱོར་བ་

26
 ༼ཅ༽ མདོ་སྡེ་རྒྱན་གྱི་འགྲེལ་པ།
དང་། བཞིན་ཞི་རྡུལ་གྱིས་མཛེས་ཤིང་ལན་དུ་ཕན་འདོགས་པ་དང་། རྣམ་སྨིན་ལ་མི་
རེ་ལྔའི་སྒོ་ནས་སློབ་དཔོན་དང་འདྲ་བའི་ཕྱིར། ཞེས་པ་སློབ་དཔོན་དང་འདྲ་བར་བསྟན་
པའི་ཚིགས་བཅད་གཉིས་ཀྱི་དོན་ནོ། ། བློ་ལྡན་བྱང་ཆུབ་སེམས་དཔའ་རྣམས་ཆོས་ཅན།
སེམས་ཅན་རྣམས་ལ་ཕན་འདོགས་པ་མཁན་པོ་དང་འདྲ་བ་ཡིན་ཏེ། མཁན་པོས་རབ་ཏུ་
འབྱིན་པ་དང་། བསྙེན་པར་རྫོགས་པ་དང་། རྣམ་གྲོལ་ལ་སྦྱོར་བ་དང་། ཆོས་དང་ཟང་
ཟིང་གིས་ལེགས་པར་སྡུད་པ་དེ་བཞིན་དུ། རྒྱལ་སྲས་བྱང་ཆུབ་སེམས་དཔའ་རྣམས་ནི།
གཞན་དོན་ལ་བརྩོན་པ་དང་། ཚོགས་རྫོགས་པར་བྱེད་པ་དང་། ཚོགས་བསགས་པས་
མྱུར་དུ་གྲོལ་བ་བྱེད་པ་དང་། མི་མཐུན་ཕྱོགས་སྤོང་བར་བྱེད་པ་དང་། ཕུན་སུམ་ཚོགས་
པ་ལ་སྦྱོར་བར་བྱེད་པའི་ལས་ཀ་ལྔའི་སྒོ་ནས་བྱང་ཆུབ་སེམས་དཔའ་རྣམས་མཁན་པོ་དང་
འདྲ་བ་ཡིན་པའི་ཕྱིར། ཞེས་པའོ། །བྱང་ས་ལས། ཕན་འདོགས་པའི་བྱ་བ་ཐམས་ཅད་
ནི་རྣམ་པ་ལྔས་རིག་པར་བྱ་སྟེ། ཞེས་སོགས་གསུངས་སོ། ། བློ་ལྡན་བྱང་སེམས་རྣམས་
ཀྱིས་གཞན་ལ་ཕན་འདོགས་པའི་བྱ་བ་སོ་ལྔ་ཡོད་ཀྱང་ལྔ་ཚན་དུ་འདྲ་བའི་ཕྱིར་ན་རྣམ་པ་
ལྔས་རིག་པར་བྱ་བར་གསུངས་པ་ཡིན་ཏེ། ལེགས་བཤད་གསེར་གྱི་ཕྲེང་བ་ལས། གནས་
བདུན་ལ་མཁས་པའི་དགེ་སློང་དང་ཤིང་འདབ་མ་བདུན་པ་བཞིན་ནོ། །ཞེས་གསུངས་པ་
དེ་དང་ཆ་འདྲའོ། །
གཉིས་པ། ལན་དུ་ཕན་འདོགས་པ་བསྟན་པའི་བློཀ་གཉིས་ནི། ལོངས་སྤྱོད་རྣམས་
ལ་མ་ཆགས་དང་། །ཚུལ་ཁྲིམས་ཉམས་པ་མེད་པ་དང་། །བྱས་པ་གཟོ་དང་ལྡན་པ་དང་།།
སྒྲུབ་པ་ལ་ཡང་སྦྱོར་བའི་ཕྱིར། །ཕ་རོལ་ཕྱིན་པ་དྲུག་པོ་ལ། དེ་ལྟར་འཇུག་པའི་ལུས་ཅན་
དག །བྱང་ཆུབ་སེམས་དཔའ་རྣམས་ལ་ནི། །དེ་བཞིན་ལན་དུ་ཕན་འདོགས་ཡིན། །ཞེས་
བྱུང་། དེ་ཡང་བྱང་ཆུབ་སེམས་དཔའ་རྣམས་ཆོས་ཅན། ལན་དུ་ཕན་འདོགས་པ་ཡིན་
ཏེ༑ རང་གིས་གཞན་སྦྱིན་སོགས་ལ་བཀོད་པ་དེ་དག་གིས་རང་ཉིད་གཏོང་བས་མཆོད་

མདོ་སྡེ་རྒྱན་གྱི་འགྲེལ་པ། ༼ཅ༽ 27
པ་ལྟ་བུ་ལ་ཡང་ཕྱིན་དྲུག་གི་དང་པོ་གསུམ་གྱིས་རང་གཞན་སླར་ཡང་ལོངས་སྤྱོད་ལ་མ་
ཆགས་པ་དང་། ཚུལ་ཁྲིམས་མི་ཉམས་པ་དང་། བྱས་པ་གཟོ་བར་བྱེད་ལ། ཐ་མ་གསུམ་
གྱིས་སྒྲུབ་པ་ལ་གོང་འཕེལ་དུ་སྦྱོར་བའི་ཕྱིར། དེ་ལྟར་ཕར་ཕྱིན་དྲུག་ལ་དུས་རྟག་ཏུ་འཇུག་
པའི་གང་ཟག་རྣམས་ཀྱང་བྱང་ཆུབ་སེམས་དཔའ་དེ་བཞིན་དུ་ལན་དུ་ཕན་འདོགས་པར་བྱེད་
པའི་ཕྱིར།
གཉིས་པ། བསམ་སྦྱོར་ཕུན་ཚོགས་བཤད་པ་ལ། དང་པོ། བསམ་པ་ཕུན་ཚོགས་
བསྟན་པའི་བློཀ་གཅིག་ནི། རྟག་ཏུ་འཕེལ་དང་ཉམས་པ་དང་། །སེམས་ཅན་རབ་ཏུ་སྨིན་
པ་དང་། །ས་ལ་ཁྱད་པར་འགྲོ་བ་དང་། །བླ་ན་མེད་པའི་བྱང་ཆུབ་འདོད། །ཅེས་བྱུང་།
དེ་ཡང་བྱང་ཆུབ་སེམས་དཔའ་རྣམས་ཆོས་ཅན། སྨོན་པའི་སེམས་ལྔ་དང་ལྡན་ཏེ། རྟག་
ཏུ་ཕྱིན་དྲུག་འཕེལ་བར་རེ་བ་དང་། དེའི་མི་མཐུན་ཕྱོགས་ཉམས་པར་རེ་བ་དང་། སེམས་
ཅན་སྨིན་པར་རེ་བ་དང་། ས་གོང་མ་རྣམས་སུ་འགྲོ་བར་རེ་བ་དང་། མཐར་བླ་ན་མེད་
པའི་བྱང་ཆུབ་ཐོབ་པར་འདོད་པ་རྣམས་སུ་ཡོད་པའི་ཕྱིར། བྱང་ས་ལས། ལྔ་པོ་འདི་དག་
ནི་བྱང་སེམས་རྟག་ཏུ་སྨོན་པར་བྱ་བ་ནས་མཐུན་པར་འགྱུར་རོ། །ཞེས་གསུངས།
གཉིས་པ། །སྦྱོར་བ་ཕུན་ཚོགས་ལ། ཆུད་མི་ཟ་བའི་སྦྱོར་བ། མ་ནོར་བའི་སྦྱོར་
བ༑ ཁྱད་པར་དུ་འགྲོ་བའི་སྦྱོར་བ། ཡང་དག་པའི་སྦྱོར་བ། སེམས་ཅན་འདུལ་བའི་
སྦྱོར་བ་དང་ལྔ། དང་པོ། ཆུད་མི་ཟ་བའི་སྦྱོར་བ་བཞི་བསྟན་པའི་བློཀ་གཅིག་ནི། འཇིགས་
སྤངས་ཡང་དག་བསྐྱེད་པ་དང་། ། ཐེ་ཚོམ་དག་ནི་གཅོད་པ་དང་། །སྒྲུབ་པ་ཡི་ནི་གདམས་
ངག་ལ། །རྒྱལ་སྲས་རྟག་ཏུ་ཆུད་མི་ཟ། །ཞེས་བྱུང་། དེ་ཡང་ཟབ་པ་དང་རྒྱ་ཆེ་བ་ལ་
སྐྲག་པ་སྤངས་པའི་སྒོ་ནས་ཆུད་མི་ཟ་བ། དེ་བཞིན་དུ་སེམས་བསྐྱེད་པ་ལས་མི་ཉམས་པ།
སེམས་བསྐྱེད་པའི་གང་ཟག་གི་སྤྱོད་པ་ལ་ཐེ་ཚོམ་གཅོད། གདམས་ངག་བཞིན་དུ་ཕྱིན་དྲུག་
གི་དོན་ཉམས་སུ་ལེན་པའི་སྒོ་ནས་གདམས་ངག་ཆུད་མི་ཟ་བ་རྣམས་ཡོད་པའི་ཕྱིར།

328 ༼ཅ༽ མདོ་སྡེ་རྒྱན་གྱི་འགྲེལ་པ།
གཉིས་པ། མ་ནོར་པའི་སྦྱོར་བ་ལ་དྲུག་ཡོད་པ་བསྟན་པའི་ཟློཀ་གཉིས་ནི། རེ་བ་
མེད་པའི་སྦྱིན་པ་དང་། །ཡང་སྲིད་མི་འདོད་ཚུལ་ཁྲིམས་དང་། །ཐམས་ཅད་ལ་ནི་བཟོད་
པ་དང་། །ཡོན་ཏན་ཀུན་འབྱུང་བརྩོན་འགྲུས་དང་། །དེ་བཞིན་བསམ་གཏན་གཟུགས་
མེད་མིན། །ཤེས་རབ་ཐབས་དང་ལྡན་པ་ནི། །ཕ་རོལ་ཕྱིན་པ་དྲུག་པོ་ལ། །བརྟན་པ་
རྣམས་ཀྱི་ཡང་དག་སྦྱོར། །ཞེས་བྱུང་། ཚིག་འགྲེལ་ནི་གོ་སླའོ། །
གསུམ་པ། ཁྱད་པར་དུ་འགྲོ་བའི་སྦྱོར་བ་དྲུག་བསྟན་པའི་བློཀ་གཉིས་ནི། ལོངས་
སྤྱོད་ཆགས་དང་ཉམས་བཅས་དང་། །ང་རྒྱལ་ཉིད་དང་བསོད་ཉམས་དང་། །རོ་མྱང་བ་
A
དང་རྣམ་རྟོག་ནི། །བརྟན་པ་རྣམས་ཀྱི་ཉམས་པའི་རྒྱུ། །དེ་དག་གཉེན་པོ་ལ་གནས་པའི།།
བྱང་ཆུབ་སེམས་དཔའ་རྣམས་ཀྱི་ནི། །དེ་ལས་བཟློག་ཕྱིར་ཁྱད་པར་གྱི། །སྐལ་ཅན་ཆོས་
སུ་ཤེས་པར་བྱ། །ཞེས་བྱུང་། དེ་ཡང་ཕྱིན་དྲུག་ཉམས་པའི་རྒྱུ་འདོད་ཡོན་ལྔའི་ལོངས་
སྤྱོད་ལ་ཆགས་པའི་གཉེན་པོ་ཁྱད་པར་དུ་འགྲོ་བའི་སྦྱོར་བ་དང་། བསླབ་ཚིག་ཕྲ་མོ་ཚུན་
ཆད་ལུས་ངག་གི་ཆོ་ག་ཉམས་པའི་གཉེན་པོ་ཁྱད་པར་དུ་འགྲོ་བའི་སྦྱོར་བ་དང་། བླ་མ་
དགེ་བའི་བཤེས་གཉེན་རྣམས་ལ་མི་གུས་པའི་ང་རྒྱལ་ཆེ་བའི་གཉེན་པོ་ཁྱད་པར་དུ་འགྲོ་བའི་
སྦྱོར་པ་དང་། གཉིད་དང་འདོད་པ་བསོད་སྙོམས་ལ་བརྟེན་པ་དང་། ཏིང་ངེ་འཛིན་གྱི་
རོ་མྱང་ནས་ཆགས་པ་དང༌། ཤེས་བྱ་ལ་རྣམ་པར་རྟོག་པ་རྣམས་ཀྱི་གཉེན་པོ་བརྟེན་པ་ནི་
བསྐལ་བ་བཟང་པོ་དང་ལྡན་པའི་ཁྱད་པར་ཅན་གྱི་ཆོས་སུ་ཤེས་པར་བྱའོ། །
བཞི་པ། ཡང་དག་པའི་སྦྱོར་བ་དྲུག་བསྟན་པའི་བློཀ་ཕྱེད་དང་གསུམ་ནི། སྤྲུལ་
པ་དང་ནི་ཚུལ་ཆོས་དང་། །བཞིན་མཛེས་པ་ནི་སྟོན་པ་དང་། །དེ་བཞིན་འཕྲལ་ལ་འཇུག་
༡ ༢
པ་དང་། །ལུས་དང་ངག་ནི་ཞི་བ་དང་། །དེ་བཞིན་སྨྲ་མཁས་ཕུན་སུམ་ཚོགས། །དེ་དག་
སྒྲུབ་དང་བྲལ་བ་ནི། །བྱང་ཆུབ་སེམས་དཔའ་རྣམ་དག་གི། །ཡང་དག་མིན་པ་ཉིད་དུ་
བཤད། །བཟློག་པར་རབ་ཏུ་སྦྱོར་རྣམས་ཀྱི། །དེ་དག་ཡང་དག་ཉིད་དུ་བཤད། །ཅེས་

མདོ་སྡེ་རྒྱན་གྱི་འགྲེལ་པ། ༼ཙ༽ 329
བྱུང་། དེ་ཡང་ཁ་མཛེས་སོགས་ཀྱིས་སྦྱིན་པ་གཏོང་བ་ལྟར་སྤྲུལ་བ་དང་། ལུས་ངག་གིས་
ཚུལ་འཆོས་པ་དང་། ཁྲོས་ཀྱང་བཞིན་མཛེས་པ་སྟོན་པ་དང་། མང་པོའི་ཁྲོད་དུ་འཕྲལ་
ལ་དགེ་བ་ལ་འཇུག་པ་ལྟར་བྱེད་པ་དང་། རྣམ་གཡེང་གིས་འཁྲུག་ཀྱང་ལུས་དབེན་ཞིང་
ངག་ཞི་བ་ལྟར་བྱེད་པ་དང་། ཉམས་ལེན་མེད་པའི་ཚིག་འབྲེལ་ཆགས་ཙམ་གྱིས་སྨྲ་མཁས་
པ་ཕུན་སུམ་ཚོགས་པ་ལྟར་སྟོན་པ་དྲུག་ནི་ཡང་དག་མ་ཡིན་པ་ཉིད་དུ་བཤད་ལ། དེ་ལས་
བཟློག་པ་དྲུག་པོ་རྣམས་ནི་ཡང་དག་པ་ཉིད་དུ་བཤད་པའི་ཕྱིར། ཞེས་པའོ། །
ལྔ་པ། སེམས་ཅན་འདུལ་བའི་སྦྱོར་བ་བསྟན་པའི་བློཀ་གཅིག་ནི། བློ་ལྡན་དེ་དག་
ས་ཀུན་ཏུ། །སྦྱིན་ལ་སོགས་པ་ཉེར་བསྒྲུབས་པས། །སེམས་ཅན་རྣམས་ཀྱི་མི་མཐུན་ཕྱོགས།
རྣམ་པ་དྲུག་ནི་འདུལ་བར་བྱེད། །ཅེས་བྱུང་། དེ་ཡང་བློ་ལྡན་བྱང་ཆུབ་སེམས་དཔའ་
རྣམས་ཆོས་ཅན། སྦྱིན་པའི་ཕར་ཕྱིན་སོགས་ཉེ་བར་བསྒྲུབས་པའི་སྒོ་ནས་སེམས་ཅན་འདུལ་
བའི་སྦྱོར་བ་ལ་གནས་པ་ཡིན་ཏེ། ས་དང་ལམ་གྱི་གནས་སྐབས་ཀུན་ཏུ་སྦྱིན་སོགས་སྒྲུབ་
པའི་མི་མཐུན་ཕྱོགས་ལ་འཇུག་པ་བཀག་པའི་ཐབས་མཛད་པའི་ཕྱིར། ཞེས་པའོ། །བྱང་
ས་ལས། བྱང་སེམས་སེམས་ཅན་ལ་དོན་བྱ་བའི་སྦྱོར་བ་ནི་རྣམ་པ་ལྔས་འབྲས་བུ་ཡོད་
པར་འགྱུར། ཞེས་པ་ནས། ཉོན་མོངས་པའི་ཕྱོགས་ཀྱི་གནས་ངན་ལེན་ཡང་དབེན་པའོ།།
ཞེས་གསུངས།
གསུམ་པ་ལ་འབྲས་བུ་ཕུན་སུམ་ཚོགས་པ་དང་། རྒྱུ་ཕུན་སུམ་ཚོགས་པ་གཉིས།
དང་པོ་ལ། ལུང་བསྟན་པ་དང་། ཕྱིན་དྲུག་སྒྲུབ་པའི་ངེས་པ་ཐོབ་པ་གཉིས། དང་པོ།
ལུང་བསྟན་པ་བསྟན་པའི་བློཀ་གསུམ་ནི། གང་ཟག་དུས་ཀྱི་བྱེ་བྲག་གིས། ། བློ་ལྡན་ལུང་
བསྟན་རྣམ་པ་གཉིས། །བྱང་ཆུབ་དང་ནི་ལུང་སྟོན་པ། །གཞན་ཡང་ཆེན་པོར་བརྗོད་པ་
ནི༑ ༑མི་སྐྱེ་བཟོད་པ་ཐོབ་པ་ཡིས། །ང་རྒྱལ་རྩོལ་བ་སྤངས་པ་དང་། །སངས་རྒྱས་སྲས་
བཅས་ཐམས་ཅད་དང་། །ངོ་བོ་གཅིག་ཏུ་གྱུར་བ་ལས། །ཡང་དེ་ཞིང་དང་མིང་དང་ནི།།

s0 ༼ཅ༽ མདོ་སྡེ་རྒྱན་གྱི་འགྲེལ་པ།
དུས་དང་བསྐལ་བའི་མིང་དང་ནི། །འཁོར་དང་དམ་པའི་ཆོས་དག་ཀྱང་། །གནས་པའི་
སྒོ་ནས་དེར་འདོད་དོ། །ཞེས་བྱུང་། བློ་ལྡན་བྱང་ཆུབ་སེམས་དཔའ་རྣམས་ཆོས་ཅན།
ཁྱོད་ལུང་སྟོན་ཚུལ་རྣམ་པ་གཉིས་ཡོད་དེ། རིགས་ལ་གནས་པ་དང་། བྱང་ཆུབ་མཆོག་
ཏུ་སེམས་བསྐྱེད་པ་དང་། དེ་བཞིན་གཤེགས་པའི་འཁོར་དུ་བྱུང་བ་སོགས་གང་ཟག་གི་
བྱེ་བྲག་དང་། བསྐལ་བ་སོགས་ཀྱི་ཚད་ངེས་པ་དང་། མ་ངེས་པའི་དུས་ཀྱི་བྱེ་བྲག་གཉིས་
ཡོད་པའི་ཕྱིར་དང་། ཡང་ལུང་སྟོན་ཚུལ་གསུམ་ཡོད་དེ། སངས་རྒྱས་འདི་ཞེས་བྱ་བར་
འགྱུར་རོ་ཞེས་པ་ལྟ་བུ་བྱང་ཆུབ་ཆེན་པོ་ལུང་སྟོན་པ་དང་། སངས་རྒྱས་འདིས་ལུང་སྟོན་
པར་འགྱུར་རོ། །ཞེས་པ་ལྟ་བུར་ལུང་སྟོན་འགྱུར་དུ་ལུང་སྟོན་པ་དང་། ལུང་བསྟན་པ་
ཆེན་པོར་བརྗོད་པ་གསུམ་ཡོད་པའི་ཕྱིར། ཕྱི་མ་ལུང་བསྟན་པ་ཆེན་པོ་ཆོས་ཅན། ཁྱོད་
ཐོབ་ཚུལ་ཡོད་དེ། མི་སྐྱེ་བའི་ཆོས་ལ་བཟོད་པ་ཐོབ་པའི་སྟོབས་ཀྱིས་ང་རྒྱལ་སྤངས་པ་དང་།
འབད་རྩོལ་རགས་པ་སྤངས་པ་དང་། བདག་གཞན་མཉམ་ཉིད་རྟོགས་ཤིང་ཉོན་ཡིད་སྤངས་
པའི་སྟོབས་ཀྱིས་ངར་འཛིན་གྱིས་བསྡུས་པའི་རྒྱུད་ཐ་དད་པར་རྟོགས་པ་དང་བྲལ་ཏེ། སངས་
རྒྱས་སྲས་བཅས་དང་བདག་ཉིད་རིགས་ཐ་མི་དད་པར་རྟོགས་པ་ཐོབ་པའི་ཕྱིར། ལུང་སྟོན་
ཚུལ་གཞན་ཡང་ཡོད་དེ། མ་འོངས་པའི་ཞིང་དང་། སངས་རྒྱས་ཀྱི་མཚན་དང་། བསྐལ་
བའི་གྲངས་སོགས་དུས་དང་། བསྐལ་བའི་མིང་དང་། འཁོར་གྱི་ཚད་དང་། ཆོས་ཀྱི་
རང་བཞིན་དང་། བསྟན་པའི་གནས་ཚད་སོགས་དུ་མ་ཡོད་པ་ནི། དཔེར་ན་མདོ་སྡེ་བསྐལ་
བཟང་བཞིན་ནོ། །བྱང་ས་ལས། ལུང་བསྟན་པ་དང་ངེས་པར་ཞུགས། །ངེས་པ་ཁོ་ནར་
བྱ་བ་དང་། །བརྟག་པར་ཡང་ནི་བྱ་བ་དང་། །གཙོ་བོར་བྱ་བ་ཐ་མ་ཡིན། །ཞེས་པ་དང་
ཆ་འདྲ་བ་ཡིན་ནོ། །
གཉིས་པ། ཕྱིན་དྲུག་སྒྲུབ་པའི་ངེས་པ་ཐོབ་པ་བསྟན་པའི་བློ ཀ་ཕྱེད་དང་གཉིས་ནི།
བློ་ལྡན་རྣམ་པ་ཐམས་ཅད་དུ། །ཕུན་ཚོགས་སྐྱེ་དང་མི་སྐྱོ་དང་། །རྟག་ཏུ་སྒོམ་པར་བྱེད་

མདོ་སྡེ་རྒྱན་གྱི་འགྲེལ་པ། ༼ཅ༽ 381
པ་དང་། །ཏིང་འཛིན་ཉམས་པ་མེད་པ་དང་། །བྱ་བ་འགྲུབ་དང་ལྷུན་གྲུབ་པའི། །བཟོད་
པ་འཐོབ་ལ་ངེས་པར་འགྱུར། །ཞེས་བྱུང་། དེ་ཡང་ཕྱིན་དྲུག་སྒྲུབ་པའི་ངེས་པ་ཐོབ་པ་
ལ་བདུན་ཡོད་དེ། ཕྱིན་དྲུག་གི་གོ་རིམ་བཞིན་ལོངས་སྤྱོད་ཕུན་སུམ་ཚོགས་པ་དང་། ཇི་
ལྟར་འདོད་པར་སྐྱེ་བ་དང་། སྡུག་བསྔལ་གྱིས་མི་སྐྱོ་བ་དང་། ལམ་བསྒོམ་པ་རྒྱུན་མི་གཅོད་
པ་དང་། ཏིང་ངེ་འཛིན་མི་ཉམས་པ་དང༌། གཞན་དོན་ལྷུན་གྱིས་གྲུབ་པ་དང་། ལྷུན་
གྱིས་གྲུབ་པའི་མི་སྐྱེ་བའི་ཆོས་ལ་བཟོད་པ་ཐོབ་པ་དང་བདུན་ཡོད་པའི་ཕྱིར། ཞེས་པའོ།།
གཉིས་པ། ཡོན་ཏན་སྣ་ཚོགས་ཀྱི་སྒོ་ནས་ཐབས་མཁས་པར་བྱེད་པའི་རྒྱུ་ཕུན་ཚོགས་
ལ༣ གདོན་མི་ཟ་བར་བྱ་བ་དང་། རྟག་པར་བྱ་བ་དང་། གཙོ་བོར་བྱ་བ་དང་གསུམ།
དང་པོ། གདོན་མི་ཟ་བར་བྱ་བ་ལ་དྲུག་ཡོད་པ་རྣམས་བསྟན་པའི་ཟློཀ་ཕྱེད་དང་གཉིས་
ནི༑ མཆོད་བསླབ་ཡང་དག་བླང་བ་དང་། །སྙིང་རྗེ་དགེ་བ་བསྒོམ་པ་དང་། །དེ་བཞིན་
དཀོན་པར་བག་ཡོད་དང་། །ཐོས་དོན་ངོམས་མི་ཤེས་པ་ཉིད། ། ས་རྣམས་ཀུན་ལ་བརྟན་
པ་ཡི། །གདོན་མི་ཟ་བར་བྱ་བ་ཉིད། །ཅེས་བྱུང་། དེ་ཡང་ཕྱིན་དྲུག་གིས་རིམ་བཞིན་
དཀོན་མཆོག་མཆོད་པ་ལས་མི་ཉམས་པ་དང་། བསླབ་པ་ཡང་དག་པར་བླང་བ་ལས་མི་
ཉམས་པ་དང་། སྙིང་རྗེ་བསྒོམ་པ་ལས་མི་ཉམས་པ་དང་། དགེ་བ་བསྒོམ་པ་ལས་མི་ཉམས་
པ་དང་། བག་ཡོད་ལས་མི་ཉམས་པ་དང་། ཐོས་པས་ངོམས་མི་ཤེས་པ་རྣམས་གདོན་
མི་ཟ་བར་ཡོད་པ་དང་དྲུག་ཡོད་པའི་ཕྱིར། ཞེས་པའོ། །
གཉིས་པ། རྟག་པར་ཡོན་ཏན་སྣ་ཚོགས་ཀྱི་སྒོ་ནས་ཐབས་མཁས་པར་བྱེད་ཚུལ་
ལ་དྲུག་ཡོད་པ་རྣམས་བསྟན་པའི་བློཀ་གཉིས་ནི། འདོད་པའི་ཉེས་དམིགས་ཤེས་པ་དང་།།
འཁྲུལ་བ་དག་ལ་རྟེན་པ་དང་། །སྡུག་བསྔལ་དང་དུ་ལེན་ཉིད་དང་། དགེ་བ་དག་ནི་སྒོམ་
པ་དང་། །བདེ་ལ་རོ་མྱང་མེད་ཉིད་དང༌། །མཚན་མ་རྣམ་པར་མི་རྟོག་པ། །ས་རྣམས་
ཀུན་ལ་བརྟན་པ་ཡི། །རྟག་ཏུ་བྱ་བ་དག་ཡིན་ནོ། །ཞེས་བྱུང་། དེ་ཡང་རྒྱལ་སྲས་བྱང་

gi2
 ༼ཅ༽ མདོ་སྡེ་རྒྱན་གྱི་འགྲེལ་པ།
ཆུབ་སེམས་དཔའ་རྣམས་ཆོས་ཅན། ས་བཅུ་རྣམས་ཀྱི་སྐབས་ཀུན་ཏུ་ཡོན་ཏན་ཡིད་བརྟན་
སྣ་ཚོགས་ཀྱི་སྒོ་ནས་དུས་རྟག་ཏུ་དོན་གཉིས་སྒྲུབ་པའི་བྱ་བ་དག་བྱེད་པ་ཡིན་ཏེ། ཕར་ཕྱིན་
དྲུག་གི་སྒོ་ནས་བྱེད་པའི་ཕྱིར། ཞེས་པའོ། །
གསུམ་པ། གཙོ་བོར་བྱ་བ་ལ་དྲུག་ཡོད་པ་བསྟན་པའི་བློཀ་ཕྱེད་དང་གཉིས་ནི། ཆོས་
སྦྱིན་ཚུལ་ཁྲིམས་དག་པ་དང་། །མི་སྐྱེ་བཟོད་པ་ཐོབ་ཉིད་དང༌། །ཐེག་ཆེན་བརྩོན་འགྲུས་
རྩོམ་པ་དང་། མཐའ་ལ་སྙིང་རྗེ་ལྡན་གནས་དང༌། །ཤེས་རབ་བློ་དང་ལྡན་རྣམས་ཀྱིས།།
ཕ་རོལ་ཕྱིན་པའི་གཙོ་བོར་འདོད། །ཅེས་བྱུང་། དེ་ཡང་སྦྱིན་པའི་ནང་ནས་ཆོས་ཀྱི་སྦྱིན་
པ་གཙོ་བོའམ་མཆོག ཚུལ་ཁྲིམས་རྣམ་པར་དག་པ་དང་། སྐྱེ་བ་མེད་པའི་ཆོས་བརྒྱད་
རྣམས་ལ་བཟོད་པ་དང་། ཐེག་པ་ཆེན་པོའི་ཆོས་ལ་རྩོམ་པ་དང་། རབ་མཐའ་ལ་བརྟེན་
ནས་སྙིང་རྗེར་ལྡན་པའམ་གནས་པ་དང་། ཤེས་རབ་ཀྱི་ནང་ནས་གཞན་དོན་རྣམ་པ་ཐམས་
ཅད་བློ་ལྡན་གཙོ་བོར་བྱེད་པའི་ཕྱིར། རབ་མཐའི་བསམ་གཏན་གྱི་དངོས་གཞི་ལ་བསམ་
གཏན་བཞི་ཀའི་སྙོམས་འཇུག་ཡོད་པ་སྙོམས་འཇུག་ཚར་ལྔ་སྒོམ་ཚུལ་གྱི་སྟེང་ནས་གོ་སླ།
དེ་བྱེ་སྨྲས་བསམ་གཏན་བཞི་པའི་དངོས་གཞི་ཁོ་ནར་འདོད་དོ། །བྱང་ས་ལས། ཐབས་
ལ་མཁས་པ་རྣམ་པར་དག་པའི་གཙོ་བོ་ཡིན་པའོ། །ཞེས་གསུངས་པ་སྡོམ་ཚིག་སྔ་མའི་
མཇུག་བསྡུས་སོ། །གོང་གི་ཕུན་ཚོགས་བཞི་པ་ལ། ཆོས་ཕུན་ཚོགས་དང་། དོན་ཕུན་
ཚོགས་གཉིས། དང་པོ་ལ། ཆོས་ཀྱི་ངོ་བོ་དང་། དེ་ཆོས་ཚོལ་ཚུལ། ཡོངས་སུ་ཤེས་
ནས་གཞན་ལ་བཤད་པ། བཤད་པའི་འབྲས་བུ་དང་བཞི། དང་པོ་ལ། རྗོད་བྱེད་དང་
བརྗོད་བྱ་དང་། དེ་གཉིས་ངེས་པའི་ཐབས་དང་གསུམ།
དང་པོ། རྗོད་བྱེད་ཀྱི་ཆོས་བསྟན་པའི་ཟློཀ་གཅིག་ནི། མདོ་ལ་སོགས་པའི་བྱེ་བྲག་
གི ༑རིག་པའི་བློ་དང་ལྡན་རྣམས་ཀྱིས། །ས་རྣམས་ཀུན་ལ་བརྟན་པ་ཡི། །ཆོས་རྣམས་
བཞག་པ་ཡིན་ཤེས་བྱ། །ཞེས་བྱུང་། དེ་ཡང་བརྟན་པ་རྣམས་ཀྱི་རྗོད་བྱེད་ཆོས་འདི་ལ་

མདོ་སྡེ་རྒྱན་གྱི་འགྲེལ་པ། ༼ཅ༽ 383
མདོའི་སྡེ་དང་དབྱངས་ཀྱིས་བསྙད་པའི་སྡེ་ལ་སོགས་པའི་རྣམ་པའི་བྱེ་བྲག་གི་རིག་པའི་གནས་
ལྔ་རྣམ་པར་བཞག་པ་ནི། ཆོས་རྣམ་པར་བཞག་པ་ཡིན་པར་རིག་པར་བྱའོ། །དེ་ལས་
གཞན་པའི་རིག་པའི་གནས་རྣམས་ནི་དེའི་ཁོངས་སུ་འདུས་པ་ཁོ་ན་སྟེ། ཐེག་པ་ཆེན་པོ་
ལས་བྱང་ཆུབ་སེམས་དཔའ་རྣམས་ལ་བཤད་དོ། །ཅེས་དབྱིག་འགྲེལ་ལས་གསུངས། འགྱུར་
འགའ་ཞིག་ཏུ། ས་རྣམས་ཀུན་ལ་བརྟགས་པ་ཡི། །ཞེས་ཡོད་གང་ལྟར་བྱང་སེམས་ཀྱི་
ས་ཀུན། ཞེས་པའོ། །
གཉིས་པ། བརྗོད་བྱ་དོན་གྱི་ཆོས་བསྟན་པའི་ཚིག་རྐང་གཉིས་ནི། དེ་བཞིན་ཉིད་
ནི་རྣམ་བདུན་ལ། །བརྟེན་ནས་བདེན་པ་རྣམ་པར་བཞག །ཅེས་བྱུང་། དེ་ཡང་ཤེས་བྱ་
ཆོས་ཅན། - དེ་བཞིན་ཉིད་རྣམ་པ་བདུན་ལ་བརྟེན་ནས་བདེན་པ་རྣམ་པར་བཞག་པ་ཡིན་
ཏེ༑ འཁོར་བར་འཇུག་པའི་དེ་བཞིན་ཉིད་རྟེན་འབྲེལ་ཡན་ལག་བཅུ་གཉིས། མཚན་ཉིད་
ཀྱི་དེ་བཞིན་ཉིད་མཚན་ཉིད་གསུམ། རྣམ་རིག་ཙམ་གྱི་དེ་བཞིན་ཉིད་ཆོས་ཉིད། འཁོར་
བར་གནས་པའི་དེ་བཞིན་ཉིད་སྡུག་བདེན། ལོག་པར་སྒྲུབ་པའི་དེ་བཞིན་ཉིད་ཀུན་འབྱུང་།
རྣམ་པར་དག་པའི་དེ་བཞིན་ཉིད་ཡོངས་གྲུབ། ཡང་དག་པར་གྲུབ་པའི་དེ་བཞིན་ཉིད་ལམ་
བདེན་དང་བདུན། དེ་དག་ལ་བརྟེན་ནས་བདེན་པ་རྣམ་པར་བཞག་པ་ཡིན་ནོ། །
གསུམ་པ། ཚིག་དོན་གྱི་ཆོས་གཉིས་ངེས་པའི་ཐབས་བསྟན་པའི་བློཀ་ཕྱེད་དང་
གསུམ་ནི། རིགས་པ་ཐེག་པ་རྣམ་བཞག་པ། །རྣམ་པ་བཞི་དང་རྣམ་གསུམ་ཉིད། །ཚུལ་
བཞིན་ཡིད་ལ་བྱེད་པ་དང་། །ཡང་དག་ལྟ་བ་འབྲས་ལྡན་དང་། ཚད་མས་རྣམ་འབྱེད་
བསམ་མི་ཁྱབ། །རིགས་པ་བཞིར་ནི་ཤེས་པར་བྱ། །བསམ་པ་དང་ནི་བཤད་ཉིད་དང་།།
སྦྱོར་བ་དང་ནི་ཚོགས་དག་དང་། འགྲུབ་པའི་རབ་ཏུ་དབྱེ་བ་ཡི། །ཐེག་པ་རྣམ་པ་གསུམ་
དུ་འདོད། །ཅེས་བྱུང་། དེ་ཡང་རིགས་པ་བཞི་ནི། དཔེར་ན། གཟུགས་ལ་ལྟོས་ནས་
མིག་ཤེས་སྐྱེ་བའམ། མོས་སྤྱོད་ཀྱི་སྐབས་སུ་བདག་མེད་དོན་སྤྱིའི་ཚུལ་གྱིས་རྟོགས་པ་ལས་

364
 ༼ཅ༽ མདོ་སྡེ་རྒྱན་གྱི་འགྲེལ་པ།
མཐོང་ལམ་དུ་མངོན་སུམ་དུ་རྟོགས་པ་སོགས་རྒྱུ་ཚུལ་བཞིན་ཡིད་ལ་བྱེད་པ་རྣམས་ནི་ལྟོས་
པའི་རིགས་པ་དང་། མིག་ཤེས་ཀྱིས་གཟུགས་མཐོང་བའི་བྱ་བ་བྱེད་པའམ། བདག་མེད་
རྟོགས་སྟོབས་ཀྱིས་གྲོལ་བ་ཐོབ་པ་ལྟ་བུ་ཡང་དག་པའི་ལྟ་བ་འབྲས་བུ་དང་ལྡན་པ་དག་བྱ་
བ་བྱེད་པའི་རིགས་པ་དང་། བུམ་པ་སྣང་བར་ཡོད་པར་གྲུབ་པའམ། ཁྲིམས་དང་འགལ་
ན་ཆད་ལས་མྱོང་བ་སོགས་མངོན་སུམ་དང་། དུ་བ་ལས་མེ་དང་། མིག་ཤེས་ལས་མིག་
དབང་དཔོག་པ་སོགས་རྗེས་དཔག་ཚད་མས་རྣམ་པར་བྱེད་པ་ལྟ་བུ་རྣམས་ནི་འཐད་སྒྲུབ་
ཀྱི་རིགས་པ་དང་། བསམ་གྱིས་མི་ཁྱབ་པ་ནི་ཆོས་ཉིད་ཀྱི་རིགས་པ་དང་བཞི་ཡོད་པའི་
ཕྱིར་དང་། དཔྱད་པའི་འབྲས་བུ་ཐེག་པ་གསུམ་ཡོད་དེ། བསམ་པ་སེམས་བསྐྱེད་ཆེ་འབྲིང་
ཆུང་གསུམ་དང་། ཟབ་པ་དང་རྒྱ་ཆེ་བའི་ཆོས་བཤད་པ་དང་། སྦྱོར་བ་ལམ་མ་ཞུགས་
དང་མོས་སྤྱོད་སྐབས་ཀྱི་ཐོས་བསམ་སྒོམ་གསུམ་དང་། ཚོགས་མཐོང་སྒོམ་དགུའི་གནས་
སྐབས་རྣམས་དང་། འབྲས་བུ་ལའང་ཆེ་འབྲིང་ཆུང་གསུམ་རབ་ཏུ་དབྱེ་བ་ཡིས་ཐེག་པ་
གསུམ་གྱི་རྣམ་བཞག་འདོད་པའི་ཕྱིར། བྱང་ས་ལས། གདགས་པ་རྣམ་པར་བཞག་པ་
དང་། །དེ་བཞིན་ཆོས་རྣམས་ཚོལ་བ་དང་། །ཡང་དག་ཇི་བཞིན་ཡོངས་སུ་ཤེས། །དེ་
བཞིན་དཔག་ཏུ་མེད་པ་དང་། །བསྟན་པ་ཡི་ནི་འབྲས་བུ་དང་། ། ཆེ་དང་ཐེག་པ་བསྡུ་བ་
དང་། །བྱང་ཆུབ་སེམས་དཔའ་བཅུར་ཤེས་བྱ། །མིང་དང་གདགས་པ་དེ་བཞིན་ནོ། །ཞེས་
པའི་སྡོམ་མཛད་ནས། གདགས་པ་རྣམ་པར་བཞག་པ་ལ། ཆོས་དང་། བདེན་པ་དང་།
རིགས་པ་དང་། ཐེག་པ་གདགས་པ་རྣམ་པར་བཞག་པ་བཞི་གསུངས་ཏེ། འདི་ལས་གོང་
ན་ཡང་མེད། འདི་ལས་ལྷག་པ་ཡང་མེད་དོ། །ཞེས་པའི་བར་དུའོ། །
གཉིས་པ། ཆོས་ཚོལ་ཚུལ་ལ། ཐོས་བསམ་གྱིས་ཚོལ་ཚུལ་དང་། སྒོམ་བྱུང་
གིས་ཡོངས་སུ་ཤེས་ཚུལ་གཉིས། དང་པོ། ཐོས་བསམ་གྱི་སྒོ་ནས་ཆོས་ཚོལ་ཚུལ་བསྟན་
པའི་ཐོཀ་གཅིག་ནི། མིང་དང་དངོས་དག་ཕན་ཚུན་དུ། །གློ་བུར་བ་ནི་ཉིད་དུ་བཙལ། །འདོགས་

མདོ་སྡེ་རྒྱན་གྱི་འགྲེལ་པ། ༼ཅ༽ 345
པ་རྣམ་པ་གཉིས་པོ་འདིར། །དེ་ཙམ་ཉིད་དུ་ཚོལ་བའོ། །ཞེས་བྱུང་། དེ་ཡང་ཚོལ་བ་ལ་
བཞི་ཡོད་དེ། མིང་དང་དོན་གྱི་དངོས་པོ་གཉིས་ཕན་ཚུན་དུ་བརྗོད་བྱ་རྗོད་བྱེད་ཡིན་པའི་
ཚེ་སྣང་བ་ལྟར་མ་གྲུབ་པའི་གློ་བུར་བར་ཚོལ་བ་གཉིས་དང་། གཟུགས་རུང་གཟུགས་ཀྱི་
ངོ་བོ་ཉིད་དང་སྐྱེ་འགག་སོགས་གཟུགས་ཀྱི་ཁྱད་པར་ཉིད་དུ་འདོགས་པ་རྣམ་པ་གཉིས་གློ་
བུར་བ་ཉིད་དུ་ཚོལ་བ་གཉིས་རྣམས་ཡོད་པའི་ཕྱིར། དེ་དག་བྱང་སར་ཤིན་ཏུ་གསལ།
གཉིས་པ། བསྒོམ་པས་ཡོངས་སུ་ཤེས་པའི་ཚུལ་ལ། དངོས་དང་། དེའི་མི་མཐུན་
ཕྱོགས་དང་། གཉེན་པོ་དང་། སྤངས་པ་འབྲས་བུ་དང་བཅས་པ་བཞི།
དང་པོ། བསྒོམ་པས་ཡོངས་སུ་ཤེས་པ་དངོས་བསྟན་པའི་བློ ཀ་གཅིག་ནི། ཐམས་
ཅད་དམིགས་སུ་མེད་པའི་ཕྱིར། །ཡང་དག་ཡེ་ཤེས་རྣམ་པ་བཞི། ། ས་རྣམས་ཀུན་ལ་བརྟན་
པ་ཡི། །དོན་ཀུན་སྒྲུབ་པར་བྱེད་པར་འགྱུར། ཞེས་བྱུང་། ཤེས་པ་བཞི་ཡོད་དེ། མོས་
སྤྱོད་དུ་ཚོལ་བ་བཞི་གོམས་པ་ལས་མཐོང་ལམ་དུ་མིང་དང་དོན་དང་ངོ་བོ་དང་ཁྱད་པར་
འདོགས་པ་ཇི་ལྟ་བ་བཞིན་དམིགས་སུ་མེད་པར་མངོན་སུམ་དུ་རྟོགས་པ་བཞི་ཡོད་པའི་ཕྱིར།
དེའི་བྱེད་ལས་ཡོད་དེ། ས་རྣམས་ཀུན་ལ་བརྟན་པ་རྙེད་པའི་ཡང་དག་པའི་ཡེ་ཤེས་རྣམ་
པ་བཞིས་རང་གཞན་གྱི་དོན་ཀུན་སྒྲུབ་པར་བྱེད་པའི་ཕྱིར། གཉིས་པ། དེའི་མི་མཐུན་
ཕྱོགས་བསྟན་པའི་ཟློཀ་གཅིག་ནི། འཆིང་བ་ཡི་ནི་རྟེན་དག་དང་། །ལོངས་སྤྱོད་ས་བོན་
རྒྱུ་མཚན་འདིར། །སེམས་དང་སེམས་ལས་བྱུང་བ་རྣམས། །རྟེན་བཅས་ས་བོན་བཅས་
ཏེ་བཅིངས། །ཅེས་བྱུང་། ཤེས་པ་བཞི་པོ་ནི་འཆིང་བ་ལ་གྲོལ་བྱེད་ཡིན་ལ། འཆིང་
བྱེད་གཟུང་བའི་བག་ཆགས་གསུམ་ནི། གནས་སམ་རྟེན་གྱི་མཚན་མ་སྣོད་ཀྱི་འཇིག་རྟེན་
གྱི་བག་ཆགས། ལོངས་སྤྱོད་ཀྱི་མཚན་མ་ཡུལ་ལྔའི་བག་ཆགས། ས་བོན་གྱི་མཚན་མ་
ཀུན་གཞིའི་བག་ཆགས་དང་གསུམ་དང་། བཅིང་བ་འཛིན་པའི་བག་ཆགས་གསུམ་ནི། སེམས་
སེམས་བྱུང་དང་། རྟེན་དབང་པོ་དང་། དེ་དག་གི་ས་བོན་གསུམ་ཡོད་པའི་ཕྱིར། རྒྱུ་

986 ༼ཅ༽ མདོ་སྡེ་རྒྱན་གྱི་འགྲེལ་པ།
མཚན་ནམ་མཚན་མ་ཞེས་པ་ཀུན་གཞི་སོགས་ཀྱི་ཡུལ་དུ་འགྱུར་བའི་དོན་ནོ། །དེ་དག་སྐྱེད་
བྱེད་ཀྱི་བག་ཆགས་ཅེས་རྗོད་ན་གོ་བདེའོ། །
གསུམ་པ། མི་མཐུན་ཕྱོགས་དེ་དག་གི་གཉེན་པོ་བསྟན་པའི་བློཀ་གཉིས་ནི། མདུན་
བཞག་མཚན་མ་གང་ཡིན་དང་། །བདག་ཉིད་འདུག་པ་གང་ཡིན་པ། །ཐམས་ཅད་རྣམ་
འཇིག་བློ་ལྡན་གྱི། །བྱང་ཆུབ་མཆོག་ནི་ཐོབ་པར་འགྱུར། །དེ་བཞིན་ཉིད་དམིགས་ཤེས་
པ་དང་། །གཉིས་སུ་འཛིན་པ་རྣམ་སྤངས་དང་། །གནས་ངན་ལེན་ལུས་མངོན་སུམ་པ།།
བློ་ལྡན་དེ་ཟད་བྱེད་པར་འདོད། །ཅེས་བྱུང་། བློ་ལྡན་བྱང་ཆུབ་སེམས་དཔའ་རྣམས་ཆོས་
ཅན། བྱང་ཆུབ་ཀྱི་མཆོག་བླ་ན་མེད་པའི་བྱང་ཆུབ་ཐོབ་པར་འགྱུར་པ་ཡིན་ཏེ། མདུན་
དུ་བཞག་པའི་མཚན་མ་བདུན་གྱི་དམིགས་རྟེན་ལྟ་བུར་དམིགས་པའམ། ཐོས་བསམ་གྱི་
ཤེས་རབ་དང་། བདག་ཉིད་འདུག་པའི་མཚན་མ་རང་གི་ངོ་བོར་བསྐྱེད་ནས་བསྒོམ་པའམ་
སྒོམ་བྱུང་གི་ཤེས་རབ་ལ་བརྟེན་ནས་བག་ཆགས་ཐམས་ཅད་འཇིག་པའི་ཕྱིར། ཡང་བློ་
ལྡན་དེ་དག་ཆོས་ཅན། གནས་ངན་ལེན་ཐམས་ཅད་ཟད་པར་བྱེད་འདོད་དོ། དེ་བཞིན་
ཉིད་ཡོངས་གྲུབ་དང་། གཉིས་སུ་མ་གྲུབ་པའམ་སྤངས་པ་ཀུན་བཏགས་དང་། གནས་
ངན་ལེན་འཁྲུལ་བའི་ལུས་ཅན་གཞན་དབང་མངོན་སུམ་དུ་དམིགས་ཤིང་ཤེས་པའི་སེམས་
དཔའ་ཡིན་པའི་ཕྱིར། ཞེས་པའོ། །
བཞི་པ། འབྲས་བུ་ལ། ཡེ་ཤེས་དང་། སྤང་པ་ཐོབ་པ་དང་། ཞིང་ཡོངས་སུ་
དག་པ་དང་གསུམ། དང་པོ། ཆོས་སྒོམ་བྱུང་གིས་ཡོངས་སུ་ཤེས་པའི་འབྲས་བུ་ཡེ་ཤེས་
བསྟན་པའི་བློཀ་གཉིས་ནི། དེ་བཞིན་ཉིད་དམིགས་ཡེ་ཤེས་ནི། །རྣམ་པ་ཐ་དད་མེད་བསྒོམས་
ཞིང་། ། ཡོད་དང་མེད་དོན་མངོན་སུམ་པ། །རྣམ་རྟོག་དབང་འབྱོར་ཉིད་ཅེས་བྱ། །བྱིས་
པ་ཡང་དག་ཉིད་བསྒྲིབས་ནས། །ཡང་དག་མ་ཡིན་ཀུན་ཏུ་སྣང་། །བྱང་ཆུབ་སེམས་དཔའ་
དེ་བསལ་ནས། ཡང་དག་ཉིད་ནི་ཀུན་ཏུ་སྣང་། །ཞེས་བྱུང་། དེ་ཡང་བྱང་སེམས་འཕགས་

j7
མདོ་སྡེ་རྒྱན་གྱི་འགྲེལ་པ། ༼ཅ༽
པ་རྣམས་ཆོས་ཅན། །ནམ་མཁའ་སྟོང་པ་ལས་ཡོ་བྱེད་ཀྱི་ཆར་དབབ་ནུས་པ་སོགས་དང་
རྣམ་རྟོག་དུལ་བའམ་དབང་འབྱོར་བ་ཉིད་ཡིན་ཏེ། དེ་བཞིན་ཉིད་ལ་དམིགས་པའི་ཡེ་ཤེས་
ནི་ཆོས་ཐམས་ཅད་ལ་རྣམ་པའམ་རིགས་ཐ་དད་མེད་པར་བསྒོམ་པས་ཡོད་པའི་དོན་དེ་བཞིན་
ཉིད་དང་། མེད་པའི་དོན་ཀུན་བཏགས་བས་སྟོང་པ་ཉིད་མངོན་སུམ་དུ་གཟིགས་པའི་ཕྱིར།
བྱིས་པ་སོ་སྐྱེ་རྣམས་ཆོས་ཅན། ཡང་དག་མ་ཡིན་པ་ཀུན་བཏགས་དང་མ་དག་པའི་གཞན་
དབང་ཀུན་ཏུ་སྣང་སྟེ། ཡང་དག་པའི་གཞན་དབང་སྒྱུ་མ་ལྟ་བུ་དང་། ཡོངས་གྲུབ་དེ་བཞིན་
ཉིད་མཐོང་བ་ལ་མ་རིག་པ་དང་འདིའི་བག་ཆགས་ཀྱིས་སྒྲིབ་པའི་ཕྱིར། བྱང་ཆུབ་སེམས་
དཔའ་ས་མཐོན་པོ་རྣམས་ནི་དེ་བསལ་ནས་ཡང་དག་པའི་དོན་དུས་ཀུན་ཏུ་སྣང་བའི་ཕྱིར།
གཉིས་པ། སྤང་པ་བསྟན་པའི་བློཀ་གཅིག་ནི། དོན་མེད་པ་དང་དོན་ཡོད་དག །མི་
སྣང་སྣང་བ་ཡིན་ཤེས་བྱ། །དེ་ནི་གནས་གཞན་གྱུར་པ་སྟེ། །འདོད་དགུར་སྤྱོད་ཕྱིར་ཐལ་
པ་ཡིན། །ཞེས་བྱུང་། དེ་ཡང་དོན་མེད་པ་ཀུན་བཏགས་མི་སྣང་བ་དང་། དོན་ཡོད་པ་
ཡོངས་གྲུབ་སྣང་བ་དང་། སྒྱུ་མ་ལྟ་བུའི་གནས་ལུགས་དེ་བཞིན་ཉིད་ཟག་བཅས་གནས་
གཞན་དུ་གྱུར་པ་དེ་ནི་ཆོས་ཅན། ཐར་པ་ཡིན་ཏེ། རང་གི་སེམས་འདོད་དགུར་སྤྱོད་པའི་
བྲལ་བ་ཡིན་པའི་ཕྱིར།
གསུམ་པ། ཞིང་ཡོངས་སུ་དག་པ་བསྟན་པའི་ཟློཀ་གཅིག་ནི། དོན་ཆེན་རྣམ་པ་
ཐམས་ཅད་དུ། །གཞན་དང་གཞན་རིགས་མཐུན་སྣང་བ། །བར་ཆད་བྱེད་ཡིན་དེ་ལྟ་
བས། །ཡོངས་ཤེས་བྱས་ནས་དེ་སྤོང་ངོ༌། །ཞེས་བྱུང་། དེ་ཡང་རྒྱལ་སྲས་འཕགས་པ་
རྣམས་ཆོས་ཅན། སྣོད་ཀྱི་འཇིག་རྟེན་དུ་སྣང་བ་དེ་ཡང་སེམས་ཀྱི་སྣང་ཆ་ཙམ་དང་། སྣང་
ཙམ་དུ་ཤེས་ནས་སྤོང་པ་ཡིན་ཏེ། དོན་ཆེན་པོ་ཕྱོགས་བཅུའི་སྣོད་ཀྱི་འཇིག་རྟེན་རྣམ་པ་
ཐམས་ཅན་དུ་གཞན་དང་གཞན་དུ་རིགས་མཐུན་དུ་སྣང་བ་དེ་དོན་དུ་འཛིན་པ་ནི་སྣོད་དག་
པ་ལ་བར་ཆད་བྱེད་པ་ཡིན་པར་ཡོངས་སུ་ཤེས་ནས་སྤོང་བ་བྱས་པའི་ཕྱིར། དོན་ཆེན་

sas
 ༼ཅ༽ མདོ་སྡེ་རྒྱན་གྱི་འགྲེལ་པ།
ནི་ཆེན་པོ་སྟོང་པ་ཉིད་ཀྱི་སྟོང་གཞི་ཆོས་ཅན་ཡིན་ནོ། །
གསུམ་པ། ཆོས་ཡོངས་སུ་ཤེས་ནས་གཞན་ལ་བཤད་པའི་ཚུལ་བསྟན་པའི་ཀ་
གཅིག་ནི། ཡོངས་སྨིན་རྣམ་པར་སྦྱང་བྱ་དང་། །ཐོབ་བྱ་སྨིན་པར་རུང་བྱ་དང་། །ཡང་
དག་བཤད་པའི་དངོས་པོ་ནི། །བློ་ལྡན་རྣམས་ཀྱི་དཔག་ཏུ་མེད། །ཅེས་བྱུང་། དེ་ཡང་
བློ་ལྡན་རྣམས་ཀྱི་ཆོས་བཤད་པ་ལ་དཔག་ཏུ་མེད་པ་ལྔ་ཡོད་དེ། ཡོངས་སུ་སྨིན་བྱའི་སེམས་
ཅན་དཔག་ཏུ་མེད་པ། སྦྱང་བྱའི་ཞིང་དཔག་ཏུ་མེད་པ། ཐོབ་བྱའི་ཆོས་སྐུ་དཔག་ཏུ་མེད་
པ༑ སྨིན་པར་བྱ་རུང་གི་གདུལ་བྱའི་ཁམས་དཔག་ཏུ་མེད་པ། བཤད་བྱའི་དངོས་པོ་ཡང་
དག་པར་བཤད་པ་དཔག་ཏུ་མེད་པ་ལྔ་ཡོད་པའི་ཕྱིར། བྱང་ས་ལས། དཔག་ཏུ་མེད་པ་
ལྔ་པོ་འདི་དག་ནི། བྱང་སེམས་ཀྱི་ཐམས་ཅད་ལ་མཁས་པར་བྱེད་པ་སྟེ། ཞེས་པ་ནས།
ལྔ་པོ་དེ་དག་ནི་ཐམས་ཅད་ལ་མཁས་པར་པར་འགྱུར་རོ། །ཞེས་གསུངས།
བཞི་པ། ཆོས་བཤད་པའི་འབྲས་བུ་བརྒྱད་བསྟན་པའི་བློ ཀ་གཉིས་ནི། བྱང་ཆུབ་
སེམས་ནི་སྐྱེ་བ་དང་། །མི་སྐྱེ་བ་ཡི་བཟོད་པ་ཉིད། །དྲི་མེད་མིག་ནི་དམན་པ་དང་། །ཟག་
པ་ཟད་པ་ཉིད་དང་ནི། །དམ་ཆོས་ཡུན་རིང་གནས་པ་དང་། བྱེ་བྲག་ཤེས་གཅོད་ལོངས་
སྤྱོད་ཉིད། །དེ་ལ་ཞུགས་པ་བློ་ལྡན་གྱི། །བཤད་པའི་འབྲས་བུ་ཡིན་ཞེས་བྱ། ཞེས་བྱུང་།
དེ་ཡང་གདུལ་བྱ་རྣམས་རང་རང་གི་སྐལ་བ་བཞིན་དུ་སེམས་བསྐྱེད་པ་དང་། མི་སྐྱེ་བའི་
ཆོས་ལ་བཟོད་པ་ཐོབ་པ་དང་། ཐེག་པ་དམན་པའི་དྲི་མ་མེད་པའི་མིག་ཐོབ་པ་དང་། ཟག་
པ་ཟད་པ་དང་། སངས་རྒྱས་ཀྱི་བསྟན་པ་ཡུན་རིང་གནས་པ་དང་། དོན་མི་ཤེས་པ་བྱེ་
བྲག་ཏུ་ཤེས་པ་དང་། ཤེས་ཟིན་གྱི་ཐེ་ཚོམ་གཅོད་པ་དང་། ཆོས་ཀྱི་ལོངས་སྤྱོད་རྒྱ་ཆེན་
པོ་ལ་ཞུགས་པ་རྣམས་སོ་སོར་འབྱུང་བ་ཡོད་པའི་ཕྱིར། བྱང་ས་ལས། ལྔ་པོ་འདི་དག་
ནི་བྱང་ཆུབ་སེམས་ཀྱི་ཆོས་བསྟན་པའི་འབྲས་བུའི་ཕན་ཡོན། ཞེས་པ་ནས་རྒྱ་ཆེ་བ་ཡིན་
པར་རིག་པར་བྱའོ། །ཞེས་གསུངས་སོ། །

མདོ་སྡེ་རྒྱན་གྱི་འགྲེལ་པ། ༼ཅ༽ 389
གཉིས་པ། དོན་ཕུན་ཚོགས་ལ། ཐེག་པ་ཆེན་པོ་ངོས་བཟུང་བ་དང་། ཐེག་ཆེན་
མཐའ་དག་གི་དོན་བསྡུ་བ་གཉིས། དང་པོ། ཐེག་པ་ཆེན་པོ་ངོས་བཟུང་བའི་ཐོཀ་གཉིས་
ནི༑ དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་པ་གཉིས་དག་དང་། །ཡེ་ཤེས་བརྩོན་
འགྲུས་བརྩོན་པ་དང༌། །ཐབས་ལ་མཁས་པར་གྱུར་པ་དང་། །ཡང་དག་འགྲུབ་པ་ཆེན་
པོ་དང་། །སངས་རྒྱས་འཕྲིན་ལས་ཆེན་པོ་སྟེ། །ཆེན་པོ་བདུན་དང་ལྡན་པའི་ཕྱིར། །ཐེག་
ཆེན་ཞེས་ནི་ངེས་པར་བརྗོད། །ཅེས་བྱུང་། དེ་ཡང་བྱང་སེམས་ཀྱི་ལམ་དང་མི་སློབ་རྣམས་
ཆོས་ཅན། ཁྱོད་ལ་ཐེག་པ་ཆེན་པོ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཆེན་པོ་བདུན་
དང་ལྡན་པའི་ལམ་ཡིན་པའི་ཕྱིར། ཆེན་པོ་བདུན་ཡོད་དེ། དམིགས་པ་ཆེ་བ་ཤིན་ཏུ་རྒྱས་
པའི་སྡེ་སྣོད་ཀྱི་ཚིག་དོན་ཀུན་ལ་དམིགས་པ་དང་། སྒྲུབ་པ་ཆེ་བ་རང་གཞན་གྱི་དོན་རྒྱ་
ཆེན་སྒྲུབ་པ་དང་། ཡེ་ཤེས་ཆེ་བ་བདག་མེད་རྣམ་གཉིས་རྟོགས་པའི་ཡེ་ཤེས་དང་ལྡན་པ་
དང་། བརྩོན་པ་ཆེ་བ་བསྐལ་ཆེན་གྲངས་མེད་གསུམ་གྱི་ཚོགས་བསགས་ལ་རྩོམ་པ་དང་།
ཐབས་ལ་མཁས་པ་ཆེན་པོ་ཉོན་མོངས་མེད་ཀྱང་འཁོར་བར་གནས་པ་དང་། འདོད་པ་
དང་སྲིད་པའི་ཆགས་པ་ཡོད་ཀྱང་འདིས་གཞན་དོན་བྱེད་པ་ནི། འོད་སྲུང་གིས་ཞུས་པའི་
མདོ་ལས། ཇི་ལྟར་གྲོང་ཁྱེར་ཆེན་པོའི་མི་གཙང་ལུད། །འདི་ནི་བུ་རམ་ཞིམ་པོའི་ཤིང་
ལ་ཕན། །དེ་བཞིན་བྱང་ཆུབ་སེམས་དཔའི་ཉོན་མོངས་ལུད། །དེ་ནི་སངས་རྒྱས་ཆོས་
རྣམས་སྐྱེད་ལ་ཕན། །ཅེས་གསུངས། བྱང་སེམས་རིགས་ངེས་མ་ངེས་ཀུན་ལ་ལམ་ཤེས་
ཀྱི་ཡན་ལག་ལྔ་ཡོད་པའི་ཕྱིར་རོ། ། ཡང་དག་འགྲུབ་པ་ཆེ་བ་སྟོབས་བཅུ་དང་མི་འཇིགས་
པ་བཞི་སོགས་ཟག་མེད་ཡེ་ཤེས་སྡེ་ཚན་ཉེར་གཅིག་ཡང་དག་པར་འགྲུབ་པ་དང༌། འཕྲིན་
ལས་ཆེ་བ་མངོན་པར་བྱང་ཆུབ་པ་དང་། མྱ་ངན་ལས་འདས་པ་སོགས་འཕྲིན་ལས་ཆེན་
པོ་སྟེ་ཆེན་པོ་བདུན་དང་ལྡན་པའི་ཕྱིར། དེ་དག་བྱང་སར་ཤིན་ཏུ་རྒྱས།
གཉིས་པ། ཐེག་པ་ཆེན་པོའི་དོན་ཐམས་ཅད་བཅུར་འདུས་ཏེ་བསྟན་པའི་གློཀ་གཉིས་

30
 ༼ ཅ༽ མདོ་སྡེ་རྒྱན་གྱི་འགྲེལ་པ།
ནི༔ རིགས་དང་ཆོས་ལ་མོས་པ་དང་། དེ་བཞིན་སེམས་ནི་བསྐྱེད་པ་དང་། །སྦྱིན་ལ་
སོགས་པ་སྒྲུབ་པ་དང་། །སྐྱོན་མེད་པ་ལ་འཇུག་ཉིད་དང་། །སེམས་ཅན་རྣམས་ཡོངས་
སྨིན་བྱེད་དང་། །ཞིང་ནི་རྣམ་པར་སྦྱོང་བ་དང་། །མི་གནས་མྱ་ངན་འདས་པ་དང་། །བྱང་
ཆུབ་མཆོག་དང་སྟོན་པའོ། །ཞེས་བྱུང་། དེ་ཡང་ཐེག་པ་ཆེན་པོའི་དོན་ཐམས་ཅད་བཅུར་
འདུས་སྟེ། རིགས་དང་། ཐེག་ཆེན་གྱི་ཆོས་ལ་མོས་པ་དང་། སེམས་བསྐྱེད་པ་དང་།
ཕྱིན་དྲུག་སྒྲུབ་པ་དང་། བྱང་ཆུབ་སེམས་དཔའི་སྐྱོན་མེད་པ་ལ་འཇུག་པ་དང་། སེམས་
ཅན་སྨིན་པར་བྱ་བ་དང་། ཞིང་སྦྱོང་བ་དང་། མི་གནས་པའི་མྱང་འདས་དང་། མངོན་
པར་བྱང་ཆུབ་པ་དང་། མྱ་ངན་ལས་འདས་པ་སྟོན་པ་བཅུ་རྣམས་སུ་འདུ་བའི་ཕྱིར། བྱང་
ས་ལས། ཆོས་བརྒྱད་པོ་འདི་དག་ནི་ཐེག་པ་ཆེན་པོ་ཐམས་ཅད་སྡུད་པར་བྱེད་པ་སྟེ། །ཞེས་
སོགས་དང་། འགྲེལ་བཤད་ལས་ཀྱང་རྒྱས་པར་བཤད་དོ། །
གསུམ་པ། གང་གི་སློབ་པའི་རྟེན་ནམ། གང་དག་སློབ་པ་ལ། དངོས་ཀྱི་དོན་
དང་། དོན་བསྡུ་བ་གཉིས། དང་པོ་ལ། ས་དང་། སྤྱོད་པ་དང་། མིང་གི་རྣམ་གྲངས།
རྟོགས་པ། ཕུང་པོའི་སྒོ་ནས་བྱེ་བ་དང་ལྔ། དང་པོ། སའི་རྣམ་བཞག་བསྟན་པའི་ཀ་
ཕྱེད་དང་གཉིས་ནི། གཅིག་ནི་མོས་པ་དང་ལྡན་པ། །ལྷག་པའི་བསམ་པ་དག་པ་གཞན།།
མཚན་མ་དང་ནི་མཚན་མེད་དང་། །མངོན་པར་འདུ་བྱེད་མེད་སྤྱོད་པ། ། ལྔ་པོ་འདི་དག་
ས་ཀུན་ལ། །བྱང་ཆུབ་སེམས་དཔའ་ཡིན་ཞེས་བྱ། །ཞེས་བྱུང་། དེ་ཡང་བྱང་སེམས་
རྣམས་ལ་ས་བཅུའི་སྟེང་དུ་མོས་སྤྱོད་བསྣན་ཏེ། སའི་སྒོ་ནས་ལྔར་དབྱེ་ཚུལ་ནི། ཆོས་
ཉིད་མངོན་སུམ་དུ་མ་མཐོང་བར་ཡིད་ཆེས་ཀྱིས་མོས་པས་གཅིག་མོས་སྤྱོད་ཀྱི་ས་དང་།
མཐོང་སྤང་སྒྲིབ་གཉིས་དག་ཅིང་དོན་གཉིས་ལ་ལྷག་བསམ་མཉམ་ཉིད་དུ་གནས་པས་མ་
དག་ས་དྲུག་ལྷག་བསམ་དག་པའི་ས་དང་། ས་བདུན་པ་མཚན་བཅས་ཀྱི་ས་དང་། ས་
བརྒྱད་པ་མཚན་མེད་ཀྱི་ས་དང་། ས་དགུ་པ་དང་བཅུ་པ་མངོན་པར་འདུ་བྱེད་མེད་པའི་

མདོ་སྡེ་རྒྱན་གྱི་འགྲེལ་པ། ༼ཅ༽ 341
ས་དང་ལྔ་ཡོད་པའི་ཕྱིར། ཞེས་པའོ། །
གཉིས་པ། བྱང་སེམས་ཀྱི་སྤྱོད་པ་ལ་བསྟན་པའི་བློཀ་དགུ་ནི། འདོད་ལ་མ་ཆགས་
ལས་གསུམ་རྣམ་པར་དག ། ཁྲོ་བ་ཟིལ་གནོན་ཡོན་ཏན་མཆོག་ལྷུར་ལེན། །ཆོས་ལས་མི་
གཡོ་དེ་ཉིད་ཟབ་མོ་མཐོང་། །བྱང་ཆུབ་དགའ་ལྡན་བྱང་ཆུབ་སེམས་དཔའ་ཡིན། །ཕན་
འདོགས་འདོད་དང་གནོད་པ་མེད་ལྟ་དང་། །གཞན་གྱི་གནོད་པ་དང་དུ་ལེན་པ་དང་། བརྟན་
པ་བག་ཡོད་མང་དུ་ཐོས་པ་དང་། གཞན་གྱི་དོན་བརྩོན་བྱང་ཆུབ་སེམས་དཔའ་ཡིན། །རང་
རང་གིས་ཡོངས་གཟུང་བའི་ཉེས་དམིགས་ཤེས། །ལོངས་སྤྱོད་མ་ཆགས་ཞེ་ལ་ཁོན་མི་འཛིན།།
རྣལ་འབྱོར་རྒྱུ་མཚན་ལ་མཁས་ལྟ་ངན་མེད། །ནང་དུ་རབ་གནས་བྱང་ཆུབ་སེམས་དཔའ་
ཡིན། །བརྩེ་དང་ལྡན་པ་ངོ་མཚར་ཡོན་ཏན་གནས། ། སྡུག་བསྔལ་དང་ལེན་རང་གི་དེ་
མ་ཆགས། །དྲན་གཙོ་ཤིན་ཏུ་མཉམ་པར་བཞག་པའི་བདག །ཐེག་པ་མི་འཁྲུགས་བྱང་
ཆུབ་སེམས་དཔའ་ཡིན། །སྡུག་བསྔལ་སེལ་བ་སྡུག་བསྔལ་མི་བྱེད་ཉིད། །སྡུག་བསྔལ་
ܒ
བཟོད་པ་སྡུག་བསྔལ་འཇིགས་པ་མེད། །སྡུག་བསྔལ་རྣམ་གྲོལ་སྡུག་བསྔལ་མི་རྟོག་པ། །སྡུག་
བསྔལ་ཁས་ལེན་བྱང་ཆུབ་སེམས་དཔའ་ཡིན། །ཆོས་ལ་མི་དགའ་རང་བཞིན་ཆོས་ལ་དགའ།།
༡
ཆོས་ལ་སྨོད་ཅིང་ཆོས་ལ་མངོན་པར་བརྩོན། །ཆོས་ལ་དབང་བ་ཆོས་ལ་མུན་པ་མེད། །ཆོས་
གཙོར་བྱེད་པ་བྱང་ཆུབ་སེམས་དཔའ་ཡིན། །ལོངས་སྤྱོད་བག་ཡོད་ངེས་ལ་བག་ཡོད་དང་།།
བསྲུང་ལ་བག་ཡོད་དགེ་ལ་བག་ཡོད་དང་། །བདེ་ལ་བག་ཡོད་ཚེས་ལ་བག་ཡོད་དང་། །ཐེག་
པ་བག་ཡོད་བྱང་ཆུབ་སེམས་དཔའ་ཡིན། །མ་གུས་ངོ་ཚ་ཉེས་ཆུང་ངོ་ཚ་དང༌། ། མི་བཟད་
ངོ་ཚ་ཡོངས་ཉམས་ངོ་ཚ་དང་། །རྣམ་འཕྲོ་ངོ་ཚ་ལྟ་ཆུང་ངོ་ཚ་དང་། །ཐེག་གཞན་ངོ་ཚ་
བྱང་ཆུབ་སེམས་དཔའ་ཡིན། །འདི་དང་ཕ་རོལ་དང་ནི་བཏང་སྙོམས་དང་། །འདུ་བྱེད་
ལྡན་དང་དབང་འབྱོར་ཉིད་ཐོབ་དང་། །མཚུངས་པར་སྟོན་དང་འབྲས་བུ་ཆེན་པོ་ཡིས།།
བྱང་ཆུབ་སེམས་དཔའ་ཕན་འདོགས་བྱེད་ལ་འཇུག །ཅེས་བྱུང་། དེ་ཡང་བྱང་ཆུབ་སེམས་

34
 ༼ཅ༽ མདོ་སྡེ་རྒྱན་གྱི་འགྲེལ་པ།
དཔའ་རྣམས་ཆོས་ཅན། བྱང་ཆུབ་ལ་དགའ་ཞིང་སྨོན་པའི་སྤྱོད་པ་དང་ལྡན་པ་ཡིན་ཏེ།
གཏོང་སེམས་ཀྱིས་འདོད་ཡོན་ལ་མ་ཆགས། སྲུང་སེམས་ཀྱིས་སྒོ་གསུམ་གྱི་ལས་དག །མི་
འཁྲུག་པས་ཁྲོ་བ་ཟིལ་གྱིས་གནོན། སྤྲོ་བས་ཡོན་ཏན་མཆོག་ལྷུར་ལེན། སེམས་རྩེ་གཅིག་
པས་ཆོས་ཀྱི་གནས་ལུགས་ལས་མི་གཡོ། ཤེས་རབ་ཀྱིས་དེ་ཉིད་ཟབ་མོ་མངོན་སུམ་དུ་
མཐོང་བའི་ཡོན་ཏན་དང་ལྡན་པའི་ཕྱིར། ཞེས་པ་ཚིགས་སུ་བཅད་པ་དང་པོའི་དོན་ནོ། །དེ་
ཆོས་ཅན། གཞན་དོན་སྒྲུབ་འདོད་པ་དང་སྨོན་པས་བརྩོན་ཚུལ་ཡོད་དེ། ཕྱིན་དྲུག་གིས་
རིམ་པ་བཞིན་དུ་ཕན་འདོགས་པ་དང་། གནོད་པ་མེད་པར་ལྟ་བ་དང་། གནོད་པ་དང་
དུ་ལེན་པ་དང་། དགེ་བ་ལ་བརྟན་པ་དང་། བག་ཡོད་པ་དང་། མང་དུ་ཐོས་པར་བྱེད་
པའི་ཕྱིར། ཞེས་པ་ཚིགས་བཅད་གཉིས་པའི་དོན་ནོ། །དེ་ཆོས་ཅན། ནང་ཐེག་ཆེན་ལ་
གནས་པ་སྟེ་མི་གཡོ་བར་བྱེད་ཚུལ་ཡོད་དེ། ཕྱིན་དྲུག་གིས་རིམ་བཞིན་ཡོངས་སུ་གཟུངས་
པའི་ངན་སོང་དུ་སྐྱེ་བ་སོགས་ཡོངས་འཛིན་གྱི་ཉེས་དམིགས་ཤེས་འདོད་ཆུང་ཆོག་ཤེས་ཀྱིས་
ལོངས་སྤྱོད་ལ་མ་ཆགས། གཞན་གནོད་འཁོན་དུ་མི་འཛིན། ཞི་ལྷག་གི་རྣལ་འབྱོར་ལ་
བརྩོན། བྱིང་རྒོད་སྤོང་ཚུལ་སོགས་ཞི་གནས་ཀྱི་རྒྱུ་མཚན་ལ་མཁས། ལྟ་ངན་མེད་པར་
བྱེད་པའི་ནུས་པ་དང་ལྡན་པའི་ཕྱིར། ཞེས་པ་ཚིགས་བཅད་གསུམ་པའི་དོན་ནོ། །དེ་ཆོས་
ཅན། ཐེག་ཆེན་ལས་མི་འཁྲུགས་པར་བྱེད་ཚུལ་ཡོད་དེ། ཕྱིན་དྲུག་གིས་རིམ་བཞིན་དུ་
ཕོངས་པ་ལ་བརྩེ་བ་དང་ལྡན་པ་དང་། བག་ཡོད་ཀྱིས་སྡིག་པ་ལ་ངོ་ཚ་ཤེས་ཤིང་ཡོན་ཏན་
གྱིས་གནས་སུ་བྱེད་པ་དང་། སྡུག་བསྔལ་དང་དུ་ལེན་པ་དང༌། ཡོན་ཏན་ལ་སྤྲོ་པས་རང་
གི་བདེ་བ་ལ་མ་ཆགས་པ་དང་། དྲན་པ་གཙོ་བོར་གྱུར་པ་དང་། ཏིང་ངེ་འཛིན་ལ་བརྟེན་
ནས་ཤིན་ཏུ་མཉམ་པར་བྱེད་པའི་བདག་ཉིད་དུ་བྱེད་པའི་ཕྱིར། ཞེས་པ་ཚིགས་བཅད་བཞི་
པའི་དོན་ནོ། །དེ་ཆོས་ཅན། གཞན་དོན་དུ་སྡུག་བསྔལ་ཁས་ལེན་པར་བྱེད་པ་ཡིན་ཏེ།
ཕྱིན་དྲུག་གིས་རིམ་བཞིན་ཕོངས་པའི་སྡུག་བསྔལ་སེལ་བ་དང་། གཞན་ལ་མི་གནོད་པ་

མདོ་སྡེ་རྒྱན་གྱི་འགྲེལ་པ། ཅ༽ 34
དང་། སྡུག་བསྔལ་བཟོད་པ་དང་། དཀའ་སྤྱད་ཀྱི་སྡུག་བསྔལ་གྱིས་མི་འཇིགས་པ་དང་།
འདོད་པའི་སྡུག་བསྔལ་ལས་རྣམ་པར་གྲོལ་བ་དང་། སྡུག་བསྔལ་རྒྱུ་བཅས་ལ་མི་རྟོག་པར་
བྱེད་པའི་ཕྱིར། ཞེས་པ་ཚིགས་བཅད་ལྔ་པའི་དོན་ནོ། །དེ་ཆོས་ཅན། །མྱང་འདས་ཀྱི་
ཆོས་གཙོ་བོར་བྱེད་པ་ཡིན་ཏེ། ཕྱིན་དྲུག་གིས་རིམ་བཞིན་ཟང་གི་ཆོས་ལ་མི་དགའ་བ་དང་།
རང་བཞིན་གྱི་ཆོས་མྱང་འདས་ལ་དགའ་བ་དང་། ཁྲོ་བའི་ཆོས་ལ་སྨོད་པ་དང་། ཆོས་
རྣམ་པར་དག་པ་ལ་བརྩོན་པ་དང་། སྒོམ་བྱུང་གི་ཆོས་ལ་དབང་བ་དང་། རང་སྤྱིའི་ཆོས་
ལ་མུན་པ་མེད་པར་བྱེད་པའི་ཕྱིར། ཞེས་པ་ཚིགས་བཅད་དྲུག་པའི་དོན་ནོ། །དེ་ཆོས་
ཅན། བག་ཡོད་པ་ཡིན་ཏེ། ཕྱིན་དྲུག་གིས་རིམ་བཞིན་སེར་སྣ་ཉེས་དམིགས་སུ་ལྟ་བས་
ལོངས་སྤྱོད་ལ། བག་ཡོད་དང་། སེམས་འདུལ་བས་ཚུལ་ཁྲིམས་བསྲུང་བ་ལ་བག་ཡོད་
དང༌། ཁྲོ་བ་ཉེས་དམིགས་སུ་ལྟ་བས་དགེ་བ་ལ་བག་ཡོད་དང་། ལེ་ལོའི་དབང་དུ་མི་འགྲོ་
བས་བདེ་བ་ལ་བག་ཡོད་དང་། བསམ་གཏན་གྱི་བདེ་བ་ལ་མི་ཆགས་པས་ཏིང་ངེ་འཛིན་
ལ་བག་ཡོད་དང་། དོན་ཇི་ལྟ་བ་བཞིན་དུ་འབྱེད་པས་གནས་ལུགས་ཀྱི་ཆོས་ལ་བག་ཡོད་
པའི་ཕྱིར། ཞེས་པ་ཚིགས་སུ་བཅད་པ་བདུན་པའི་དོན་ནོ། དེ་ཆོས་ཅན། དམན་པའི་
ཡིད་བྱེད་མངོན་དུ་བྱེད་པ་ལ་ངོ་ཚ་བར་བྱེད་ཚུལ་ཡོད་དེ། ཕྱིན་དྲུག་གིས་རིམ་བཞིན་སངས་
རྒྱས་ཀྱི་ཞིང་ལ་མ་གུས་པ་ལ་ངོ་ཚ་བ་དང་། ཉེས་པ་ཕྲ་མོ་ཙམ་བྱེད་པ་ལའང་ངོ་ཚ་བ་དང་།
གནོད་ལན་འཇལ་བ་ལ་ངོ་ཚ་བ་དང་། འཇལ་ནའང་ཕན་པས་འཇལ་བའོ། །ཡོན་ཏན་
ཡོངས་སུ་ཉམས་པ་ལ་ངོ་ཚ་བ་དང་། སེམས་རྣམ་པར་འཕྲོ་བ་ལ་ངོ་ཚ་བ་དང་། ལྟ་བ་
རྒྱ་ཆུང་བ་བྱེད་པ་ལ་ངོ་ཚ་བ་དང་དྲུག་བྱེད་པའི་ཕྱིར། ཞེས་པ་ཚིགས་བཅད་བརྒྱད་པའི་
དོན་ནོ། །དེ་བརྒྱད་ལ་བྱང་ཆུབ་ལ་སྤྲོ་བ་དང་། གཞན་དོན་ལ་སེམས་པ་དང་། ཐེག་
ཆེན་ལ་མཁས་པ་དང་། ཐེག་ཆེན་མི་འཁྲུགས་པ་དང་། འཁོར་བ་མི་འདོར་བ་དང་། མྱང་
འདས་ལྷུར་ལེན་པ་དང་། ཐེག་ཆེན་ལ་ཞུགས་པ་དང་། ཐེག་པ་གཞན་འདོར་བ་ཞེས་པའི་

344
 ༼ཅ༽ མདོ་སྡེ་རྒྱན་གྱི་འགྲེལ་པ།
ས་བཅད་རིགས་པའི་སློབ་དཔོན་ཆ་བ་ཆོས་ཀྱི་སེངྒེ་གསུངས་སོ། །ཅེས་དཔལ་མང་པིཎྜཏ་
དཀོན་མཆོག་རྒྱལ་མཚན་གྱིས་གསུངས། བྱང་ཆུབ་སེམས་དཔའ་རྣམས་ཆོས་ཅན། འཕྲིན་
ལས་ཀྱིས་གཞན་པར་ཕན་འདོགས་པ་ཡིན་ཏེ། ཕྱིན་དྲུག་གིས་རིམ་བཞིན་དུ་སྦྱིན་པས་འདི་
དང་། །ཚུལ་ཁྲིམས་ཀྱིས་ཕྱི་མར་ཕན་པ་དང་། བཟོད་པས་དགྲ་ལ་བཏང་སྙོམས་སུ་བྱེད་
པ་དང་། བརྩོན་འགྲུས་ཀྱིས་གཞན་དོན་གྱི་གྲོགས་བྱེད་པའི་འདུ་བྱེད་དང་། བསམ་གཏན་
གྱིས་ཏིང་ངེ་འཛིན་ལ་དབང་འབྱོར་བ་དང་། ཤེས་རབ་ཀྱིས་བདག་མེད་སོགས་སྐལ་བ་
དང་མཚུངས་པར་སྟོན་པ་དང་། སེམས་ཅན་ལ་འབྲས་བུ་བྱང་ཆུབ་ཐོབ་པར་འདོད་པའི་
སྨོན་པ་དང་ལྡནཔའི་ཕྱིར། ཞེས་པ་ཚིགས་སུ་བཅད་པ་དགུ་པའི་འགྲེལ་པའོ། །དེ་ལྟར་
དྲུག་ཚན་དགུས་བྱང་ཆུབ་སེམས་དཔའི་སྤྱོད་པ་རགས་བསྡུས་ཙམ་བསྟན་ཏོ། །བྱང་ས་
ལས། བྱང་ཆུབ་སེམས་པ་གང་དག་དེ་ལྟར་སློབ་ན་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་བ་དག་གང་ཞེ་ན། མདོར་བསྡུ་
ན་རྣམ་པ་བཅུར་རིག་པར་བྱ། །ཞེས་སོགས་ཤིན་ཏུ་རྒྱས་པར་གསུངས།
གསུམ་པ། མིང་གི་རྣམ་གྲངས་བསྟན་པའི་བློཀ་གཉིས་ནི། བྱང་ཆུབ་སེམས་དཔའ་
༡
སེམས་དཔའ་ཆེ། ། བློ་ལྡན་ཉིད་དང་གསལ་བའི་མཆོག །རྒྱལ་སྲས་རྒྱལ་བའི་གཞི་དང་
ནི༑ ༑རྒྱལ་བྱེད་རྒྱལ་བའི་མྱུ་གུ་དང་། །རྩལ་ལྡན་དང་ནི་འཕགས་མཆོག་དང་། དེད་
དཔོན་དང་ནི་གྲགས་མཆོག་དང་། །སྙིང་རྗེ་ཅན་དང་བསོད་ནམས་ཆེ། །དབང་ཕྱུག་དེ་
བཞིན་ཆོས་དང་ལྡན། །ཞེས་བྱང་ཆུབ་སེམས་དཔའི་མིང་གི་རྣམ་གྲངས་བཅུ་དྲུག་བསྟན་
ཏོ༔ ༈
བཞི་པ། བྱང་ཆུབ་སེམས་དཔའ་རྟོགས་པའི་ཡོན་ཏན་བསྟན་པའི་བློ ཀ་ལྔ་ནི། དེ་
ཉིད་བཟང་རྟོགས་དོན་ཆེན་ལེགས་རྟོགས་དང་། །དོན་ཀུན་རྟོགས་དང་ཀུན་ཏུ་རྟོགས་པ་
དང་། །ཐབས་རྣམས་རྟོགས་པར་འགྱུར་པའི་ཁྱད་པར་རྒྱུ། །དེས་ན་བྱང་ཆུབ་སེམས་

མདོ་སྡེ་རྒྱན་གྱི་འགྲེལ་པ། ༼ཅ༽ 345
དཔའ་ཞེས་བྱའོ། །བདག་རྗེས་རྟོགས་དང་ལྟ་བ་ཕྲ་རྟོགས་དང་། །རྣམ་རིག་སྣ་ཚོགས་
རྣམ་པར་རྟོགས་དང་ཀུན། །ཡང་དག་མིན་རྟོགས་ཡིན་པར་རྟོགས་པའི་རྒྱུ། །དེས་ན་བྱང་
ཆུབ་སེམས་དཔའ་ཞེས་བྱའོ། །མ་རྟོགས་རྟོགས་དང་རྗེས་སུ་རྟོགས་པ་རྟོགས། དངོས་
མེད་རྟོགས་དང་རབ་ཏུ་སྐྱེ་བ་རྟོགས། མ་རྟོགས་རྟོགས་པ་སོ་སོར་རྟོགས་པའི་རྒྱུ། །དེས་
ན་བྱང་ཆུབ་སེམས་དཔའ་ཞེས་བྱའོ། །དོན་མེད་རྟོགས་དང་དོན་དམ་རྟོགས་པ་དང་། །དོན་
ཀུན་རྟོགས་དང་མཐའ་དག་དོན་རྟོགས་དང་། རྟོགས་བྱ་རྟོགས་གཞི་རྟོགས་པ་རྟོགས་པའི་
༈དེས་ན་བྱང་ཆུབ་སེམས་དཔའ་ཞེས་བྱའོ། །གྲུབ་པར་འགྱུར་བ་རྟོགས་དང་གནས་
རྟོགས་དང་། ལྷུམས་རྗེས་རྟོགས་དང་རིམ་པ་རྟོགས་པ་དང་། །རབ་ཏུ་རྟོགས་དང་ཐེ་
ཚོམ་བསལ་རྟོགས་རྒྱུར། །དེས་ན་བྱང་ཆུབ་སེམས་དཔའ་ཞེས་བྱའོ། །ཞེས་བྱུང་། དེ་
ཡང་བྱང་སེམས་འཕགས་པ་རྣམས་ཆོས་ཅན། ཁྱོད་ལ་བྱང་ཆུབ་སེམས་དཔའ་ཞེས་བྱ་
སྟེ༔ བདག་མེད་པའི་དེ་ཉིད་ཤེས་སྒྲིབ་སྤོང་བའི་ཐབས་བཟང་པོ་བདག་མེད་གཉིས་རྟོགས་
པ་དང་། དོན་ཆེན་པོ་གཞན་དོན་ལེགས་པར་རྟོགས་པ་དང་། ཤེས་བྱ་བདེན་གཉིས་ཀྱི་
དོན་ཀུན་རྟོགས་པ་དང་། རེས་འགའ་མི་ཤེས་པ་མིན་པར་ལྷག་མེད་ཀྱི་སྐབས་སུའང་མཁྱེན་
པ་མི་ཟད་པས་ཀུན་ཏུ་རྟོགས་པ་དང༌། སྐུ་དང་མཛད་པ་གང་གིས་གདུལ་བྱ་འདུལ་བའི་
ཐབས་སྣ་ཚོགས་པ་རྣམས་རྟོགས་པའི་ཁྱད་པར་གྱིས་རྒྱུས་བཞག་པའི་ཕྱིར། ཞེས་པ་ཚིགས་
སུ་བཅད་པ་དང་པོའི་དོན་དང་། དེ་ཆོས་ཅན། ཁྱོད་ལ་བྱང་ཆུབ་སེམས་དཔའ་ཞེས་བྱ་
སྟེ༑ བདག་མེད་རྗེས་འབྲང་དང་བཅས་པ་རྟོགས་པའམ་བདག་ཏུ་འདོགས་པའི་གཞི་ཀུན་
གཞི་རྗེས་སུ་རྟོགས་པ་དང་། ལམ་སྒོམ་བཞིན་པར་ཡང་ངའོ་སྙམ་པ་འཇུག་པའི་བདག་
ཏུ་ལྟ་བ་ཕྲ་མོ་ཉོན་ཡིད་རྟོགས་པ་དང༌། རྣམ་རིག་སྣ་ཚོགས་འཇུག་ཤེས་དྲུག་རྟོགས་པ་དང་།
དེ་དག་ཀུན་ཡང་དག་མ་ཡིན་པའི་ཀུན་རྟོག་རྣམ་རིག་ཙམ་དུ་རྟོགས་པའི་ཁྱད་པར་བཞི་དང་
ལྡན་པའི་ཕྱིར། །ཞེས་པ་ཚིགས་སུ་བཅད་པ་གཉིས་པའི་དོན་དང་། དེ་ཆོས་ཅན། ཁྱོད་

346
 ༼ཅ༽ མདོ་སྡེ་རྒྱན་གྱི་འགྲེལ་པ།
ལ་བྱང་ཆུབ་སེམས་དཔའ་ཞེས་བྱ་སྟེ། མ་རྟོགས་པ་མ་རིག་པ་སོགས་དང་། རྟོགས་པ་
རིག་པ་ཡེ་ཤེས་དང་། རྗེས་སུ་རྟོགས་པ་རྗེས་ཐོབ་ཡེ་ཤེས་དང་། དངོས་མེད་ཀུན་བཏགས་
དང་། རབ་ཏུ་སྐྱེ་བ་གཞན་དབང་དང་། རྟོག་གེས་མ་རྟོགས་པ་ཡོངས་གྲུབ་རྟོགས་པའི་
རྒྱུ་སོགས་ཤེས་པའི་རྒྱུ་མཚན་གྱིས་བཞག་པའི་ཕྱིར། ཞེས་པ་ཚིགས་སུ་བཅད་པ་གསུམ་
པའི་དོན་དང་། དེ་ཆོས་ཅན། ཁྱོད་ལ་བྱང་ཆུབ་སེམས་དཔའ་ཞེས་བྱ་སྟེ། དོན་མེད་པ་
ཀུན་བཏགས་དང་། དོན་དམ་པ་ཡོངས་གྲུབ་དང་། ཀུན་རྟོགས་གཞན་དབང་གི་དོན་ཀུན་
དང་། ཤེས་བྱ་བདེན་གཉིས་ཀྱི་ཆོས་མཐའ་དག་དང་། རྟོགས་བྱ་ཡུལ་དང་རྟོགས་བྱེད་
ཡུལ་ཅན་དང་རྟོགས་པ་བྱ་བ་སྟེ་འཁོར་རྣམ་དག་ཏུ་རྟོགས་པའི་ཕྱིར། ཞེས་པ་ཚིགས་སུ་
བཅད་པ་བཞི་པའི་དོན་དང་། དེ་ཆོས་ཅན། ཁྱོད་ལ་བྱང་ཆུབ་སེམས་དཔའ་ཞེས་བརྗོད་
པའི་རྒྱུ་མཚན་ཡོད་དེ། ཡེ་ཤེས་ལྔ་དང་ངེས་པ་ལྔ་དང་སྐུ་བཞི་ཐོབ་པ་ན་ལོངས་སྤྱོད་རྫོགས་
པའི་སྐུ་དང་། མཆོག་སྤྲུལ་དགའ་ལྡན་ན་གནས་པ་རྟོགས་པ་དང་། ལྷུམས་སུ་ཞུགས་པ་
དང་། རིམ་གྱིས་བལྟམས་ནས་ཁབ་ཏུ་བཞུགས་ཤིང་རབ་ཏུ་འབྱུང་བའི་མཛད་པ་སོགས་
དང་། ཆོས་ཀྱི་འཁོར་ལོ་བསྐོར་བ་རབ་ཏུ་རྟོགས་པ་དང་། ཐེ་ཚོམ་བསལ་བ་ཆོས་འཁོར་
བསྐོར་བའི་ལག་རྗེས་སུ་རྟོགས་པའི་སྒོ་ནས་བྱང་སེམས་ཞེས་བརྗོད་པའི་ཕྱིར། ཞེས་པ་
ཚིགས་སུ་བཅད་པ་ལྔ་པའི་འགྲེལ་པའོ། །བོདྷིསཏཱ་ཞེས་པའི་སྒྲ་ལས་བཤད་པའོ།
ལྔ་པ། ཕུང་པོའི་སྒོ་ནས་དབྱེ་བ་བསྟན་པའི་བློཀ་གཅིག་ནི། བློ་དང་ལྡན་པ་བློ་
ཐོབ་མ་ཐོབ་དང་། །རབ་གནས་རྟོགས་དང་རྗེས་སུ་རྟོགས་པ་དང་། །སོ་སོར་འཆད་བློ་
བརྗོད་མེད་ང་བཅོམ་དང་། །དད་ཅན་བློ་གྲོས་མ་སྨིན་ཡང་དག་སྨིན། །ཞེས་བྱུང་། དེ་
ཡང་བློ་ལྡན་བྱང་སེམས་ཆོས་ཅན། ཕུང་པོའི་དབྱེ་བའམ་རྣམ་གྲངས་ཀྱི་སྒོ་ནས་བཅུ་གཅིག་
ཡོད་དེ། སྔར་ངེས་ཟིན་གྱི་བློ་ཐོབ་པ་འདས་པ་དང་། མ་ཐོབ་པ་མ་འོངས་པ་དང་། རབ་
ཏུ་གནས་པ་ད་ལྟར་པ་ཤེས་པ་དང་། རང་གིས་ཆོས་ཀྱི་གནས་ལུགས་རྟོགས་པ་ནང་ཤེས་

མདོ་སྡེ་རྒྱུན་གྱི་འགྲེལ་པ། ༼ཅ༽ 347
པ་དང་། གཞན་གྱི་སྒྲ་སྤྱིའི་རྗེས་སུ་རྟོགས་པ་ཕྱི་ཤེས་པ་དང་། ཤེས་བྱའི་རིགས་གཞན་
ལ་སོ་སོར་འཆད་པས་རྟོགས་པ་རགས་པ་ཤེས་པ་དང་། བརྗོད་མེད་དེ་སྒྲ་སྤྱི་སྤངས་པའི་
ཏིང་ངེ་འཛིན་གྱིས་ཆོས་ཉིད་རྟོགས་པ་ཕྲ་བ་ཤེས་པ་དང་། ས་བརྒྱད་པའམ་གཟུང་འཛིན་
དུ་རྟོག་པའི་ང་རྒྱལ་བཅོམ་པའི་འཕགས་པ་གྱ་ནོན་པ་ཤེས་མཆོག་དང་། ང་རྒྱལ་མ་བཅོམ་
པ་མོས་སྤྱོད་པའམ་མ་དག་ས་བདུན་ལ་གནས་པས་ཤེས་པ་དམན་པ་དང་། བློ་གྲོས་མ་
སྨིན་པ་མ་དག་ས་བདུན་གྱི་རིང་བ་ཤེས་པ་དང་། ཡང་དག་པ་སྨིན་པ་དག་ས་གསུམ་གྱི་
ཉེ་བ་ཤེས་པའི་བྱང་ཆུབ་སེམས་དཔའ་ཡོད་པའི་ཕྱིར། ཞེས་པའོ། །ཐེག་པ་ཆེན་པོ་མདོ་
སྡེའི་རྒྱན་གྱི་ལེའུ་ཉི་ཤུ་པ་ཡོན་ཏན་གྱི་ལེའུ་ལ་བློཀ་བདུན་ཅུ་དོན་དགུ་ཡོད་པ་རྣམས་རྫོགས་
སོ༑ ༑
གཉིས་པ། དེ་དང་མཐུན་པའི་ཡོན་ཏན་འབྱུང་ཚུལ་གྱི་སྒོ་ནས་དོན་བསྡུ་བ་ལ། བྱང་
ཆུབ་སེམས་དཔའ་ཡིན་པའི་རྟགས་ངོས་བཟུང་བ་དང་། རྟགས་དེ་དང་ལྡན་པའི་བྱང་ཆུབ་
སེམས་དཔའི་ཕྱོགས་ཀྱི་དབྱེ་བ། བྱང་ཆུབ་སེམས་དཔས་སེམས་ཅན་ལ་ལྷག་བསམ་འཇུག་
ཚུལ། དེ་ལ་བརྟེན་ནས་སེམས་ཅན་ཡོངས་སུ་འཛིན་ཚུལ། དེའི་ཕྱིར་དུ་སྐྱེ་བ་ལེན་ཚུལ།
སྐྱེས་ནས་ས་ལམ་ལ་གནས་ཚུལ། །གནས་ནས་སྤྱོད་པ་ཉམས་སུ་ལེན་ཚུལ་དང་བདུན།
དང་པོ། བྱང་ཆུབ་སེམས་དཔའ་ཡིན་པའི་རྟགས་ལྔ་དང་། དེ་ལྔའི་བྱེད་ལས་དང་། དེ་
ལྟར་གྲངས་ངེས་པའི་རྒྱུ་མཚན་དང་བཅས་པ་བསྟན་པའི་བློ ཀ་གཉིས་ནི། བརྩེ་དང་སྙན་
པར་སྨྲ་བ་དང་། །བརྟན་པ་ཉིད་དག་ལག་བསྐྱངས་ཉིད། །དགོངས་པ་ཟབ་མོ་ངེས་འགྲེལ་
བ༑ ༑འདི་དག་བློ་ལྡན་རྣམས་ཀྱི་རྟགས། །ཡོངས་གཟུང་མོས་པ་ཐོབ་པ་དང་། །མི་སྐྱོ་
གཉིས་ཀྱིས་བསྡུ་བའི་ཕྱིར། །བསམ་པ་དང་ནི་སྦྱོར་བ་ལས། །རྟགས་ལྔར་རྣམ་པར་ཤེས་
༥
པར་བྱ། །ཞེས་བྱུང་། དེ་ཡང་སེམས་ཅན་ལ་ཕན་བདེ་བསྒྲུབ་པའི་སྙིང་བརྩེ་བ་དང་། ཀུན་
ཏུ་དགའ་བ་དང་། ཡང་དག་པར་དགའ་བའི་གཏམ་དང་། །ཕྱིན་དྲུག་གི་གཏན་སྙན་པར་

j48
 ཅ༽ མདོ་སྡེ་རྒྱན་གྱི་འགྲེལ་པ།
སྨྲ་བ་དང་། ཤེས་རབ་དང་བརྩོན་འགྲུས་ཀྱིས་གཞན་དོན་ལ་མི་ཕྱེད་པའི་བརྟན་པ་ཉིད་
དང་། ལུས་དང་ལོངས་སྤྱོད་ལག་པ་བསྐྱངས་ཏེ་སྦྱིན་པ་གཏོང་བ་དང་། དགོངས་ལྡེམ་
དགོངས་ཀྱི་མདོ་སྡེ་ཟབ་མོའི་དགོངས་པ་འགྲེལ་བ་རྣམས་སུ་ཡོད་པའི་ཕྱིར། དེ་ལྔའི་བྱེད་
ལས་ཡོད་དེ། སྙིང་བརྩེ་བས་སྐྱེ་གནས་བཞིའི་སེམས་ཅན་འཁོར་དུ་བཟུང་། སྙན་སྨྲས་
ཡང་དག་པའི་ཆོས་ལ་མོས་པ་ཐོབ་པར་བྱེད། བརྟན་པས་གཞན་དོན་ལ་མི་སྐྱོ་བར་བྱེད།
ཐ་མ་གཉིས་ཀྱིས་ཆོས་དང་ཟང་ཟིང་སྡུད་པའི་ཕྱིར། །དབྱིག་འགྲེལ་ལས། ལག་བརྐྱང་
བ་ཉིད་དང་། དགོངས་པ་ངེས་པར་འགྲེལ་བ་ནི་གཉིས་ཀྱིས་བསྡུ་བའི་ཕྱིར་ཏེ། ཟང་ཟིང་
དང་ཆོས་ཀྱིས་གོ་རིམ་བཞིན་ནོ། །ཞེས་གསུངས་པའི་ཕྱིར། དེ་ལྟར་གྲངས་ངེས་ཏེ། བསམ་
པའི་སྒོ་ནས་སྙིང་བརྩེ་བ་དང་། སྦྱོར་བའི་སྒོ་ནས་ལྷག་མ་བཞིར་ངེས་པ་དབྱིག་འགྲེལ་ལས་
གསུངས་པའི་ཕྱིར། །རྒྱས་པར་བྱང་སའི་རྟགས་ཀྱི་ལེའུ་ལས་ཤེས་པར་བྱའོ། །རྟགས་
དེ་དག་དང་ལྡན་པའི་བྱང་ཆུབ་སེམས་དཔའ་ཁྱིམ་པ་རྣམས་གཞན་དོན་བྱེད་ཚུལ་དང་། རབ་
བྱུང་བྱང་སེམས་ཀྱིས་གཞན་དོན་བྱེད་ཚུལ་རྣམས་བསྟན་པའི་བློ ཀ་གསུམ་ནི། བྱང་ཆུབ་
སེམས་དཔའ་རྟག་ཏུ་ནི། །ཁྱིམ་པ་འཁོར་ལོས་བསྒྱུར་རྣམས་སུ། །གྱུར་ནས་སྐྱེ་བ་ཐམས་
ཅད་དུ། །སེམས་ཅན་རྣམས་ཀྱི་དོན་བྱེད་དོ། ། ས་རྣམས་ཀུན་ལ་བློ་ལྡན་གྱི། །རབ་འབྱུང་
ལེན་པས་ཐོབ་པ་དང་། །ཆོས་ཉིད་ཀྱིས་ནི་ཐོབ་པ་གཞན། །རབ་ཏུ་བྱུང་བར་སྟོན་བྱེད་
ཡིན། །རབ་ཏུ་བྱུང་བའི་ཕྱོགས་དག་ནི། །ཡོན་ཏན་ཚད་མེད་རྣམས་དང་ལྡན། །དེ་ལྟས་
སྡོམ་བརྩོན་ཁྱིམ་པ་ཡི། །བྱང་ཆུབ་སེམས་དཔའ་ལས་ཁྱད་འཕགས། །ཞེས་བྱུང་། བྱང་
སེམས་ཁྱིམ་པ་རྣམས་ཆོས་ཅན། ཁྱོད་ཀྱིས་གཞན་དོན་བྱེད་ཚུལ་ཡོད་དེ། འཁོར་ལོ་བསྒྱུར་
བའི་རྒྱལ་པོར་གྱུར་པ་སོགས་ཀྱི་སྒོ་ནས་དུས་རྟག་ཏུའམ་སྐྱེ་བ་ཐམས་ཅད་དུ་སེམས་ཅན་
རྣམས་ཀྱི་དོན་རྒྱ་ཆེན་པོ་བྱེད་པའི་ཕྱིར། །མོས་སྤྱོད་ཀྱི་ས་དང་ས་བཅུ་ཀུན་ལ་གནས་པ་
བློ་ལྡན་རྣམས་ཀྱིས་རབ་ཏུ་བྱུང་ཚུལ་གསུམ་ཡོད་དེ། ཆོ་གའི་སྒོ་ནས་ལེན་པས་ཐོབ་པ་

མདོ་སྡེ་རྒྱན་གྱི་འགྲེལ་པ། ༼ཅ༽ 149
དང་། ཆོས་ཉིད་ཀྱིས་ཐོབ་པ་དང་། རབ་ཏུ་བྱུང་བའི་ཚུལ་སྟོན་པར་བྱེད་པ་རྣམས་སུ་
ཡོད་པའི་ཕྱིར། བྱང་སེམས་རབ་ཏུ་བྱུང་བ་རྣམས་ཆོས་ཅན། དེ་ལྟར་སྡོམ་པ་ལ་བརྩོན་
པའི་བྱང་སེམས་ཁྱིམ་པ་ལས་ཁྱད་པར་དུ་འཕགས་པ་ཡིན་ཏེ། སོ་ཐར་རིགས་བརྒྱད་སོགས་
ཡོན་ཏན་ཚད་མེད་པ་དང་ལྡན་པའི་ཕྱིར། ཞེས་པའོ། །རྒྱས་པར་འགྲེལ་པ་དང་འགྲེལ་
བཤད་རྣམས་ལས་ཤེས་པར་བྱའོ། །
གསུམ་པ། བྱང་ཆུབ་སེམས་དཔའ་རྣམས་ཀྱིས་སེམས་ཅན་ལ་ལྷག་པའི་བསམ་
པ་འཇུག་ཚུལ་བསྟན་པའི་བློཀ་ཕྱེད་དང་གཉིས་ནི། ས་རྣམས་ཀུན་ལ་བརྟན་པ་ཡི། ། ཕ་
རོལ་སྡུག་པའི་འབྲས་བུ་དང་། །འདི་ལ་དགེ་བ་འཇུག་འདོད་དང༌། ། མྱ་ངན་འདའ་བར་
འདོད་པ་དང་། མ་དག་རྣམ་པར་རབ་དག་པ། །སེམས་ཅན་རྣམས་ལ་བསམ་པར་འདོད།།
ཅེས་བྱུང་། ས་དང་ཕར་ཕྱིན་ཀུན་ལ་གནས་པའི་བྱང་སེམས་རྣམས་ཆོས་ཅན། ཁྱོད་ཀྱིས་
སེམས་ཅན་རྣམས་ལ་ལྷག་པའི་བསམ་པ་བརྟན་པས་འཇུག་ཚུལ་ཡོད་དེ། འཇིག་རྟེན་ཕ་
རོལ་ཏུ་ཕྱིན་པ་ཀུན་ལ་ཡིད་དུ་འོང་ཞིང་སྡུག་པའི་འབྲས་བུ་ལ་སྦྱོར་བ་བདེ་བའི་བསམ་པ་
དང་། ཚེ་འདིར་དགེ་བ་ལ་འཇུག་པར་འདོད་པ་ལ་ཕན་པའི་བསམ་པ་དང་། མཐར་མྱ་
ངན་ལས་འདའ་བར་འདོད་པ་ལ་ཕན་བདེ་གཉིས་ཀའི་བསམ་པ་དང་། མོས་སྤྱོད་ཀྱི་སྐབས་
དང་། ས་དང་པོ་བདུན་གྱི་གནས་སྐབས་སུ་འབད་རྩོལ་རགས་པ་དང་བཅས་ཤིང་། བདག་
འཛིན་མངོན་གྱུར་པས་མ་དག་པ་རྣམས་དང་། འབད་རྩོལ་རགས་པ་ཞི་ཞིང་བདག་འཛིན་
མངོན་དུ་གྱུར་པའི་གོ་སྐབས་བཅོམ་པ་དག་པ་ས་གསུམ་རྣམས་སུའང་སེམས་ཅན་ཀུན་ལ་
ཕན་བདེའི་བསམ་པ་བྱེད་པའི་ཕྱིར།
བཞི་པ། དེ་ལ་བརྟེན་ནས་སེམས་ཅན་ཡོངས་སུ་འཛིན་ཚུལ་བསྟན་པའི་བློཀ་གཅིག་
ནི༑ ས་རྣམས་ཀུན་ལ་བློ་ལྡན་པའི། ། སྨོན་ལམ་དང་ནི་སེམས་མཉམ་དང་། །བདག་
པོར་གྱུར་པ་དག་དང་ནི། །འཁོར་སྡུད་པ་ཡིས་ཡོངས་སུ་འཛིན། །ཅེས་བྱུང༌། བློ་ལྡན་

350
 ༼ཅ༽ མདོ་སྡེ་རྒྱན་གྱི་འགྲེལ་པ།
བྱང་ཆུབ་སེམས་དཔའ་རྣམས་ཆོས་ཅན། ཁྱོད་ཀྱིས་སེམས་ཅན་ཡོངས་སུ་འཛིན་ཚུལ་
བཞི་ཡོད་དེ། སེམས་བསྐྱེད་པ་ནས་བརྩམས་ཏེ། མོས་སྤྱོད་སྐབས་སུ་སྨོན་ལམ་གྱི་སྒོ་
ནས་འཛིན་པ་དང་། ས་ཐོབ་ཕྱིན་ཆད་ཆོས་དབྱིངས་ཀུན་འགྲོའི་དོན་དུ་རྟོགས་པས་བདག་
གཞན་མཉམ་པ་ཉིད་ཀྱི་སྒོ་ནས་འཛིན་པ་དང་། རྒྱལ་པོ་ལ་སོགས་པ་ནི་བདག་པོར་གྱུར་
པས་བསྲུང་ཞིང་ཆོས་ཀྱིས་སྐྱོང་བ་དང་། མཁན་པོ་དང་སློབ་དཔོན་རྣམས་ཀྱིས་སློབ་མར་
སྡུད་པའི་སྒོ་ནས་སྨིན་གྲོལ་གྱི་ལམ་ལ་ཁྲིད་པའི་སྒོ་ནས་འཛིན་པ་རྣམས་ཡོད་པའི་ཕྱིར།
ལྔ་པ། སྐྱེ་བ་ལེན་ཚུལ་བཞི་བསྟན་པའི་ཟློཀ་གཅིག་ནི། བློ་ལྡན་རྣམས་ཀྱི་ལས་
དང་ནི། །གཞན་ཡང་སྨོན་ལམ་དག་དང་ནི། །ཏིང་ངེ་འཛིན་དང་དབང་འབྱོར་བའི། །དབང་
༤
གིས་སྐྱེ་བར་འདོད་པ་ཡིན། །ཅེས་བྱུང་། དེ་ཡང་བློ་ལྡན་བྱང་ཆུབ་སེམས་དཔའ་རྣམས་
ཀྱི་སྐྱེ་བ་ལེན་ཚུལ་བཞི་ཡོད་དེ། མོས་སྤྱོད་སྐབས་སུ་ལས་དབང་གིས་སྐྱེ་བ་ལེན། ས་ཐོབ་
པ་རྣམས་སྙིང་རྗེ་དང་སྨོན་ལམ་གྱི་དབང་གིས་སྐྱེ་བ་ལེན། བསམ་གཏན་ཐོབ་ཀྱང་འདོད་
པར་ཏིང་ངེ་འཛིན་གྱི་དབང་གིས་སྐྱེ་བ་ལེན། སྐྱེ་བ་ལ་དབང་སྦྱོར་བའི་དབང་གིས་སྐྱེ་བ་
རྣམས་ཡོད་པའི་ཕྱིར། ཞེས་པའོ། །
དྲུག་པ། སྐྱེས་ནས་ས་དང་ལམ་རྟོགས་པ་ལ་གནས་པའི་རྣམ་བཞག་ལ། མདོར་
བསྟན་པ་དང་། རྒྱས་པར་བཤད་པ་གཉིས། དང་པོ། བྱང་སེམས་ཀྱི་སའི་རྣམ་བཞག་
དོན་ཚན་བརྒྱད་ཀྱི་སྒོ་ནས་མདོར་བསྟན་པའི་བློ ཀ་གཅིག་ནི། མཚན་ཉིད་གང་ཟག་བསླབ་
པ་དང་། །ཕུང་པོ་གྲུབ་པ་རྟགས་དང་ནི། །ངེས་པའི་ཚིག་དང་ཐོབ་པ་ཡིས། །གནས་པ་
དང་ནི་ས་ཉིད་དོ། །ཞེས་བྱུང་། ཚིག་འགྲེལ་ནི་གོ་སླ། རྒྱས་བཤད་ཀྱང་དེའི་འགྲེལ་བཤད་
ཡིན། གཉིས་པ། རྒྱས་པར་བཤད་པ། ས་སོ་སོའི་མཚན་ཉིད། རྟེན་གྱི་གང་ཟག །བསླབ་
པ་གསུམ། ཕུང་པོ་གསུམ། གྲུབ་པ་ཐོབ་མ་ཐོབ་ཀྱི་ཚུལ། །སའི་རྟགས། སའི་ངེས་ཚིག།
རྟོགས་པ་ཐོབ་ཚུལ་དང་བརྒྱད། དང་པོ། སོ་སོ་སོའི་མཚན་ཉིད་བསྟན་པའི་བློ ཀ་ལྔ་ནི།

མདོ་སྡེ་རྒྱན་གྱི་འགྲེལ་པ། ༼ཅ༽ 351
སྟོང་པ་ཉིད་ནི་མཆོག་རྟོགས་ནས། །ལས་རྣམས་ཆུད་མི་ཟ་པར་གནས། །བསམ་གཏན་
རབ་བདེས་གནས་ནས་ནི། དེ་ཡི་འོག་ཏུ་འདོད་པར་སྐྱེ། །དེ་ནས་བྱང་ཆུབ་ཕྱོགས་མཐུན་
རྣམས། འཁོར་བ་དག་ཏུ་ཡོངས་སུ་བསྔོ། །སེམས་ཀུན་ཉོན་མོངས་མེད་པར་ནི། །སེམས་
ཅན་རྣམས་ཡོངས་སྨིན་པར་བྱེད། །ཆེད་དུ་བསམ་ཏེ་སྐྱེ་བས་ན། །ཀུན་ནས་ཉོན་མོངས་
རྗེས་སུ་སྲུང་། །བགྲོད་པ་གཅིག་པའི་ལམ་དང་འབྲེལ། །མཚན་མེད་གཅིག་ཏུ་ངེས་པའི་
ལམ། །མཚན་མ་མེད་པར་ལྷུན་གྱིས་གྲུབ། །ཞིང་ཡང་རྣམ་པར་སྦྱོར་བ་སྟེ། །དེ་ཡི་
འོག་ཏུ་སེམས་ཅན་ནི། །སྨིན་པར་བྱེད་པ་འགྲུབ་པར་འགྱུར། །ཏིང་ངེ་འཛིན་དང་གཟུངས་
རྣམས་དང་། །བྱང་ཆུབ་རྣམ་པར་དག་པ་ཉིད། །རྣམ་པར་བཞག་པ་འདི་དག་གིས། །ས་
ཡི་མཚན་ཉིད་ཤེས་པར་བྱ། །ཞེས་བྱུང་། དེ་ཡང་ས་དང་པོར་བདག་མེད་གཉིས་མངོན་
སུམ་དུ་རྟོགས་པས་སྟོང་པའི་མཆོག་རྟོགས་པའི་མཚན་ཉིད་དུ་བཞག དེ་བཞིན་དུ་ས་གཉིས་
པར་ལས་འབྲས་མི་བསླུ་བར་རྟོགས་པ་ཁྱད་པར་དུ་འཕགས་པར་གྱུར་པས་ལས་ཆུད་མི་
ཟ་བར་གནས་པ་རྟོགས། ས་གསུམ་པར་བསམ་གཏན་གྱི་བདེ་བས་གནས་ནས་དེའི་འོག་
མ་འདོད་ཁམས་སུ་སྐྱེ་བར་ནུས། ས་བཞི་བར་སྨོན་ལམ་གྱི་དབང་གིས་བྱང་ཆུབ་ཕྱོགས་
མཐུན་གྱི་དགེ་རྩ་འཁོར་བའི་གནས་སུ་སྐྱེ་བའི་རྒྱུར་བསྔོ་ནུས། ས་ལྔ་པར་བདེན་བཞི་ཤེས་
པའི་སྟོབས་ཀྱིས་སེམས་ཀུན་ནས་ཉོན་མོངས་པ་མེད་པ་གཙུག་ལག་སྣ་ཚོགས་ཀྱིས་སེམས་
ཅན་སྨིན་པར་བྱེད་ནུས། ས་དྲུག་པར་རྟེན་འབྲེལ་ཡན་ལག་བཅུ་གཉིས་ཕྲུག་བཞིར་སྒོམ་
པ་ལ་མཁས་པས་ཆེད་དུ་བསམ་ནས་གཞན་དོན་དུ་སྐྱེས་ནས་ཀུན་ཉོན་མོངས་རྗེས་སུ་སྲུང་
ནུས། ས་བདུན་པར་མཛད་པ་གཅིག་ཏུ་འདྲེས་པའི་ལམ་དང་བགྲོད་པ་གཅིག་པའི་ལམ་
ས་བརྒྱད་པ་དང་དངོས་སུ་འབྲེལ་ཞིང་མིང་དོན་གྱི་མཚན་མ་མེད་པ་མཐའ་གཅིག་ཏུ་ངེས་
པའི་ལམ་ལ་གནས། ས་བརྒྱད་པར་འབད་རྩོལ་རགས་པ་ཞི་བའི་སྒོ་ནས་དགག་བྱའི་མཚན་
མ་མེད་པ་ལྷུན་གྱིས་གྲུབ་ཅིང་ཞིང་རྣམ་པར་སྦྱོང་བར་བྱེད། ས་དགུ་པར་སོ་སོ་ཡང་དག་

359
 ༼ཅ༽ མདོ་སྡེ་རྒྱན་གྱི་འགྲེལ་པ།
པར་རིག་པ་བཞི་རྗེས་མཐུན་པ་ཐོབ་པའི་སྒོ་ནས་སེམས་ཅན་སྨིན་པར་བྱེད། ས་བཅུ་པར་
ཡེ་ཤེས་ཀྱི་ཕར་ཕྱིན་ལྷག་པར་ཐོབ་པའི་སྟོབས་ཀྱིས་དྲི་མ་མེད་པ་དང་། ཐེག་པ་ཆེན་པོ་
སྣང་བ་ཞེས་བྱ་བའི་ཏིང་ངེ་འཛིན་སྣ་ཚོགས་པ་དང་། མི་ཟད་པའི་ཟ་མ་ཏོག་དང་། སྒོ་
མཐའ་ཡས་པ་ལ་སོགས་པའི་གཟུངས་ཀྱི་སྒོ་རྣམ་པར་དག་པ་ཐོབ། ས་བཅུ་གཅིག་པར་
ཤེས་བྱའི་སྒྲིབ་པ་སྤངས་པས་བྱང་ཆུབ་རྣམ་པར་དག་པའི་མཚན་ཉིད་རྣམ་པར་བཞག་པ་
ཡིན་པའི་ཕྱིར་ན། འདི་དག་གིས་སློབ་མི་སློབ་པའི་ས་སོ་སོའི་མཚན་ཉིད་དམ་ངོ་བོ་ཤེས་
པར་བྱའོ། །མངོན་རྟོགས་རྒྱན་ལས། ཡོངས་སུ་སྦྱོར་བ་རྣམ་བཅུ་ཡིས། །ཞེས་སོགས་
དང་། དབུ་མ་ལ་འཇུག་པ་ལས། དེ་ཚེ་འདིས་ནི་སངས་རྒྱས་བརྒྱ་མཐོང་ཞིང་། །ཞེས་
སོགས་ཀྱིས་སའི་མཚན་ཉིད་དམ་ཡོན་ཏན་བསྟན་པ་རྣམས་ཆ་འདྲ། དེ་དག་ནི་མདོ་སྡེ་
ས་བཅུ་པའི་དགོངས་པའོ། །
གཉིས་པ། རྟེན་གྱི་གང་ཟག་བསྟན་པའི་ཟློཀ་གཉིས་ནི། བྱང་ཆུབ་སེམས་དཔའ་
ལྟ་བ་རྣམ་དག་པ། །ཚུལ་ཁྲིམས་ཤིན་ཏུ་རྣམ་དག་མཉམ་པར་བཞག །ཆོས་ལ་ང་སྤང་
རྒྱུད་དང་ཀུན་ཉོན་མོངས། །རྣམ་པར་བྱང་བ་ཐ་དད་ང་རྒྱལ་མེད། སྐད་ཅིག་གཅིག་བློ་
ཐོབ་པ་བཏང་སྙོམས་པ། །ཞིང་རྣམས་སྦྱོང་བ་སེམས་ཅན་སྨིན་བྱེད་པར། །མཁས་པ་
མཐུ་ཆེན་ལུས་ཡོངས་རྫོགས་པ་དང་། །ངེས་པར་སྟོན་ལ་མཁས་པ་དབང་བསྐུར་ཡིན།།
ཅེས་བྱུང་། དེ་ཡང་ས་དང་པོར་བདག་མེད་གཉིས་མངོན་སུམ་དུ་རྟོགས་པས་ལྟ་བ་རྣམ་
པར་དག་པ་དང་ལྡན། ས་གཉིས་པར་ལྷུང་བ་ཕྲ་མོ་ཡང་མི་སྤྱོད་པའི་ཚུལ་ཁྲིམས་རྣམ་དག་
དང་། རྟག་ཏུ་ཚངས་པར་སྤྱོད་ཉིད་དང་། །ཞེས་གསུངས་པ་ལྟར། འཕགས་པ་ཡིན་ན་
ཚུལ་ཁྲིམས་རྣམ་པར་དག་པས་ཁྱབ་ཀྱང་། འདིར་ནི་ཚུལ་ཁྲིམས་ཀྱི་ཕར་ཕྱིན་ལྷག་པར་
ཐོབ་པའི་དབང་དུ་བྱས་པའོ། ། ས་གསུམ་པར་བསམ་གཏན་དང་ཏིང་ངེ་འཛིན་ཉམས་པ་
མེད་པ་ཐོབ་པ་ཤིན་ཏུ་མཉམ་པར་བཞག་པ་དང་། ས་བཞི་པར་ལུང་གི་ཆོས་ལ་སྲེད་པ་

མདོ་སྡེ་རྒྱན་གྱི་འགྲེལ་པ། ༼ཅ༽ 35
དང་བྲལ་པས་ཆོས་ལ་ང་རྒྱལ་མངོན་གྱུར་སྤང་པ་དང་། ས་ལྔ་པར་བསམ་པ་རྣམ་པར་
དག་པ་མཉམ་པ་ཉིད་བཅུ་ཐོབ་པས་རྒྱུད་ཐ་དད་པ་ལ་ང་རྒྱལ་མངོན་གྱུར་སྤང་པ་དང་། ས་
དྲུག་པར་ཆོས་མཉམ་པ་ཉིད་བཅུའི་ཏིང་ངེ་འཛིན་ཐོབ་ཅིང་རྟེན་འབྲེལ་གྱི་གནས་ལུགས་མངོན་
སུམ་དུ་རྟོགས་པའི་ཤེས་རབ་ཀྱི་ཕར་ཕྱིན་ལྷག་པར་ཐོབ་པའི་སྟོབས་ཀྱིས་ཀུན་ཉོན་དང་རྣམ་
བྱང་ཐ་དད་པ་ལ་ང་རྒྱལ་མངོན་གྱུར་མེད་པ་དང་། ས་བདུན་པར་སྐད་ཅིག་ལ་དེ་བཞིན་
ཉིད་དང་། བྱང་ཕྱོགས་སོ་བདུན་ལ་སྙོམས་པར་འཇུག་པ་དང་། ས་བརྒྱད་པར་འཕྲིན་
ལས་ལྷུན་གྱིས་གྲུབ་ཅིང་འབད་རྩོལ་རགས་པ་མེད་པར་བཏང་སྙོམས་སུ་གནས་ཤིང་ཞིང་
སྦྱོང་བ་དང་། ས་དགུ་པར་སོ་སོ་ཡང་དག་པར་རིག་པ་བཞི་རྗེས་མཐུན་པ་ཐོབ་པས་སེམས་
ཅན་སྨིན་པར་བྱེད་པ་ལ་མཁས་པ་དང་། ས་བཅུ་པར་མངོན་ཤེས་ལ་དབང་ཐོབ་པས་མཐུ་
ཆེན་པོ་ཐོབ་པ་དང་། ཏིང་ངེ་འཛིན་དང་གཟུགས་ཀྱི་སྒོ་མཐའ་ཡས་པ་ཐོབ་པས་ཡོན་ཏན་
གྱི་ལུས་ཡོངས་སུ་རྫོགས་པ་དང་། མཛད་པ་སྣ་ཚོགས་པ་སྟོན་པས་ལུས་ངེས་པར་སྟོན་
པ་ལ་མཁས་པ་དང་། རྒྱལ་ཚབ་ཏུ་དབང་བསྐུར་ཞིང་འོད་ཟེར་ཆེན་པོའི་དབང་ཐོབ་པས་
སངས་རྒྱས་དང་ཆ་འདྲ་བའི་མཛད་པ་སྟོན་པ་ཡིན་ནོ། །རྒྱས་པར་དབུ་མ་ལ་འཇུག་པ་
སོགས་ལས་སའི་ཡོན་ཏན་བརྒྱ་ཕྲག་བཅུ་གཉིས་སོགས་བཤད་པ་རྣམས་ལས་ཤེས་པར་བྱའོ།།
གསུམ་པ། གང་ཟག་གི་རབ་དབྱེ་དེ་ལྟར་ཡིན་ན། བསླབ་པ་གསུམ་གང་དུ་རྫོགས་
སྙམ་ན། འདིའི་ལན་བསྟན་པའི་ཟློཀ་ལྔ་ནི། ཆོས་ཉིད་རབ་ཏུ་རྟོགས་ནས་འདིར། །ལྷག་
པའི་ཚུལ་ཁྲིམས་ལྷག་སེམས་དང་། །ལྷག་པའི་ཤེས་རབ་ལ་རྗེས་སློབ། །ཤེས་རབ་སྤྱོད་
ཡུལ་གཉིས་ཡིན་ཏེ། །ཆོས་ཀྱི་དེ་ཉིད་དང་དེ་ནི། །མི་ཤེས་ཤེས་སོགས་འཇུག་པ་ཉིད། །ཤེས་
རབ་སྤྱོད་ཡུལ་དེ་ལྟ་བས། །དེ་ས་གཉིས་ལ་རྣམ་པར་གནས། །བསླབ་པ་རྣམས་དང་བསྒོམ་
པ་ཡི། །འབྲས་བུ་གཞན་ནི་རྣམ་པ་བཞི། །མཚན་མེད་འདུ་བྱེད་དང་བཅས་པར། །གནས་
པ་འབྲས་བུ་དང་པོ་ཡིན། །དེ་ཉིད་མངོན་དུ་བྱེད་མེད་དང་། །ཞིང་ནི་རྣམ་པར་དག་པ་

j54
 ༼ཅ༽ མདོ་སྡེ་རྒྱན་གྱི་འགྲེལ་པ།
དག །འབྲས་བུ་གཉིས་པར་འདོད་པ་ཡིན། །སེམས་ཅན་སྨིན་པར་འགྲུབ་ཉིད་དང་། །ཏིང་
ངེ་འཛིན་དང་གཟུངས་རྣམས་ནི། །འགྲུབ་པ་འབྲས་བུ་དམ་པ་ཡིན། །འབྲས་བུ་རྣམ་པ་
འདི་བཞི་ནི། ། ས་བཞི་པོ་ལ་ཡང་དག་བརྟེན། །ཅེས་བྱུང་། དེ་ཡང་ས་དང་པོར་ཆོས་
ཉིད་མངོན་སུམ་དུ་རྟོགས་ནས། །ས་གཉིས་པར་རྨི་ལམ་དུ་ཡང་འཆལ་ཚུལ་སྤངས་པའི་
ཚུལ་ཁྲིམས་དང་། ས་གསུམ་པ་བསམ་གཏན་དང་ཏིང་ངེ་འཛིན་ཉམས་པ་མེད་པས་ཏིང་
ངེ་འཛིན་གྱི་བསླབ་པ་དང་། ས་བཞི་པ་དང་ལྔ་པ་དང་དྲུག་པ་གསུམ་ལ་བྱང་ཕྱོགས་སོ་
བདུན་དང་ལྡན་པའི་ཤེས་རབ་ཀྱི་བསླབ་པ་ལ་སློབ་ལ། དེ་ཡང་ས་བཞི་པ་ལ་བྱང་ཆུབ་ཕྱོགས་
མཐུན་གྱིས་བསྡུས་པའི་ཤེས་རབ་ལ་སློབ་ཅིང་། ས་ལྔ་པ་དང་དྲུག་པ་སྟེ་ཤེས་རབ་ཀྱི་སྤྱོད་
ཡུལ་དུ་གྱུར་པའི་ས་གཉིས་ལས། ས་ལྔ་པར་བདེན་པ་བཞི་དང་། ཆོས་རྣམས་ཀྱི་དེ་ཁོ་
ན་ཉིད་དང་། ས་དྲུག་པར་མི་ཤེས་པས་འཇུག་པ་ཀུན་ཉོན་ཕྱོགས་ཀྱི་རྟེན་འབྲེལ་ལུགས་
འབྱུང་ལུགས་ལྡོག་དང་། ཤེས་པས་འཇུག་པ་རྣམ་བྱང་ཕྱོགས་ཀྱི་རྟེན་འབྲེལ་ལུགས་འབྱུང་
ལུགས་ལྡོག་རྣམས་ལ་གནས་པ་ཡིན་པས། བསླབ་པ་རྣམས་དང་དེ་དག་བསྒོམ་པའི་འབྲས་
བུ་ཡང་བཞི་ཡོད་ལ། བཞི་པོ་དེ་ས་བཞི་ལ་བརྟེན་པ་ཡིན་ཏེ། འབྲས་བུ་དང་པོ་མིང་དོན་
གྱི་མཚན་མ་མེད་ཅིང་འབད་རྩོལ་རགས་པའི་འདུ་ཤེས་དང་བཅས་པར་གནས་པ་དེ་ས་བདུན་
པ་ཐོབ། །གཉིས་པ་འབད་རྩོལ་རགས་པ་མངོན་པར་འདུ་བྱེད་པ་མེད་པ་དང་། ཞིང་རྣམ་
པར་དག་པ་སྦྱང་པ་དེ་ས་བརྒྱད་པ་ཐོབ། གསུམ་པ་སོ་སོ་ཡང་དག་པར་རིག་པ་བཞི་རྗེས་
མཐུན་པས་སེམས་ཅན་སྨིན་པར་བྱེད་པ་གྲུབ་པ་དེ་ས་དགུ་པ་ནས་ཐོབ། འབྲས་བུ་བཞི་
པ་ཏིང་ངེ་འཛིན་དང་གཟུངས་རྣམ་པར་དག་པ་འགྲུབ་པས་ས་བཅུ་པ་ཐོབ་པ་རྣམས་གནས་
སྐབས་ཀྱི་དགོས་པ་དང་། མཐར་ཐུག་གི་དགོས་པ་རྣམས་ལ་ཁྱད་པར་མེད་དོ། །
བཞི་པ། ཕུང་པོ་གསུམ་སྦྱོར་ཚུལ་བསྟན་པའི་ཟློ ཀ་གཉིས་ནི། ཆོས་ཉིད་རབ་ཏུ་
རྟོགས་ནས་འདིར། །ཚུལ་ཁྲིམས་ཀྱི་ནི་ཕུང་པོ་སྦྱོང་། །དེ་ཡི་འོག་ཏུ་ཏིང་འཛིན་དང་།།

355
མདོ་སྡེ་རྒྱན་གྱི་འགྲེལ་པ། ༼ཅ༽
ཤེས་རབ་ཕུང་པོ་རྣམ་པར་སྦྱོང་། །དེ་ལས་གཞན་པ་དག་ལ་ནི། །སྒྲིབ་རྣམས་བཞི་དང་
ཐོགས་པ་ཡི། །སྒྲིབ་པ་ལས་ཀྱང་རྣམ་གྲོལ་དང་། །གྲོལ་བའི་ཡེ་ཤེས་རྣམ་པར་སྦྱོང་། །ཞེས་
བྱུང་། དེ་ཡང་ཕུང་པོ་གསུམ་སྦྱོང་ཚུལ་ཡོད་དེ། ས་དང་པོར་ཆོས་ཉིད་ཀུན་འགྲོའི་ཚུལ་
གྱིས་རྟོགས་ནས་ས་གཉིས་པ་འདིར་རྨི་ལམ་དུ་ཡང་སྡིག་ལས་བྱེད་པ་མི་རྨི་པའི་ཚུལ་ཁྲིམས་
དང་། ས་གསུམ་པར་ཆེ་བ་རྗེས་ཀྱང་མི་ཉམས་པའི་ཏིང་ངེ་འཛིན་དང་། ས་བཞི་པ་ལྔ་
པ་དྲུག་པ་གསུམ་ཀར་བདེན་བཞི་དང་རྟེན་འབྲེལ་སོགས་ལ་འཇུག་པའི་ཤེས་རབ་ཀྱི་ཕུང་
པོ་རྣམ་པར་སྦྱོང་བ་དང་། དེ་དག་ལས་གཞན་པ་ས་ལྷག་མ་བཞི་དང་། སངས་རྒྱས་ཀྱི་
སར་རྣམ་པར་གྲོལ་བའི་ཕུང་པོ་དང་། རྣམ་པར་གྲོལ་བའི་ཡེ་ཤེས་གཟིགས་པའི་ཕུང་པོ་
སྦྱོང་བ་ཡིན་ཏེ། ས་བདུན་པར་མཚན་མེད་རྩོལ་བཅས་ཀྱི་འབྲས་བུ་ལ་སྒྲིབ་པ་ལས་གྲོལ།
ས་བརྒྱད་པར་མཚན་མེད་རྩོལ་མེད་ཀྱི་འབྲས་བུ་ལ་སྒྲིབ་པ་ལས་གྲོལ། ས་དགུ་པ་སེམས་
ཅན་སྨིན་པའི་འབྲས་བུ་ལ་སྒྲིབ་པ་ལས་གྲོལ། ས་བཅུ་པར་ལུས་ཡོངས་སུ་རྫོགས་པའི་འབྲས་
བུ་ལ་སྒྲིབ་པ་ལས་གྲོལ། སངས་རྒྱས་ཀྱི་སར་ཐོགས་སྒྲིབ་སོགས་སྒྲིབ་པ་ཐམས་ཅད་ལས་
རྣམ་པར་གྲོལ་བའི་ཕྱིར།
ལྔ་པ། གྲུབ་པ་ཐོབ་པ་མ་ཐོབ་བསྟན་པའི་བློཀ་གསུམ་ནི། ས་རྣམས་ཐམས་ཅད་
མ་གྲུབ་དང་། །གྲུབ་པ་དག་ཏུ་ཤེས་པར་བྱ། །གྲུབ་པ་དག་ཀྱང་མ་གྲུབ་དང་། །གྲུབ་པ་
དག་ཏུ་ཡང་འདོད་དོ། །གྲུབ་པའི་ཇི་ལྟར་རྣམ་བཞག་བཞིན། །ཡིད་ལ་བྱེད་པས་དེ་རྟོག་
པར། ། ཤེས་པའི་ཕྱིར་དང་དེ་ཉིད་ལ། །རྣམ་མི་རྟོག་ཕྱིར་རྣམ་ཤེས་བྱ། །སོ་སོར་རང་
རིག་བྱ་ཕྱིར་དང་། །སངས་རྒྱས་རྣམས་ཀྱི་ཡུལ་གྱི་ཕྱིར། །ས་རྣམས་ཀུན་ལ་བསྒོམ་པ་
དང༌། །གྲུབ་པ་ཡང་ནི་བསམ་མི་ཁྱབ། །ཅེས་བྱུང་། དེ་ཡང་གྲུབ་པ་མ་ཐོབ་པ་དང་
ཐོབ་པ་ནི། མཐོང་སྤང་ཡོད་མེད་དང་། ཆོས་ཉིད་མངོན་སུམ་དུ་མ་རྟོགས་པ་དང་རྟོགས་
པའི་སྤངས་རྟོགས་མ་གྲུབ་པ་དང་། གྲུབ་བ་གཉིས་སུ་འདུ་སྟེ། མོས་སྤྱོད་ཀྱི་ས་དེ་དང་

356
 ༼ཅ༽ མདོ་སྡེ་རྒྱན་གྱི་འགྲེལ་པ།
པོ་དང་། འཕགས་པའི་ས་རྣམས་གཉིས་པ་ཡིན་པའི་ཕྱིར། གྲུབ་པ་དག་ཀྱང་འབད་རྩོལ་
གྱིས་འདུ་མི་བྱེད་པ་མ་གྲུབ་པ་དང་། གྲུབ་པ་གཉིས་སུ་འདུ་སྟེ། མ་དག་ས་བདུན་དང་
པོ་དང་། དག་པ་ས་གསུམ་གཉིས་པ་ཡིན་པའི་ཕྱིར། ས་བཅུའི་མཉམ་བཞག་ཡེ་ཤེས་རྣམས་
ཆོས་ཅན། རྣམ་པར་མི་རྟོག་པར་ཤེས་པར་བྱ་སྟེ། །ས་བཅུ་པོ་རྣམས་ཀྱི་སྐྱོན་སྤོང་ཚུལ་
དང་། ཡོན་ཏན་འགྲུབ་ཚུལ་མདོ་ལས་ཇི་ལྟར་རྣམ་པར་བཞག་པ་བཞིན་ཡིད་ལ་བྱེད་པས་
དེ་ཀུན་རྟོག་ཙམ་གྱི་བདག་ཉིད་དུ་ཤེས་པའི་ཕྱིར་དང་། རྟོག་ཙམ་མམ་སེམས་ཙམ་དེ་ཉིད་
ལ་ཡང་རྣམ་པར་མི་རྟོག་པའི་ཕྱིར། ས་རྣམས་ཀུན་ལ་སྒོམ་ཚུལ་དང་འབྲས་བུ་གྲུབ་པ་
ཡོང་ནི་ཆོས་ཅན། བློ་དམན་གྱི་བསམ་གྱིས་མི་ཁྱབ་སྟེ། སོ་སོ་རང་རིག་གིས་རིག་བྱ་
ཡིན་པའི་ཕྱིར་དང༌། ཇི་ལྟ་བ་བཞིན་སངས་རྒྱས་རྣམས་ཀྱི་སྤྱོད་ཡུལ་ཡིན་པའི་ཕྱིར་རོ།།
དྲུག་པ། སའི་རྟགས་ལ། ས་ཐོབ་པའི་རྟགས་དང་། ཕར་ཕྱིན་ཐོབ་པའི་རྟགས་དང་།
ཕར་ཕྱིན་ཐོབ་པའི་རྟགས་དང་། ཞི་ལྷག་ཐོབ་པའི་རྟགས་དང་གསུམ།
དང་པོ། ས་ཐོབ་པའི་རྟགས་བསྟན་པའི་ཟློཀ་གཉིས་ནི། སྣང་དང་བཅས་དང་
མོས་པ་དང་། །མ་ཞུམ་བ་དང་མི་དམན་དང་། གཞན་དྲིང་མི་འཇོག་བདག་ཉིད་དང་།།
ཐམས་ཅད་རབ་ཏུ་རྟོགས་པ་དང་། །ཀུན་ལ་སེམས་ནི་མཉམ་པ་དང་། །བཀྲི་དང་རྗེས་
སུ་ཆགས་མེད་དང་། །ཐབས་ཤེས་འཁོར་དུ་སྐྱེ་བ་ནི། །ཀུན་ལ་རྟགས་སུ་འདོད་པ་ཡིན།།
ཅེས་བྱུང་། དེ་ཡང་ས་ཐོབ་པའི་རྟགས་ཆོས་ཅན། ཁྱོད་ལ་བཅུ་ཡོད་དེ། ས་རང་གི་
སྤངས་པ་དང་། ཐོབ་པ་དང་། མངོན་དུ་གྱུར་པའི་ཡོན་ཏན་སྣང་བ་དང་བཅས་པ་དང་།
ས་ཕྱི་མ་ཕྱི་མ་ལ་མོས་པ་དང་། ཟབ་རྒྱས་ཀྱི་ཆོས་ལ་མི་ཞུམ་པ་དང་། གཞན་དོན་གྱི་
དཀའ་སྤྱོད་ལ་མི་སྐྱོ་བ་དང་། ལམ་སྒོམ་པ་ལ་གཞན་དྲིང་མི་འཇོག་པ་དང་། མི་རྟོག་ཡེ་
ཤེས་ཀྱི་རྗེས་ལས་བྱུང་བའི་ཡེ་ཤེས་ཀྱིས་ས་ཐམས་ཅད་ཀྱི་སྒྲུབས་ཐབས་རབ་ཏུ་རྟོགས་པ་
དང་། རང་གཞན་ཐམས་ཅད་ལ་སེམས་མཉམ་པ་དང་། ཚོགས་གཉིས་མཐུ་ཆེ་བས་བདུད་

མདོ་སྡེ་རྒྱན་གྱི་འགྲེལ་པ། ༼ཅ༽ 357
ཀྱིས་བཀྲི་མི་ནུས་པ་དང་། འཁོར་བསྒྱུར་གྱི་བདེ་བ་ཡང་མི་ཆགས་པ་དང་། སངས་རྒྱས་
སྒྲུབས་ཐབས་ཇི་ལྟར་བ་བཞིན་ཤེས་པ་དང་། སྨོན་ལམ་གྱི་དབང་མ་གཏོགས་གང་དུ་སྐྱེས་
ཀྱང་སངས་རྒྱས་ཀྱི་འཁོར་དུ་སྐྱེ་བ་རྣམས་ཡོད་པའི་ཕྱིར།
གཉིས་པ། ཕར་ཕྱིན་ཐོབ་པའི་རྟགས་བཅུ་དྲུག་བསྟན་པའི་ཟློཀ་གཉིས་ནི། འདུན་
པ་མེད་པ་མ་ཡིན་ཆགས་དང་འཁུ་བའི་སྙིང་མེདཱ་ཁྲོ་མེད་ལེ་ལོ་མེད། །བྱམས་དང་སྙིང་
རྗེ་མིན་པའི་བསམ་མེད་བློ་གྲོས་ངན་རྟོག་རྣམ་རྟོག་འཕྲོག་པ་མེད། ། བློ་གྲོས་རྣམ་པར་གཡེངས་
མིན་བདེ་བས་མི་འཕྲོགས་སྡུག་བསྔལ་དག་གིས་གནོད་པ་མེད། །དགེ་བའི་བཤེས་ལ་ཉེ་
བར་བསྟེན་ཅིང་ཐོས་པས་ལྷུར་ལེན་སྟོན་པ་མཆོད་ལ་བརྩོན། །ཐབས་མཆོག་ཤེས་པ་གང་
ཞིག་བསོད་ནམས་ཡང་དག་བསྡུས་པར་ཤིན་ཏུ་རྒྱ་ཆེན་ཀུན། །གཞན་དང་ཐུན་མོང་བྱས་
ནས་ཉིན་གཅིག་བཞིན་དུ་རྫོགས་པའི་བྱང་ཆུབ་ཡོངས་བསྔོ་ཞིང་། །བཟང་པོའི་གནས་སུ་
སྐྱེས་པས་རྟག་ཏུ་དགེ་བྱེད་མངོན་ཤེས་ཡོན་ཏན་རྣམས་ཀྱིས་རྩེན། །སངས་རྒྱས་སྲས་དེ་
ཀུན་གྱི་བླ་ན་འདུག་པ་ཡོན་ཏན་གཏེར་དུ་ཤེས་པར་བྱ། །ཞེས་བྱུང་། ཕར་ཕྱིན་ཐོབ་པའི་
རྟགས་ཆོས་ཅན། ཁྱོད་ལ་དབྱེ་ན་བཅུ་དྲུག་ཡོད་དེ། སྤྱིར་ཕར་ཕྱིན་བཅུ་པོ་ཐམས་ཅད་
བསྒྲུབས་པར་འདོད་པ་དང་མོས་པ་ཤས་ཆེ་བས་འདུན་པ་མེད་པ་མིན་པ་དང་། བྱེ་བྲག་
ཏུ་སྦྱིན་པ་དང་ཚུལ་ཁྲིམས་ཀྱི་ཕར་ཕྱིན་གཉིས་ཀྱིས་རིམ་བཞིན་ལོངས་སྤྱོད་ལ་ཆགས་པ་
མེད་པ་དང་། མི་དགེ་བ་ལ་ཞེན་ཅིང་འཁྲུ་བའི་སྙིང་ངམ་སེམས་མེད། བཟོད་པ་ཁྲོ་བ་
མེད། །བརྩོན་འགྲུས་ཀྱི་ལེ་ལོ་མེད། བསམ་གཏན་ཟག་མེད་དང་ཚད་མེད་བཞིས་བྱམས་
པ་དང་སྙིང་རྗེ་མ་ཡིན་པའི་བསམ་པ་མེད། ཤེས་རབ་ཀྱི་ཕར་ཕྱིན་གྱིས་ངོ་བོ་ལ་འཇུག་
པའི་བློ་གྲོས་ངན་པའི་རྟོག་པ་དང༌། ཁྱད་པར་ལ་འཇུག་པའི་ལྟ་ངན་གྱི་རྟོག་པས་འཕྲོག་
པ་མེད་པ་དང་། ཐབས་ཁྱད་པར་ཅན་གྱིས་དམན་པའི་ཡིད་བྱེད་མངོན་དུ་གྱུར་ནས་རྣམ་
པར་གཡེང་པ་མིན་པ་དང་། ལོངས་སྤྱོད་ཀྱི་བདེ་བས་མི་འཕྲོགས་པ་དང་། དཀའ་སྤྱད་

58 ཅ༽ མདོ་སྡེ་རྒྱན་གྱི་འགྲེལ་པ།
ཀྱི་སྡུག་བསྔལ་གྱིས་མི་གནོད་པ་དང་། དགེ་བའི་བཤེས་གཉེན་བསྟེན་ཅིང་ཐོས་པ་རྒྱ་ཆེན་
ལྷུར་ལེན་པ་དང་། །སྟོན་པ་མཆོད་པ་ལ་བརྩོན་པ་དང་། ཐབས་མཆོག་ཤེས་པ་སྨོན་ལམ་
གྱི་ཕར་ཕྱིན་གྱིས་བསོད་ནམས་དུས་གསུམ་གྱིས་བསྡུས་པ། ཤིན་ཏུ་རྒྱ་ཆེ་བ། ཀུན་གཞན་
དང་ཐུན་མོང་དུ་བྱས་ནས་རྫོགས་བྱང་དུ་བསྔོ་ཞིང་སངས་རྒྱས་ཀྱི་ཞིང་སོགས་བཟང་པོའི་
གནས་རྣམས་སུ་སྐྱེ་བ་དང་། སྟོབས་ཀྱི་ཕ་རོལ་ཏུ་ཕྱིན་པས་མི་མཐུན་པའི་ཕྱོགས་དང་མ་
འདྲེས་པར་རྟག་ཏུ་དགེ་བ་བྱེད་པ་དང་། ཡེ་ཤེས་ཀྱིས་མངོན་ཤེས་སོགས་ཀྱི་ཡོན་ཏན་ཕུན་
སུམ་ཚོགས་པས་རྩེན་པ་རྣམས་ཡོད་པའི་ཕྱིར། རྒྱལ་སྲས་ས་བཅུ་བ་པ་ཆོས་ཅན། ཕར་
ཕྱིན་བཅུའི་ཡོན་ཏན་གྱི་གཏེར་ལྟ་བུར་ཤེས་དགོས་ཏེ། སེམས་ཅན་ཀུན་གྱི་བླ་ན་འདུག་
པ་ཡིན་པའི་ཕྱིར། མངོན་རྟོགས་རྒྱན་ལས་ཀྱང་། །གང་གི་སངས་རྒྱས་སར་གནས་པ།།
ཞེས་གསུངས་པའི་ཕྱིར།
གསུམ་པ། ཞི་ལྷག་གི་ཕན་ཡོན་ལྔ་བསྟན་པའི་བློཀ་གཅིག་ནི། ས་རྣམས་ཀུན་ལ་
རྣམས་ཀུན་ཏུ། །བློ་ལྡན་རྣམས་ཀྱི་ཕན་ཡོན་ནི། །ཞི་གནས་ལྷག་མཐོང་གཉིས་ཀ་ལ། །ལྔ་
པོའི་བདག་ཉིད་དག་ཏུ་འདོད། །ཅེས་བྱུང་། དེ་ཡང་ཞི་ལྷག་མཐར་ཕྱིན་པའི་རྟགས་ནི།
ཞི་ལྷག་གི་ཕན་ཡོན་ལྔ་ཡོད་དེ། ཞི་གནས་ཀྱི་ཕན་ཡོན་གཉིས། ལྷག་མཐོང་གི་གཉིས། ཐུན་
མོང་གི་གཅིག་རྣམས་ཡོད་པའི་ཕྱིར། དེར་ཐལ། སྐད་ཅིག་རེ་རེ་ལ་ལུས་སེམས་ཀྱི་གནས་
ངན་ལེན་ཟད་པ་དང་། སྣ་ཚོགས་ཀྱི་འདུ་ཤེས་དང་བྲལ་ནས་དགའ་བ་ཐོབ་པ་དང་། ཆོས་
ཀྱི་སྣང་བ་ཚད་མེད་པ་ཤེས་པ་དང་། ཡང་དག་པའི་རྒྱུ་མཚན་བརྟགས་པར་ཡང་མཐོང་
བ་དང་། ཆོས་ཀྱི་སྐུ་རྫོགས་པ་དང་འགྲུབ་པའི་རྒྱུ་ཆེས་ཕུན་སུམ་ཚོགས་པ་གོང་ནས་གོང་
དུ་འཛིན་པ་རྣམས་རིམ་བཞིན་ནོ། །རྒྱས་པར་དབྱིག་འགྲེལ་ལས་ཤེས་པར་བྱའོ། །འགྲེལ་
བཤད་ལ་འདི་མན་ཆད་དཔེ་འདིར་མི་སྣང་ངོ་། །
བདུན་པ། སའི་ངེས་ཚིག་ལ། ས་སོ་སོའི་ངེས་ཚིག་དང་། ས་སྤྱིའི་ངེས་ཚིག་

359
མདོ་སྡེ་རྒྱན་གྱི་འགྲེལ་པ། ༼ཅ༽
གཉིས། དང་པོ། ས་སོ་སོའི་ངེས་ཚིག་བསྟན་པའི་བློ ཀ་བདུན་ནི། བྱང་ཆུབ་ལ་ནི་ཉེ་བ་
དང༌། །སེམས་ཅན་དོན་སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་
རབ་དགའ་ཞེས་བརྗོད་དོ། །འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་པའི་ས་ཞེས་
བྱ༑ ༑ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་པའོ། །འདི་ལྟར་བྱང་
ཆུབ་ཕྱོགས་མཐུན་ཆོས། །རབ་ཏུ་སྲེག་བྱེད་འོད་ལྟ་བུ། དེ་དང་ལྡན་ཕྱིར་ས་དེ་ནི། གཉིས་
པོ་སྲེག་པས་འོད་འཕྲོ་ཅན། །སེམས་ཅན་རྣམས་ཡོངས་སྨིན་བྱེད་ཅིང་། །རང་གི་སེམས་
ཀྱང་བསྲུང་བའི་ཕྱིར། །བློ་ལྡན་རྣམས་ཀྱི་སྦྱང་དཀའ་བ། །དེ་ཕྱིར་སྦྱང་དཀའ་ཞེས་བྱའོ།།
ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་ངན་འདས། །གཉིས་འདིར་མངོན་
དུ་གྱུར་བའི་ཕྱིར། །མངོན་དུ་གྱུར་པའི་ས་ཞེས་བཤད། བགྲོད་གཅིག་ལམ་དང་འབྲེལ་
བའི་ཕྱིར། །རིང་དུ་སོང་བའི་སར་འདོད་དོ། །འདུ་ཤེས་གཉིས་ཀྱིས་མི་གཡོའི་ཕྱིར། །མི་
གཡོ་བ་ཞེས་ངེས་པར་བརྗོད། །སོ་སོ་ཡང་དག་རིག་བློ་བཟང་། །ས་དེ་ལེགས་པའི་བློ་
གྲོས་ཡིན། །སྤྲིན་བཞིན་གཉིས་ཀྱིས་ནམ་མཁའ་ཆོས། །ཁྱབ་པའི་ཕྱིར་ན་ཆོས་ཀྱི་སྤྲིན།།
ཞེས་བྱུང་། དེ་ཡང་མཉམ་བཞག་གིས་བླ་མེད་བྱང་ཆུབ་ལ་ཉེ་བ་དང་། རྗེས་ཐོབ་ཀྱིས་
གཞན་དོན་ལྷུར་ལེན་ཅིང་ལྷག་པར་འགྲུབ་པ་མཐོང་ནས་རབ་ཏུ་དགའ་བ་སྐྱེ་བས་ན་རབ་
ཏུ་དགའ་བ་དང་། །འཆལ་ཚུལ་དང་། རང་དོན་ཡིད་བྱེད་ཀྱི་དྲི་མ་དང་བྲལ་བས་ན་དྲི་
མ་མེད་པའི་ས་ཞེས་བྱའོ། །སངས་རྒྱས་དཔག་ཏུ་མེད་པ་ལས་མདོ་སྔགས་ཀྱི་ཆོས་ཀྱི་སྣང་
བ་ཆེན་པོ་ཐོབ་པར་བྱེད་པས་ན་འོད་བྱེད་པ་དང་། །བྱང་ཆུབ་ཕྱོགས་མཐུན་གྱི་གེགས་རང་
གི་ངོས་སྐལ་གྱི་སྒྲིབ་གཉིས་སྲེག་པས་ན་འོད་འཕྲོ་བ། འཁོར་བའི་སེམས་ཅན་སྨིན་པར་
བྱེད་པ་དང་། རང་སེམས་ཉོན་མོངས་ལས་སྲུང་བ་སྦྱང་དཀའ་བའི་བྱ་བ་བྱེད་པས་ན་སྦྱང་
དཀའ་བ་དང་། །ཤེས་རབ་ཀྱི་ཕར་ཕྱིན་ལྷག་པར་ཐོབ་པ་ལ་བརྟེན་ནས་སྲིད་ཞིའི་མཐའ་
ལ་མི་གནས་པར་འཁོར་འདས་ཀྱི་ཆོས་ཉིད་མངོན་དུ་གྱུར་པས་ན་མངོན་དུ་གྱུར་པ་དང་།

360
 ༼ཅ༽ མདོ་སྡེ་རྒྱན་གྱི་འགྲེལ་པ།
བགྲོད་པ་གཅིག་པའི་ལམ་ནི་སྔར་བསྟན་པ་ཡིན་ནོ། །དེ་དང་འབྲེལ་པའི་ཕྱིར། རིང་དུ་
སོང་བ་ཡིན་ཏེ། སྦྱོར་བའི་མཐར་ཕྱིན་པར་སོང་བའི་ཕྱིར་རོ། །ཞེས་དབྱིག་འགྲེལ་ལས་
གསུངས། དབུ་མ་ལ་འཇུག་པ་ལས། རིང་དུ་སོང་འདིར་འདི་ནི་སྐད་ཅིག་དང་། །སྐད་
ཅིག་ལ་ནི་འགོག་པར་འཇུག་འགྱུར་ཞིང༌། །ཐབས་ཀྱི་ཕ་རོལ་ཕྱིན་ལེགས་འབར་བའང་
ཐོབ། ཅེས་དང་། གོང་དུ་དེ་ནི་རིང་དུ་སོང་བར་བློ་ཡང་ལྷག་པར་འགྱུར། །ཞེས་གསུངས།
ས་བརྒྱད་པ་ནི་མཚན་བཅས་མཚན་མེད་ཀྱི་འདུ་ཤེས་གཉིས་ཀྱིས་མི་གཡོ་བས་ན་མི་གཡོ་
བའི་ས་ཞེས་བྱའོ། །དབུ་མ་ལ་འཇུག་པ་ལས། མི་གཡོའི་སར་གནས་རྣམ་རྟོག་མེད་པ་
དེ༑ ༑ཞེས་གསུངས། ས་དགུ་པ་ནི་སོ་སོ་ཡང་དག་པར་རིག་པ་བཞི་རྗེས་མཐུན་པ་འདི་
ནི་ཐོབ་པས་ལེགས་པའི་བློ་གྲོས་ཞེས་བྱའོ། །དབུ་མ་ལ་འཇུག་པ་ལས། ལེགས་པའི་བློ་
གྲོས་ས་ལ་གནས་པ་ཡིས། །བྱང་ཆུབ་སེམས་དེས་སྔར་བསྟན་ཡོན་ཏན་དག །གྲངས་
མེད་བརྒྱ་ཕྲག་སྟོང་དུ་ཡང་དག་པར། །བསྡོམས་པ་ཕྲག་བཅུའི་རྡུལ་ཚད་ཐོབ་པར་འགྱུར།།
ཞེས་གསུངས་ས་བཅུ་པར་མང་དུ་ཐོས་པའི་ཆོས་ནམ་མཁའ་ལྟ་བུ་ལ་གཟུངས་དང་ཏིང་ངེ་
འཛིན་སྤྲིན་བཞིན་དུ་ཁྱབ་པས་ན་ཆོས་ཀྱི་སྤྲིན་ཞེས་བྱའོ། །དབུ་མ་ལ་འཇུག་པར་ཡང་།།
བཅུ་པའི་ས་ལ་དེ་ཡིས་ཀུན་ནས་སངས་རྒྱས་རྣམས་ལས་དབང་བསྐུར་བ། །དམ་པ་འཐོབ་
ཅིང་ཡེ་ཤེས་ལྷག་པར་མཆོག་ཏུ་བྱུང་བར་གྱུར་པའང་ཡིན། །ཆར་སྤྲིན་རྣམས་ལས་ཆུ་
ཆར་འབབ་པ་ཇི་ལྟར་དེ་བཞིན་འགྲོ་རྣམས་ཀྱི། །དགེ་བའི་ལོ་ཏོག་ཆེད་དུ་རྒྱལ་སྲས་ལས་
ཀྱང་ལྷུན་གྲུབ་ཆོས་ཆར་འབབ། །ཅེས་གསུངས་པ་རྣམས་དང་། མངོན་རྟོགས་རྒྱན་ལས།
བདག་དང་སེམས་ཅན་འཛིན་པ་དང་། །ཞེས་པ་ནས། བཅུ་པ་ཡིན་པར་ཤེས་པར་བྱ།
ཞེས་པའི་བར་རྣམས་སྦྱར་ནས་ཐ་མ་བཞིའི་སྐབས་སུ་ཕན་ཚུན་གོ་བ་སྟེར་ཕུལ་གྱི་གནད་
ཆེན་པོ་ཡོད་དམ་སྙམ།
གཉིས་པ། ས་སྤྱིའི་ངེས་ཚིག་བསྟན་པའི་ཟློཀ་གཉིས་ནི། དགེ་བ་སྒྲུབ་པ་སྣ་ཚོགས་

མདོ་སྡེ་རྒྱན་གྱི་འགྲེལ་པ། ༼ཅ༽ 361
ལ༑ ༑དགའ་བས་རྟག་པར་ཐམས་ཅད་དུ། །གནས་ཕྱིར་བྱང་ཆུབ་སེམས་དཔའ་ཡི། །ས་
རྣམས་གནས་པ་ཡིན་པར་འདོད། །འབྱུང་པོ་དཔག་མེད་འཇིགས་མེད་ཕྱིར། །དཔག་ཏུ་
མེད་པ་དེ་དག་ལ། །ཕྱི་ཕྱིར་གོང་དུ་འགྲོ་ལྡན་ཕྱིར། །དེ་དག་ཉིད་ནི་སར་འདོད་དོ། །ཅེས་
བྱུང་། དེ་ཡང་དགེ་བ་སྒྲུབ་པ་རྣམ་པ་སྣ་ཚོགས་ཀྱི་ཕྱིར་དགའ་བས་རྟག་པར་ཐམས་ཅད་
དུ་གནས་པའི་ཕྱིར། བྱང་ཆུབ་སེམས་དཔའ་རྣམས་ཀྱི་ས་དག་ནི་གནས་པ་ཞེས་བྱའོ། །འབྱུང་
པོ་དཔག་ཏུ་མེད་པ་འཇིགས་པ་མེད་པར་བྱ་བའི་ཕྱིར་དཔག་ཏུ་མེད་པ་དེ་དག་ལ་ཕྱི་ཕྱིར་
ཞིང་གོང་དུ་འགྲོ་བ་དང་ལྡན་པའི་ཕྱིར། གནས་པ་དེ་ཉིད་ལ་ཡང་ས་རྣམས་ཞེས་བྱ་སྟེ།
འབྱུང་པོ་དེ་དཔག་ཏུ་མེད་པ་འཇིགས་པ་མེད་པར་བྱ་བའི་ཕྱིར་ཞེས་བྱ་བ་ནི་འབྱུང་པོ་དཔག་
ཏུ་མེད་པ་རྣམས་ཀྱི་འཇིགས་པ་སྤང་བའི་ཕྱིར་རོ། །དཔག་ཏུ་མེད་པ་དེ་དག་ལ་ཞེས་བྱ་
བ་ནི་རེ་རེ་ལ་ཡང་ཚད་མེད་པའི་ཕྱིར་རོ། །གོང་དུ་འགྲོ་བ་དང་ལྡན་པའི་ཕྱིར་ཞེས་བྱ་བ་
ནི་ས་གོང་མར་འགྲོ་བ་དང་ལྡན་པའི་ཕྱིར་རོ། །ཞེས་པའོ། །
བརྒྱད་པ། རྟོག་པ་ཐོབ་ཚུལ་མི་འདྲ་བ་བཞི་བསྟན་པའི་བློཀ་གཅིག་ནི། ས་ཐོབ་
པ་ནི་མོས་པ་དང་། །སྤྱོད་པ་དག་ལ་འཇུག་པ་དང་། །རྟོགས་པའི་ཕྱིར་དང་ས་རྣམས་
ནི༑ ༑འགྲུབ་པ་སྒོ་ནས་རྣམ་པ་བཞི། །ཞེས་བྱུང་། དེ་ཡང་ས་རྣམས་ཐོབ་པ་ནི་རྣམ་པ་
བཞི་སྟེ། མོས་པས་ཐོབ་པ་ནི་མོས་པས་སྤྱོད་པའི་ས་ལ་ཇི་སྐད་བཤད་པ་ལ་མོས་པས་སོ།།
སྤྱོད་པས་ཐོབ་པ་ནི། དེ་ཉིད་ལ་ཆོས་སྤྱོད་པ་བཅུ་ལ་འཇུག་པས་སོ། །རྟོགས་པས་ཐོབ་
པ་ནི། ས་ལ་འཇུག་པའི་ཚེ་དོན་དམ་པ་རབ་ཏུ་རྟོགས་པས་སོ། །འགྲུབ་པས་ཐོབ་པ་ནི།
ཕྱིར་མི་ལྡོག་པའི་ས་ལ་འཇུག་པའི་ཚེའོ། །ཞེས་པའོ། །གཉིས་པ། བྱང་ཆུབ་སེམས་དཔའི་
ས་ལ་གནས་ནས་སྤྱོད་པ་ཉམས་སུ་ལེན་ཚུལ་འབྲས་བུ་དང་བཅས་པ་བསྟན་པའི་ཟློཀ་ཉེར་
གཅིག་ཡོད་པ་ལས།
བརྟན་པ་རྣམས་ཀྱི་སྤྱོད་པ་བཞི་མདོའི་རྗེས་སུ་འབྲངས་ནས་བཤད་པའི་བློཀ་ཕྱེད་

asp ཅ༽ མདོ་སྡེ་རྒྱན་གྱི་འགྲེལ་པ།
དང་གཉིས་ནི། ལུས་ཅན་ཐེག་པ་ཆེན་པོ་དང་། །ཐེག་པ་དམན་ལ་མོས་པ་རྣམས། །གཉིས་
ཀ་འདུན་པར་བྱ་བ་དང་། །གདུལ་བའི་ཕྱིར་ནི་བརྟན་རྣམས་ཀྱི། །སྤྱོད་པ་བཞི་པོ་མདོ་
བཞིན་དུ། །རྗེས་སུ་འབྲངས་ནས་བཤད་པ་ཡིན། །ཅེས་བྱུང་། དེ་ཡང་བརྟན་པ་རྣམས་
ཀྱི་སྤྱོད་པ་བཞི་པོ་ཆོས་ཅན། མདོ་བཞིན་དུ་སྟེ་མདོའི་རྗེས་སུ་འབྲངས་ནས་བཤད་པ་ཡིན་
ཏེ༑ ལུས་ཅན་ཐེག་པ་ཆེན་པོ་ལ་མོས་པའི་ལམ་དང་། ཐེག་དམན་ལ་མོས་པའི་ལམ་དང་།
དེ་གཉིས་ཀ་འདུན་པ་སྐྱེ་བའི་ཆོས་དང་། སྨིན་པ་དང་གདུལ་བའི་ཕྱིར་དུ་སྤྱོད་པ་བཞི་པོ་
དེ་ལྟར་བཤད་པའི་ཕྱིར། །སྤྱོད་པ་བཞི་ནི། མོས་པ་མཆོག་གྲོལ་བྱེད་ཕ་རོལ་ཏུ་ཕྱིན་པའི་
སྤྱོད་པ། དམན་པ་གྲོལ་བྱེད་བྱང་ཕྱོགས་སོ་བདུན་གྱི་སྤྱོད་པ། གཉིས་ཀ་གྲོལ་བྱེད་མངོན་
པར་སྤྲོ་བའི་སྤྱོད་པ། སེམས་ཅན་ཡོངས་སུ་སྨིན་བྱེད་བསྡུ་བ་བཞིའི་སྤྱོད་པ་ཞེས་བྱང་ས་
ལས་གསུངས་སོ། །གསུམ་པ་དེ་ལ་བརྟེན་ནས་མཐར་ཐུག་གི་ཡོན་ཏན་འགྲུབ་ཚུལ་ལ་ཉེར་
གཅིག་ཡོད་པ་ལས།
དང་པོ། ཚད་མེད་བཞི་བསྟན་པའི་ཟློཀ་གཅིག་ནི། སེམས་ཅན་རྣམས་ལ་བརྩེ་
བ་ཅན། ། ཕྲད་དང་བྲལ་བའི་དགོངས་པ་ཅན། ། མི་འབྲལ་བ་ཡི་དགོངས་པ་ཅན། །ཕན་
བདེ་དགོངས་ཁྱོད་ལ་ཕྱག་འཚལ། །ཞེས་བྱུང་། སྟོན་པ་སངས་རྒྱས་བཅོམ་ལྡན་འདས་
ཤཱཀྱའི་རྒྱལ་པོ་སེམས་ཅན་རྣམས་ལ་བརྩེ་བ་ཅན་ཆོས་ཅན། ཕྱག་འཚལ་བར་འོས་པ་ཡིན་
ཏེ༑ བྱམས་པ་ཚད་མེད་ཀྱིས་སེམས་ཅན་ཐམས་ཅད་བདེ་བ་དང་ཕྲད་པར་དགོངས། སྙིང་
རྗེ་ཚད་མེད་ཀྱིས་སྡུག་བསྔལ་དང་ཕྲལ་བར་དགོངས། དགའ་བ་ཚད་མེད་ཀྱིས་བདེ་བ་
དང་མི་འབྲལ་བར་འདོད། བཏང་སྙོམས་ཚད་མེད་ཀྱིས་སེམས་ཅན་ཐམས་ཅད་ཕན་བདེ་
ལ་འགོད་པར་དགོངས་པའི་ཕྱིར། སྙིང་རྗེ་ཆེན་པོ་དང་། སྙིང་རྗེ་ཚད་མེད་གཉིས་ལ་མུ་
བཞི་ཡོད་དེ། དངོས་གཞི་མ་ཐོབ་པའི་སྐྱེས་བུ་ཆེན་པོ་ཡོད་པའི་ཕྱིར།
རྣམ་ཐར་ཟིལ་གནོན་ཟད་པར་གསུམ་བསྟན་པའི་བློཀ་གཅིག་ནི། ཐུབ་པ་སྒྲིབ་ཀུན་

མདོ་སྡེ་རྒྱན་གྱི་འགྲེལ་པ། ༼ཅ༽ 30
ངེས་པར་གྲོལ། །སེམས་ཅན་དག་ནི་ཐམས་ཅད་ཀྱི། །ཁྱོད་ཀྱི་མཁྱེན་པས་ཤེས་བྱ་ཀུན།།
ཐུགས་གྲོལ་ཁྱོད་ལ་ཕྱག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་
ཤཱཀྱ་ཐུབ་པ་ཆོས་ཅན། ཕྱག་འཚལ་བར་འོས་པ་ཡིན་ཏེ། རྣམ་ཐར་བརྒྱད་ཀྱིས་ཉོན་མོངས་
དང་སྙོམས་འཇུག་དང་ཤེས་བྱའི་སྒྲིབ་པ་ཐམས་ཅད་ལས་གྲོལ། ཟིལ་གནོན་བརྒྱད་ཀྱིས་
ཇི་ལྟར་བཞེད་པ་བཞིན་དམིགས་པ་དང་སྤྲུལ་བ་དང་བསྒྱུར་བར་བྱིན་གྱིས་བརླབས་ཏེ། འཇིག་
རྟེན་ཐམས་ཅད་ཟིལ་གྱིས་གནོན། ཟད་པར་བཅུའི་མཁྱེན་པས་ཤེས་བྱ་ཐམས་ཅད་ལ་ཁྱབ་
སྟེ་ཡོན་ཏན་སོ་སོའི་མི་མཐུན་ཕྱོགས་ལས་ཐུགས་གྲོལ་བའི་ཕྱིར།
ཉོན་མོངས་མེད་པ་བསྟན་པའི་ཟློཀ་གཅིག་ནི། སེམས་ཅན་དག་ནི་ཐམས་ཅད་ཀྱི།།
ཉོན་མོངས་མ་ལུས་ཐམས་ཅད་འཇོམས། །ཉོན་མོངས་འཇོམས་མཛད་ཉོན་མོངས་ལ།།
བརྩེ་བཅས་ཁྱོད་ལ་ཕྱག་འཚལ་ལོ། །ཞེས་བྱུང་། དེ་ཡང་བརྩེ་ལྡན་སངས་རྒྱས་བཅོམ་
ལྡན་འདས་ཆོས་ཅན། ཕྱག་འཚལ་བར་འོས་པ་ཡིན་ཏེ། ཉོན་མོངས་ཐམས་ཅད་འཇོམས་
པར་མཛད་ཅིང་། དེའི་ས་བོན་ཡང་འཇོམས་པར་མཛད་ལ། ཉོན་མོངས་ཀྱི་དབང་དུ་
གྱུར་པའི་སེམས་ཅན་རྣམས་ལ་བརྩེ་བ་དང་བཅས་པས་དེ་དག་ལ་དེའི་གཉེན་པོ་སྟོན་པའི་
ཕྱིར།
སྨོན་གནས་མཁྱེན་པ་བསྟན་པའི་ཟློཀ་གཅིག་ནི། ལྷུན་གྱིས་གྲུབ་ཅིང་ཆགས་མི་
མངའ། །ཐོགས་པ་མི་མངའ་རྟག་པར་ནི། །མཉམ་པར་བཞག་ཅིང་འདྲི་ཀུན་གྱི། །ལན་
ལྡོན་ཁྱོད་ལ་ཕྱག་འཚལ་ལོ། །ཞེས་བྱུང་། སངས་རྒྱས་བཅོམ་ལྡན་འདས་རྣམས་ཆོས་
ཅན། ཕྱག་བྱ་བའི་འོས་སུ་གྱུར་པ་ཡིན་ཏེ། འཕྲིན་ལས་ལྷུན་གྱིས་གྲུབ་ཅིང་། ཉོན་སྒྲིབ་
ཀྱི་ཆགས་པ་མི་མངའ། ཤེས་སྒྲིབ་ཀྱི་ཐོགས་པ་མི་མངའ། དུས་རྟག་པར་གནས་ལུགས་
ཀྱི་དོན་ལ་མཉམ་པར་བཞག་ཅིང་དྲི་བ་ཀུན་གྱི་ལན་ལྡོན་ཅིང་ཐེ་ཚོམ་གཅོད་པའི་ཕྱིར། དབྱིག་
འགྲེལ་ལས། གཞན་དག་ནི་ཆགས་པ་མེད་པ་མ་ཡིན་ཏེ། སྙོམས་པར་འཇུག་པ་ལ་ལྟོས་

364
 ༼ཅ༽ མདོ་སྡེ་རྒྱན་གྱི་འགྲེལ་པ།
པའི་ཕྱིར། ཐོགས་པ་མེད་པ་ཡང་མ་ཡིན་ཏེ། ཉི་ཚེ་ཤེས་པའི་ཕྱིར། ཞེས་གསུངས། ཉི་
སྣང་ལས། ཆགས་སྒྲིབ་དང་ཐོགས་སྒྲིབ་ནི་ཤེས་སྒྲིབ་ཀྱི་རྣམས་གྲངས་སུ་བཤད་པ་བྱེད་
ལས་ཀྱི་སྒོ་ནས་ཡིན་ནམ་དཔྱད།
སོ་སོ་ཡང་དག་པར་རིག་པ་བཞི་བསྟན་པའི་བློཀ་གཅིག་ནི། རྟེན་དང་བརྟེན་པ་བཤད་
བྱ་དང་། །གསུང་དང་མཁྱེན་པ་འཆང་བྱེད་ལ། ། བློ་གྲོས་རྟག་ཐོགས་མི་མངའ་བ། །ལེགས་
སྟོན་ཁྱོད་ལ་ཕྱག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་
ཅན། ཕྱག་འཚལ་བར་འོས་པ་ཡིན་ཏེ། རྟེན་ལུང་གི་ཆོས་དང་། བརྟེན་པ་དོན་གཉིས་
ཀྱིས་བསྡུས་པའི་བཤད་བྱ་ལ་ཐོགས་པ་མི་མངའ་བ་དང་། འཆད་བྱེད་གསུངས་ཚིགས་
དང་སྤོབས་པ་གཉིས་ཀྱིས་ལེགས་པར་སྟོན་པ་ལ་ཐོགས་པ་མི་མངའ་བའི་ཕྱིར།
མངོན་ཤེས་དྲུག་བསྟན་པའི་བློཀ་གཅིག་ནི། གཤེགས་ནས་སྤྱོད་པ་མཁྱེན་མཛད་
དེ༑ ༑དེ་དག་སྐད་ཀྱིས་སེམས་ཅན་གྱི། །འོང་དང་འགྲོ་དང་ངེས་འབྱུང་ལ། །ལེགས་
འདོམས་ཁྱོད་ལ་ཕྱག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་
ཆོས་ཅན། ཕྱག་འཚལ་བར་འོས་པ་ཡིན་ཏེ། རྫུ་འཕྲུལ་གྱིས་གདུལ་བྱའི་དྲུག་དུ་གཤེགས།
གཞན་སེམས་ཤེས་པས་སེམས་ཅན་གྱི་དོན་སྤྱོད་པ་མཁྱེན་པར་མཛད། རྣ་བའི་མངོན་ཤེས་
ཀྱིས་དེ་དག་གི་སྐད་ཀྱིས་ཆོས་སྟོན། སྔོན་གནས་རྗེས་དྲན་དང་འཆི་འཕོ་སྐྱེ་བ་ཤེས་པས་
སྐྱེ་བ་སྔ་ཕྱིའི་འགྲོ་འོང་གཟིགས། ཟག་ཟད་མངོན་ཤེས་ཀྱིས་ངེས་པར་འབྱུང་བའི་ཐབས་
མཁྱེན་པ་ལྟར་འདོམས་པའི་ཕྱིར།
མཚན་དཔེ་བསྟན་པའི་ཟློཀ་གཅིག་ནི། ལུས་ཅན་ཀུན་གྱིས་ཁྱོད་མཐོང་ན། །སྐྱེས་
བུ་དམ་པ་ལགས་པར་འཚལ། །མཐོང་བ་ཙམ་གྱིས་རབ་དང་བར། །མཛད་པ་ཁྱོད་ལ་
ཕྱག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་ཅན། ལུས་
ཅན་ཀུན་གྱིས་ཁྱོད་མཐོང་ན་མཚན་དཔེའི་རྟགས་ཀྱིས་སྐྱེས་བུ་དམ་པར་འཚལ་བ་ཡིན་ཏེ།

མདོ་སྡེ་རྒྱན་གྱི་འགྲེལ་པ། ༼ཅ༽ 365
ཤེས་ཤིང་མཐོང་བ་ཙམ་གྱིས་དང་བར་མཛད་པའི་ཕྱིར།
ཡོངས་དག་བཞི་བསྟན་པའི་བློཀ་གཅིག་ནི། ལེན་དང་གནས་དང་གཏོང་བ་དང་།།
སྤྲུལ་དང་ཡོངས་སུ་སྒྱུར་བ་དང་། །ཏིང་ངེ་འཛིན་དང་ཡེ་ཤེས་ལ། །མངའ་རྙེད་ཁྱོད་
ལ་ཕྱག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་ཅན། ཕྱག་
འཚལ་བར་འོས་པ་ཡིན་ཏེ། གནས་སམ་རྟེན་ཡོངས་སུ་དག་པས་འདོད་པ་ལྟར་གྱི་ལུས་
ལེན་པ་དང་། དེ་ལ་ཅི་འདོད་དུ་གནས་པ་དང་། ཚེའི་འདུ་བྱེད་གཏོང་ཚུལ་ལ་མང་སངའ་
བརྙེས་པ་དང་། དམིགས་པ་ཡོངས་སུ་དག་པས་སྤྲུལ་བསྒྱུར་སོགས་ལ་མངའ་བརྙེས་པ་
དང་། ཐུགས་ཡོངས་སུ་དག་པས་ཏིང་ངེ་འཛིན་ལས་མི་ལྡང་བ་ལ་མངའ་བརྙེས་པ་དང་།
ཡེ་ཤེས་ཡོངས་སུ་དག་པས་ཤེས་བྱ་ཐམས་ཅད་གཟིགས་པས་ཡེ་ཤེས་དང་གཟུངས་སྤོབས་
ལ་མངའ་བརྙེས་པའི་ཕྱིར།
སྟོབས་བཅུ་བསྟན་པའི་བློཀ་གཅིག་ནི། ཐབས་དང་སྐྱབས་དང་དག་པ་དང་། །ཐེག་
ཆེན་ངེས་པར་འབྱུང་བ་ལ། །སེམས་ཅན་རྣམས་ལ་རབ་བསླུ་བའི། །བདུད་འཇོམས་ཁྱོད་
ལ་ཕྱག་འཚལ་ལོ། །ཞེས་བྱུང་། །དེ་ཡང་བདུད་བཞི་འཇོམས་པའི་སངས་རྒྱས་བཅོམ་
ལྡན་འདས་ཆོས་ཅན། ཕྱག་འཚལ་བར་འོས་པ་ཡིན་ཏེ། གནས་དང་གནས་མིན་མཁྱེན་
པས་བདེ་འགྲོ་དང་ངན་འགྲོའི་ཐབས་བསླུ་བ་སེལ། ལས་དང་རྣམ་སྨིན་མཁྱེན་པས་འཇིག་
རྟེན་པའི་ལྷ་ལ་སོགས་པས་ལམ་ལོག་པ་བསྟན་ཏེ་སྐྱབས་སུ་བསླུ་བ་སེལ། བསམ་གཏན་
དང་། རྣམ་ཐར་དང་། ཏིང་ངེ་འཛིན་དང་། སྙོམས་པར་འཇུག་པ་མཁྱེན་པས་ཟག་
བཅས་ཀྱི་དགེ་བ་ལ་ཐར་བར་འཁྲུལ་བ་སེལ། དབང་པོ་མཆོག་དང་མཆོག་མ་ཡིན་པ་མཁྱེན་
པ་ལ་སོགས་པ་སྟོབས་ལྷག་མས་ཐེག་དམན་ལ་སྦྱོར་བ་སོགས་ཐེག་ཆེན་གྱི་ངེས་པར་འབྱུང་
བ་ལ་བསླུ་བའི་བདུད་སེལ་ཞིང་། སྟོབས་རྣམས་ཀྱིས་སེམས་ཅན་ལ་བསླུ་བའི་བདུད་འཇོམས་
ཤིང་ཟིལ་གྱིས་གནོན་པའི་ཕྱིར། དེའི་ཕྱིར་ན་སྟོབས་ཞེས་ཀྱང་བརྗོད་དོ། །

ss ༼ཅ༽ མདོ་སྡེ་རྒྱན་གྱི་འགྲེལ་པ།
མི་འཇིགས་པ་བཞི་བསྟན་པའི་བློཀ་གཅིག་ནི། རང་གཞན་དོན་དུ་ཡེ་ཤེས་དང་།།
སྤངས་དང་ངེས་འབྱུང་བགེགས་མཛད་པར། ། སྟོན་མཛད་མུ་སྟེགས་གཞན་དག་གི ། མི་
བརྫི་ཁྱོད་ལ་ཕྱག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་
ཅན། ཕྱག་འཚལ་བར་འོས་པ་ཡིན་ཏེ། རང་དོན་དུ་ཡེ་ཤེས་སམ་རྟོགས་པ་ཕུན་ཚོགས་
སུ་དམ་བཅའ་པ་ལ་མི་འཇིགས་པ་དང་། སྤངས་པ་ཕུན་ཚོགས་སུ་དམ་བཅའ་པ་ལ་མི་
འཇིགས་པ་གཉིས་དང་། གཞན་དོན་དུ་འཁོར་བ་ལས་ངེས་པར་འབྱུང་བའི་ཐབས་སྟོན་
པ་ལ་མི་འཇིགས། དེའི་གེགས་བར་ཆད་ཀྱི་ཆོས་སུ་དམ་བཅས་ཤིང་སྟོན་པ་ལ་མུ་སྟེགས་
ཅན་གྱིས་མི་བརྫི་པའི་ཕྱིར།
བསྲུང་བ་མེད་པ་དང་དྲན་པ་ཉེར་བཞག་བསྟན་པའི་བློཀ་གཅིག་ནི། བསྲུང་མེད་
བསྙེལ་བ་མི་མངའ་བར། །འཁོར་གྱི་ནང་ན་བག་བརྐྱང་གསུང་། །ཀུན་ནས་ཉོན་མོངས་
གཉིས་སྤངས་པ། །འཁོར་སྡུད་ཁྱོད་ལ་ཕྱག་འཚལ་ལོ། །ཞེས་བྱུང་། །དེ་ཡང་སངས་
རྒྱས་བཅོམ་ལྡན་འདས་ཆོས་ཅན། ཁྱོད་ཕྱག་འཚལ་བའི་འོས་ཡིན་ཏེ། གཞན་ལ་འཛེམ་
ནས་སྒོ་གསུམ་ཚུལ་འཆོས་ཀྱིས་བསྲུང་མི་དགོས་པའི་བསྲུང་བ་མེད་པ་གསུམ་གྱིས་འཁོར་
གྱིས་ནང་ན་བག་བརྐྱང་ནས་གསུངས་པ་དང་། གུས་པས་ཉན་པ་དང་། མ་གུས་པས་
ཉན་པ་དང་། འདྲེས་མས་ཉན་པ་ལ་བག་ཆགས་སྤངས་ཏེ་བཏང་སྙོམས་ཀྱིས་གནས་པའི་
དྲན་པ་ཉེར་གཞག་གསུམ་གྱིས་བསྙེལ་པ་མི་མངའ་བར་ཆགས་སྡང་སྤངས་པའི་དགོངས་
པ་རྟག་ཏུ་ཉེ་བར་གནས་པས་འཁོར་སྡུད་པའི་ཕྱིར།
བག་ཆགས་ཡང་དག་བཅོམ་པ་བསྟན་པའི་བློཀ་གཅིག་ནི། ཀུན་མཁྱེན་ཁྱོད་ལ་
རྒྱུ་བ་དང་། །གནས་པ་ཀུན་ལ་རྟག་པར་ནི། །ཀུན་མཁྱེན་མིན་སྤྱོད་མི་མངའ་སྟེ། །ཡང་
དག་དོན་ལྡན་ཁྱོད་ཕྱག་འཚལ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་
ཅན། ཕྱག་འཚལ་བའི་འོས་སུ་འགྱུར་པ་ཡིན་ཏེ། བག་ཆགས་ཀྱི་འཁྲུལ་བ་སྤངས་པའི་

མདོ་སྡེ་རྒྱན་གྱི་འགྲེལ་པ། ༼ཅ༽ 67
ཀུན་མཁྱེན་ཁྱོད་ལ་རྒྱུ་བ་སྟེ་ཕེབས་པ་དང་གནས་པ་སྟེ་བཞུགས་པ་སོགས་ཀྱི་སྤྱོད་ལམ་ཐམས་
ཅད་ལ་རྟག་ཏུ་ཀུན་མཁྱེན་མ་ཡིན་པའི་སྤྱོད་པ་མི་མངའ་བས་ཀུན་མཁྱེན་ཞེས་པའི་མཚན་
སྤྱོད་པ་ཐམས་ཅད་ཀྱིས་ཡང་དག་པར་དོན་དང་ལྡན་པར་མཛད་པའི་ཕྱིར།
བསྙེལ་བ་མི་མངའི་ཆོས་ཉིད་བསྟན་པའི་བློཀ་གཅིག་ནི། སེམས་ཅན་ཀུན་གྱི་བྱ་
བ་ལ། །ཁྱོད་ནི་དུས་ལས་མི་མངའ་བ། །མཛད་པ་རྟག་ཏུ་དོན་མངའ་བ། །མི་བསྙེལ་
ཁྱོད་ལ་ཕྱག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་ཅན།
ཕྱག་འཚལ་བའི་འོས་སུ་གྱུར་བ་ཡིན་ཏེ། སེམས་ཅན་ཀུན་གྱི་བྱ་བ་ལ་ཁྱོད་ནི་དུས་ལས་
མི་འདའ་བས་མཛད་པ་རྟག་ཏུ་དོན་མངའ་ཞིང་འབྲས་བུ་དང་བཅས་པས་གཞན་དོན་ལ་
ནམ་ཡང་བསྙེལ་བ་མེད་ཅིང་མི་གཡེལ་བའི་ཕྱིར།
ཐུགས་རྗེ་ཆེན་པོ་བསྟན་པའི་བློཀ་གཅིག་ནི། འཇིག་རྟེན་ཀུན་ལ་ཉིན་མཚན་དུ།།
ལན་དྲུག་ཏུ་ནི་སོ་སོར་གཟིགས། །ཐུགས་རྗེ་ཆེན་པོ་དང་ལྡན་པ། །ཕན་དགོངས་ཁྱོད་
ལ་ཕག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་ཅན་ཕྱག་
འཚལ་བའི་ཡུལ་ཡིན་ཏེ། ཐུགས་རྗེ་ཆེན་པོ་ནི་འཇིག་རྟེན་ཀུན་ལ་ཉིན་མཚན་དྲུག་ཏུ་ནི་
སོ་སོར་གཟིགས་ཤིང་སུ་ནི་རྒུད་སུ་ནི་དར་ཞེས་སོགས་བརྩེ་བའི་ཐུགས་རྗེས་ཆེན་པོ་དང་
ལྡན་པས་སེམས་ཅན་ཀུན་ལ་ཕན་པར་དགོངས་པའི་ཕྱིར། ཉིན་ལན་གསུམ་མཚན་ལན་
གསུམ་དུ་གཟིགས་པ་ནི་དུས་བར་མཚམས་མེད་པར་གཟིགས་པའི་དོན་དུ་ལུང་གཞིའི་འགྲེལ་
པ་སོགས་ལས་གསུངས།
མ་འདྲེས་པ་བཅོ་བརྒྱད་བསྟན་པའི་ཟློཀ་གཅིག་ནི། སྤྱོད་པ་དང་ནི་རྟོགས་པ་དང་།།
ཡེ་ཤེས་དང་ནི་འཕྲིན་ལས་གྱིས། །ཉན་ཐོས་རང་སངས་རྒྱས་ཀུན་གྱི། ། བླ་མ་ཁྱོད་ལ་
ཕྱག་འཚལ་ལོ། །ཞེས་བྱུང་། དེ་ཡང་ཉན་རང་རྣམས་ཀྱི་བླ་མར་གྱུར་པ་སངས་རྒྱས་
བཅོམ་ལྡན་འདས་རྣམས་ཆོས་ཅན། ཕྱག་འཚལ་བའི་ཡུལ་དུ་འོས་པ་ཡིན་ཏེ། སྤྱོད་པ་

མདོ་སྡེ་རྒྱན་གྱི་འགྲེལ་པ།
368 ༼ཅ༽
མ་འདྲེས་པ་དྲུག །རྟོགས་པ་མ་འདྲེས་པ་དྲུག །ཡེ་ཤེས་མ་འདྲེས་པ་གསུམ། འཕྲིན་ལས་
མ་འདྲེས་པ་གསུམ་རྣམས་དང་ལྡན་པའི་ཕྱིར།
རྣམ་མཁྱེན་བསྟན་པའི་ཟློཀ་གཅིག་ནི། སྐུ་གསུམ་དག་གིས་བྱང་ཆུབ་ཆེ། །རྣམ་
པ་ཀུན་བརྙེས་ཐམས་ཅད་དུ། །སེམས་ཅན་ཀུན་གྱི་ཐེ་ཚོམ་དག །གཅོད་པ་ཁྱོད་ལ་ཕྱག་
འཚལ་ལོ། །ཞེས་བྱུང་། དེ་ཡང་ཐམས་ཅད་མཁྱེན་པའི་ཡེ་ཤེས་མངའ་བའི་སངས་རྒྱས་
བཅོམ་ལྡན་འདས་རྣམས་ནི་ཆོས་ཅན། ཕྱག་བྱ་བའི་འོས་སུ་གྱུར་བ་ཡིན་ཏེ། སྐུ་གསུམ་
དག་གིས་བྱང་ཆུབ་ཆེན་པོ་ཀུན་ཏུ་བརྙེས་ཤིང་རྣམ་པ་ཐམས་ཅད་དུ་སེམས་ཅན་ཀུན་གྱི་
ཐེ་ཚོམ་དག་གཅོད་པའི་འཕྲིན་ལས་དང་ལྡན་པའི་ཕྱིར།
ཕར་ཕྱིན་ཡོངས་སུ་དག་པ་བསྟན་པའི་བློཀ་གཅིག་ནི། འཛིན་པ་མི་མངའ་ཉེས་
༡
མི་མངའ། །རྙོག་པ་མི་མངའ་མི་གནས་པ། ། མི་གཡོ་ཆོས་རྣམས་ཐམས་ཅད་ལ། །སྤྲོས་
མེད་ཁྱོད་ལ་ཕྱག་འཚལ་ལོ། །ཞེས་བྱུང་། དེ་ཡང་སངས་རྒྱས་བཅོམ་ལྡན་འདས་ཆོས་
ཅན། ཕར་ཕྱིན་ཡོངས་སུ་དག་པ་དང་ལྡན་པའི་སྒོ་ནས་ཕྱག་འཚལ་བའི་འོས་སུ་གྱུར་པ་
ཡིན་ཏེ། སྦྱིན་པས་ལོངས་སྤྱོད་ལ་སེར་སྣས་ཀུན་ཏུ་འཛིན་པ་མི་མངའ། ཚུལ་ཁྲིམས་
ཀྱིས་སྒོ་གསུམ་ལ་ཉེས་པའི་དྲི་མ་མེད། བཟོད་པས་སྡུག་བསྔལ་དང་ཁྲོ་བའི་རྙོག་པ་མེད།
བརྩོན་འགྲུས་ཀྱིས་ཡོན་ཏན་ཆུང་ངུ་ཙམ་ལ་མི་གནས། བསམ་གཏན་གྱིས་གནས་ལུགས་
ཀྱི་དོན་ལས་མི་གཡོ། ཤེས་རབ་ཀྱིས་སྤྲོས་པ་གཉིས་ཀ་མེད་པའི་ཕྱིར། སངས་རྒྱས་བཅོམ་
ལྡན་འདས་རྣམས་ཀྱི་ངོ་བོ་བསྟན་པའི་ཚིག་རྐང་གཅིག་ནི། དམ་པའི་དོན་ནི་གྲུབ་པ་སྟེ།།
ཞེས་བྱུང་། དེ་ཡང་རྫོགས་པའི་སངས་རྒྱས་བཅོམ་ལྡན་འདས་རྣམས་ནི་ཆོས་ཅན། ངོ་
བོའི་དོན་དང་ལྡན་པ་ཡིན་ཏེ། རང་རྒྱུད་ཀྱི་དོན་དམ་པའི་བདེན་པ་ནི་སྒྲིབ་གཉིས་དང་བྲལ་
བས་དག་པ་གཉིས་ལྡན་གྱི་ངོ་བོར་གྲུབ་པའི་ཕྱིར། དེ་དག་གི་རྒྱུའི་དོན་ལྡན་པའི་ཚིག་རྐང་
གཅིག་ནི། ས་ཀུན་ལས་ནི་ངེས་པར་བྱུང་། །ཞེས་བྱུང་། དེ་ཡང་དེ་ཆོས་ཅན། རྒྱུའི་

མདོ་སྡེ་རྒྱན་གྱི་འགྲེལ་པ། ༼ཅ༽ ss
དོན་དང་ལྡན་ཏེ། བྱང་སེམས་ཀྱི་ས་ཀུན་ལས་ངེས་པར་འབྱུང་བའི་ཕྱིར།
དེ་དག་གིས་འབྲས་བུའི་དོན་བསྟན་པའི་ཚིག་རྐང་གཅིག་ནི། སེམས་ཅན་ཀུན་གྱི་
མཆོག་ཏུ་གྱུར། །ཞེས་བྱུང་། དེ་ཆོས་ཅན། འབྲས་བུའི་དོན་དང་ལྡན་ཏེ། སྐྱོན་ཀུན་
དང་བྲལ་ཡོན་ཏན་ཀུན་དང་ལྡན་པས། སེམས་ཅན་ཀུན་གྱི་མཆོག་གམ་བླ་མར་གྱུར་པའི་
ཕྱིར།
དེ་དག་གི་བྱེད་ལས་བསྟན་པའི་ཚིག་རྐང་གཅིག་ནི། སེམས་ཅན་ཐམས་ཅད་རྣམ་
གྲོལ་མཛད། །ཅེས་བྱུང་། དེ་ཆོས་ཅན། བྱེད་ལས་དང་ལྡན་ཏེ། སེམས་ཅན་ཐམས་
ཅད་འཁོར་བ་ལ་གྲོལ་བའི་ཐབས་མཛད་པའི་ཕྱིར། དེ་དག་གི་ཡོན་ཏན་བསྟན་པའི་ཟློཀ་
གཅིག་ནི། ཡོན་ཏན་མི་ཟད་མཉམ་མེད་ལྡན། །འཇིག་རྟེན་དག་དང་དཀྱིལ་འཁོར་ནའང་།།
སྣང་ལ་ལྷ་དང་མི་རྣམས་ཀྱིས། །རྣམ་པ་ཀུན་ཏུ་མི་མཐོང་ངོ༌། །ཞེས་བྱུང་། སངས་
རྒྱས་བཅོམ་ལྡན་འདས་རྣམས་ཆོས་ཅན། སྟོབས་སོགས་ཡོན་ཏན་མི་ཟད་པ་མཉམ་པ་མེད་
པ་དུ་མ་དང་ལྡན་ཏེ། འཇིག་རྟེན་དག་ན་བརྟན་གཡོ་སྣ་ཚོགས་སུ་སྣང་བ་སྤྲུལ་སྐུ་དང་།
སྐུ་ངོས་ཀྱི་གདུལ་བྱ་བྱང་འཕགས་ཤ་སྟག་གིས་བསྐོར་བའི་རྒྱལ་བའི་དཀྱིལ་འཁོར་ན་སྣང་
བ་ལོངས་སྐུ་དང་། ལྷ་དང་མི་ཕལ་པ་མི་སྣང་བ་ཆོས་སྐུ་གསུམ་དང་ལྡན་པའི་ཕྱིར། ཞེས་
པའོ། །ཐེག་པ་ཆེན་པོ་མདོ་སྡེའི་རྒྱན་གྱི་ལེའུ་ཉེར་གཅིག་པ་སྤྱོད་པ་མཐར་ཐུག་པའི་ལེའུ་
ལ་བློཀ་རེ་གཉིས་ཡོད་པ་རྣམས་རྫོགས་སོ། །བྱང་ས་ལས། སངས་རྒྱས་ཀྱི་ཆོས་མ་འདྲེས་
པ་བརྒྱ་དང་བཞི་བཅུ་གསུངས་པ་ཤེས་པར་བྱའོ། །
དེ་ལྟ་ན་ཡང་དེ་ཡི་མཐུས། །གདུལ་བྱའི་སྐལ་བ་ཇི་བཞིན་དུ། །སྲིད་པ་ཇི་ལྟར་
གནས་ཀྱི་བར། །དེ་ཡི་མཛད་པ་རྒྱུན་མི་འཆད། །ཅེས་པའི་ཚིགས་བཅད་འདི་རྟེན་འབྲེལ་
གྱི་ཆེད་དུ་གཞུང་གཞན་ནས་འབྱུང་བ་འདིར་བསྣན་པ་ཡིན། ཞེས་གསུངས་ཏེ། དེ་བཞིན་
འཁོར་བ་ཇི་སྲིད་འདིའི། །ལས་ནི་རྒྱུན་མི་འཆད་པར་འདོད། །ཅེས་གསུངས་ལྟར་རོ།།

070
 ༼ཅ༽ མདོ་སྡེ་རྒྱན་གྱི་འགྲེལ་པ།
བཞི་པ། མཇུག་གི་དོན་ལ་གཉིས། མཛད་པ་པོ་གང་གིས་མཛད་པ་དང་། བོད་
སྐད་དུ་ལོ་པཎ་གང་གིས་བསྒྱུར་པའོ། །དང་པོ་ནི། ཐེག་པ་ཆེན་པོ་མདོ་སྡེ་རྒྱན་ཅེས་བྱ་
བའི་ཚིག་ལེའུར་བྱས་པ་འཕགས་པ་བྱམས་པས་མཛད་པ་རྫོགས་སོ། །ཞེས་གསུངས། གཉིས་
པ་ནི། རྒྱ་གར་གྱི་མཁན་པོ་ཤཱཀྱ་སིང་ཧ་དང་། ཞུ་ཆེན་གྱི་ལོ་ཙྪ་པ་བརྗེ་དཔལ་བརྩེགས་
ལ་སོགས་པས་བསྒྱུར་ཞིང་ཞུས་ཏེ་གཏན་ལ་ཕབ་པ། སླད་ཀྱིས་པཎྜི་ཏ་བ་ར་ཧེ་ཏ་དང་།
བྲམ་ཟེ་ཆེན་པོ་སད་ཛ་ན་དང་། ལོཙྪ་དགེ་སློང་བློ་ལྡན་ཤེས་རབ་ཀྱིས་ཅུང་ཟད་བཅོས་ལེགས་
པར་བཤད་ནས་གཏན་ལ་དབབ་པའོ། །འདི་ལ་ལེའུ་ཉེར་གཅིག་ཡོད་པ་ལས། ལེའུ་དང་
པོ་ཐེག་པ་ཆེན་པོའི་དོན་སྤྱིར་བསྟན་པའིལེའུ་ལ་ཟློཀ་དྲུག །གཉིས་པ་ཐེག་ཆེན་བཀར་སྒྲུབ་
པའི་ལེའུ་ལ་བློ ཀ་བཅོ་ལྔ། གསུམ་པ། སྐྱབས་འགྲོའི་ལེའུ་ལ་བློཀ་བཅུ་གཉིས། བཞི་པ་
རིགས་ཀྱི་ལེའུ་ལ་བློཀ་བཅུ་གསུམ། ལྔ་པ་སེམས་བསྐྱེད་ཀྱི་ལེའུ་ལ་བློཀ་ཉེར་བདུན། དྲུག་
པ་བདག་གཞན་དོན་གྱི་ལེའུ་ལ་བློཀ་བཅུ་གཅིག །བདུན་པ་དེ་ཁོ་ན་ཉིད་ཀྱི་ལེའུ་ལ་ཟློཀ་བཅུ།
བརྒྱད་པ་མཐུའི་ལེའུ་ལ་བློཀ་བཅུ། དགུ་པ་ཡོངས་སྨིན་གྱི་ལེའུ་ལ་བློ ཀ་ཉེར་གཉིས། བཅུ་
པ་བྱང་ཆུབ་ཀྱི་ལེའུ་ལ་བློག་གྱ་བདུན། བཅུ་གཅིག་པ་མོས་པའི་ལེའུ་ལ་ཟློཀ་བཅུ་བཞི། བཅུ་
གཉིས་པ་ཡོངས་སུ་ཚོལ་བའི་ལེའུ་ལ་ཟློཀ་དོན་བརྒྱད། བཅུ་གསུམ་པ་བཤད་པའི་ལེའུ་ལ་
བློ ཀ་ཉེར་བཞི། བཅུ་བཞི་པ་སྒྲུབ་པའི་ལེའུ་ལ་བློཀ་ཉེར་དགུ། བཅོ་ལྔ་པ་གདམས་ངག་
དང་རྗེས་བསྟན་གྱིལེའུ་ལ་ཟློཀ་ང་གཅིག བཅུ་དྲུག་པ་ཐབས་ལྡན་གྱི་ལེའུ་ལ་བློཀ་ལྔ། བཅུ་
བདུན་པ་ཕར་ཕྱིན་དང་བསྡུ་བའི་ལེའུ་ལ་བློཀ་བདུན་ཅུ། བཅོ་བརྒྱད་པ་མཆོད་བསྟེན་ཚད་
མེད་པའི་ལེའུ་ལ་བློཀ་རེ་ལྔ། བཅུ་དགུ་པ་བྱང་ཆུབ་ཕྱོགས་མཐུན་གྱི་ལེའུ་ལ་བློཀ་བརྒྱ་དང་
གསུམ། ཉི་ཤུ་པ་ཡོན་ཏན་གྱི་ལེའུ་ལ་བློཀ་དོན་དགུ། ཉེར་གཅིག་པ་སྤྱོད་པ་མཐར་ཐུག་
པའི་ལེའུ་ལ་བློཀ་དྲུག་ཅུ་རེ་གཉིས་བཅས་བསྡོམས་བློཀ་བདུན་བརྒྱ་དང་བརྒྱད་ཅུ་གྱ་གསུམ་
ཡོད། དེའི་འགྲེལ་པ་ཀུན་མཁྱེན་གཉིས་པ་སློབ་དཔོན་དབྱིག་གཉེན་གྱིས་མཛད་པ་ལ་བློཀ།

མདོ་སྡེ་རྒྱན་གྱི་འགྲེལ་པ། ༼ཅ༽ 37
ཐེག་ཆེན་མདོ་སྡེ་ཀུན་གྱི་རྒྱན། །བཤད་པ་འདི་ཡི་གཞུང་ཚད་ནི། །བློཀ་སུམ་སྟོང་དག་
དང་རྩ། །དྲུག་བརྒྱ་ལྔ་བཅུ་ཡིན་པར་བསྒྲགས། །ཅེས་གསུངས།
སྨྲས་པ། གཞུང་འདིའི་ཟབ་རྒྱས་དོན་རྣམས་རྟོགས་པར་དཀའ། །མ་སྦྱངས་བདག་
བློ་རྨོངས་པར་ཆེར་བསླད་པས། །ནོངས་པར་གང་གྱུར་བླ་མ་ལྷར་བཅས་དང་། །ཚད་
ལྡན་མཁས་རྣམས་སྤྱན་སྔར་སྙིང་ནས་བཤགས། །མདོ་སྔགས་ལུང་དང་རྟོགས་པའི་བཅུད་
ཆགས་པ། །ཐུབ་བསྟན་པདྨ་རྒྱས་པའི་སྐྱེད་ཚལ་ལས། །ཡོངས་སུ་སྨིན་པའི་འབྲས་བུ་
ཉེར་བླངས་ཏེ། །རྒྱལ་རྣམས་མཆོད་ཕྱིར་དགའ་དད་གུས་པས་བྲིས། འདིས་མཚོན་དུས་
གསུམ་བསགས་པའི་དགེ་ཚོགས་མཐུས། ། རྒྱལ་སྲས་རྒྱལ་ཀུན་མཛད་པ་སྨོན་ལམ་དང་།།
རྒྱལ་བསྟན་ལུང་རྟོགས་དམ་ཆོས་མ་ལུས་པ། །རྒྱལ་བའི་དགོངས་པ་ཇི་བཞིན་རྒྱས་གྱུར་
ཅིག །དེ་ཕྱིར་འགྲོ་ཀུན་ཚེ་རབས་འཕྲེང་བ་རུ། །འཁོར་ལོ་བཞི་ལྡན་རྟེན་བཟང་རིམ་བརྒྱུད་
ནས། །ངེས་འབྱུང་བྱང་སེམས་ཡང་དག་ལྟ་བ་དང་། །རིམ་གཉིས་ལམ་གཉིས་མྱུར་དུ་
མཐར་ཕྱིན་ཤོག །དེང་ནས་བཟུང་སྟེ་གནས་སྐབས་ཐམས་ཅད་དུ། །འཁོར་ཚོགས་རྒྱ་
མཚོས་བསྐོར་བའི་མི་ཕམ་མགོན། །དགྱེས་པའི་འཛུམ་ཞལ་རྟག་ཏུ་འབྲལ་མེད་པར། །གསུང་
གི་བདུད་རྩིས་འགྲོ་ཀུན་ཚིམ་བྱེད་ཤོག །བསམ་དང་སྦྱོར་བས་འབྲེལ་ཐོགས་འགྲོ་བ་ཀུན།།
རྣམ་འདྲེན་ལྔ་བའི་དྲུང་དུ་བཏུད་བྱས་ཏེ། །ཐབས་དང་ཤེས་རབ་ཏིང་འཛིན་བྱེ་བ་བརྒྱ།།
མངོན་འགྱུར་མི་ལྡོག་ལུང་བསྟན་ཐོབ་པར་ཤོག །དེར་ནི་བདག་གིས་ལུང་བསྟན་རབ་ཐོབ་
སྟེ༑ ༑ སྤྲུལ་པ་མང་པོ་བྱེ་བ་ཕྲག་བརྒྱ་ཡིས། ། བློ་ཡི་སྟོབས་ཀྱིས་ཕྱོགས་བཅུ་རྣམས་སུ་
ཡང་། །སེམས་ཅན་ཀུན་ལ་ཕན་པ་མང་བྱེད་ཤོག །བསླུ་མེད་བླ་མ་མཆོག་གསུམ་བྱིན་
རླབས་དང་། ། མི་ཕམ་རྒྱལ་བའི་དབང་པོའི་ཐུགས་རྗེ་དང༌། །རྟེན་འབྲེལ་བསླུ་བ་མེད་
པའི་བདེན་པའི་མཐུས། །རྣམ་དག་སྨོན་པའི་གནས་ཀུན་འགྲུབ་པར་ཤོག །སྐྱབས་ཀུན་
འདུས་པ་བླ་མའི་བྱིན་རླབས་ལས། །ཉེ་བར་འཁོར་བཞིན་རྣམ་དག་ཁྲིམས་ལྡན་གྱིས། །ནོར་

372
 ༼ཅ༽ མདོ་སྡེ་རྒྱན་གྱི་འགྲེལ་པ།
འཛིན་ཁྱོན་ཡངས་འགེངས་དང་ལྷན་ཅིག་ཏུ། །ཐུབ་བསྟན་ཕྱོགས་བཅུར་རྒྱས་པའི་བཀྲ་
ཤིས་ཤོག །ཅེས་ཐེག་པ་ཆེན་པོ་མདོ་སྡེ་རྒྱན་གྱི་ཚིག་དོན་ངོ་སྤྲོད་ཐུབ་བསྟན་རྒྱས་པའི་འབྲས་
བུ་ཞེས་བྱ་བ་འདི། ཀུན་མཁྱེན་གཉིས་པ་སློབ་དཔོན་དབྱིག་གཉེན་གྱིས་མཛད་པའི་མདོ་
སྡེ་རྒྱུན་གྱི་བཤད་པ་དང་། སློབ་དཔོན་བློ་གྲོས་བརྟན་པའི་འགྲེལ་བཤད་དང་། བཙུན་
པ་ངོ་བོ་ཉིད་མེད་པའི་རྒྱ་ཆེར་འགྲེལ་པ་གསུམ་གཞིར་བཟུང་། དཔལ་མང་པཎྜིཏ་དཀོན་
མཆོག་རྒྱལ་མཚན་གྱིས་མཛད་པའི་མདོ་སྡེ་རྒྱན་གྱི་འགྲེལ་པ་ཐུབ་བསྟན་རྒྱས་པའི་མེ་ཏོག་
གི་སྟེང་ནས་མཁས་པ་གཞན་གྱི་མན་ངག་རྣམས་ཀྱིས་ཅུང་ཟད་ཁ་བསྐང་སྟེ། ། སྒོ་མང་
གྲྭ་སྒོམ་མཆོག་སྤྲུལ་རིན་པོ་ཆེ་བློ་བཟང་མཁྱེན་རབ་བསྟན་པའི་དབང་ཕྱུག་དང་དཀོན་མཆོག་
ལ་མི་ཕྱེད་པའི་དད་ལྡན་ཆོས་རྗེ་རབ་བརྟན་རྣམས་ནས་བསྐུལ་ངོར། སྤྱི་ལོ་ཆིག་སྟོང་དགུ་
བརྒྱ་བདུན་ཅུ་དོན་བདུན། སྤྱི་ཟླ་བདུན་པའི་ཚེས་ཉི་ཤུ། བོད་རྒྱལ་ལོ་ཉིས་སྟོང་ཆིག་བརྒྱ་
བཞི། རབ་བྱུང་བཅུ་དྲུག་པའི་ནང་ཚན་སྦྲུལ་ལོའི་ཧོར་ཟླ་དྲུག་པའི་ཚེས་བཞི་སྟོན་པ་བཅོམ་
ལྡན་འདས་རྣམ་འདྲེན་བཞི་པ་ཤཱཀྱ་ཐུབ་པས་ཝཱ་ར་ཎཱ་སིར་ཐུན་མོང་གི་གདུལ་བྱ་ལྔ་སྡེ་བཟང་
པོ་ལྔ་དང་འབར་བའི་གཟི་བརྗིད་ལ་སོགས་པའི་ལྷ་བརྒྱད་ཁྲི་སོགས་ལ་བདེན་པ་བཞིའི་ཆོས་
ཀྱི་འཁོར་ལོ་བསྐོར་བའི་དུས་ཆེན་ཁྱད་པར་ཅན་རེས་གཟའ་ལྷག་པའི་ཉིན། འབྲས་སྒོ་མང་
བསམ་བློ་དཀའ་བཅུ་པ་ངག་དབང་ཉི་མས་རང་ལོ་བདུན་ཅུ་ནུབ་ཕྱོགས་ཡོ་རོབ་སུད་སི་ཝ་
སི་གླིང་དུ་རྫོགས་པར་བྲིས་པ་དགེའོ། །ཕན་བདེ་འབྱུང་བའི་གནས་གཅིག་བུ། །བསྟན་
པ་ཡུན་རིང་གནས་པ་དང་། །བསྟན་འཛིན་སྐྱེས་བུ་དམ་པ་རྣམས། ། སྐུ་ཚེ་རྒྱལ་མཚན་
བརྟན་གྱུར་ཅིག། །།

སེམས་ཀྱི་སྲུང་མ། ༼ཅ༽ 373
༄༅། །སེམས་ཀྱི་སྲུང་མ་ཞེས་བྱ་བ་
བཞུགས་སོ། །
༈ བླ་མ་དཀོན་མཆོག་གསུམ་ལ་སྐྱབས་སུ་མཆི། །འདི་ཕྱི་ཀུན་ཏུ་བདེ་སྐྱིད་འབྱུང་བའི་གཞི། །སྡུག་
བསྔལ་རྒྱ་མཚོ་ཆེ་ལས་སྒྲོལ་བའི་གྲུ། །དལ་འབྱོར་ཚང་བའི་རྟེན་འདི་ཡིན་ན་ཡང་། །བག་མེད་
ལེ་ལོ་གཉིད་དང་བྲེ་གཏམ་སོགས། །དོན་མེད་ཕྱོགས་སུ་བཀོལ་བས་དོན་ཆེན་པོ། །བདེ་བླག་སྒྲུབ་
པའི་ལུས་འདི་ཆུད་གསོན་ན། ། མི་ལུས་ཐོབ་པ་དགོས་པ་ཆེར་མ་བྱུང་། །རྙེད་དཀའ་དོན་ཆེན་
མི་ལུས་རིན་ཆེན་འདི། །སྟོབས་ཀྱིས་མི་བཟློག་བྲོས་པས་མི་ཐར་པའི། །གཤིན་རྗེ་འཆི་བདག་ཕོ་
ཉ་བཀྱེ་བ་དང་། །ན་དང་རྒ་བས་ཟིན་པར་མཐོང་ན་ཡང་། །འཇིག་སྐྲག་མེད་ན་ཆོས་སྒོ་ཕྱེ་ལ་
བརྩོན། །ནམ་འཆི་ངེས་མེད་འཆི་བའི་དུས་ཀྱི་ཚེ། །ཐམས་ཅད་དོར་ནས་འགྲོ་དགོས་ཤེས་བཞིན་
དུ༑ ༑ ལོ་ཟླ་ཞག་རྣམས་དོན་མེད་མདའ་བྱེད་ན། །རང་སེམས་ཉོན་མོངས་དབང་དུ་སོང་མིན་
ནམ། །ངེས་པར་ལེགས་པའི་གོ་འཕང་སྨོས་ཅི་དགོས། །ལམ་བཟང་རྟེན་དུ་ཐུབ་པས་བསྔགས་
མཛད་པའི། །མཐོ་རིས་ཙམ་ཡང་ཐོབ་པའི་ངེས་མེད་ན། །སྡིག་སྤོང་དགེ་སྒྲུབ་འབད་པ་གལ་
ཆེན་ཡིན། །ལས་འབྲས་དཀོན་མཆོག་ལ་དམིགས་དད་པ་དང་། །གསུང་རབ་ཚུལ་བཞིན་འབྱེད་
པའི་བློ་གྲོས་ཀྱི། །མ་ནོར་ལམ་བཟང་རྙེད་པ་མ་བྱུང་ན། །སླར་ཡང་འཁོར་བའི་རྒྱ་མཚོ་ཉིད་དུ་
ལྷུང་། །དེ་ལྟར་དཔལ་ལྡན་ཟླ་བ་གྲགས་པས་གསུང་། །གང་ཚེ་རང་དབང་འཇུག་ཅིང་མཐུན་
གནས་པ། །གལ་ཏེ་འདི་བདག་འཛིན་པར་མི་བྱེད་ན། །གཡང་སར་ལྷུང་བས་གཞན་དབང་འཇུག་
འགྱུར་པ། །དེ་ལས་ཕྱི་ནས་གང་གིས་སློང་བར་འགྱུར། །ཞེས་སོ། །མི་ཡི་གནས་ནའང་ལོངས་
སྤྱོད་དབང་ཕྱུག་གིས། །མངོན་པར་མཐོ་ན་སྙམ་པའི་རེ་བ་དང་། །མཐོ་རིས་ཡོན་ཏན་འབྱོར་
བས་ཕོངས་དོགས་ཀྱིས། །བདེ་བ་འཚོལ་བར་འགྱུར་བས་ཤ་ཐོང་ངོ་། །འཇིག་རྟེན་བདེ་སྐྱིད་འདོད་
ནས་ཐབས་བསྒྲུབས་པས། །བདེ་སྐྱིད་ཐོབ་པ་དེ་ལས་ཆེས་ལྷག་པའི། །ལུས་ཀྱི་དཀའ་ངལ་སེམས་

374 ༼ཅ༽ སེམས་ཀྱི་སྲུང་མ།
ཀྱི་སྡུག་བསྔལ་སོགས། །རྣམ་པ་དུ་མས་ཁྱད་པར་མནར་བར་འགྱུར། །དེ་ལས་སྔོན་བསགས་
ལས་འབྲས་ཕྲན་བུ་ཡིས། །མཐུན་པའི་རྐྱེན་བྱས་འདོད་ཆུང་ཆོག་ཤེས་བརྟེན། །ཚེ་ལྷག་གང་
ཡོད་རིང་ལ་སེམས་རྣལ་གནས། །འཆི་བ་མི་རྟག་ངན་འགྲོའི་སྡུག་བསྔལ་བསམ། །ལས་འབྲས་
མི་བསླུ་འཁོར་བའི་སྐྱོན་སོགས་དྲན། །ཉིན་རེ་བཞིན་དུ་ལམ་གཙོ་རྣམ་པ་གསུམ། །ཤར་སྒོམ་མ་
ཆད་རང་སེམས་དབང་ཐུབ་བྱ། །རང་བཞིན་མེད་པའི་དོན་ལ་ངེས་རྙེད་ན། །དུས་གསུམ་བདེ་
གཤེགས་ཀུན་གྱི་ལམ་ཤུལ་རྙེད། །དེ་ལྟར་ཡིན་པ་ཤེས་རབ་སྙིང་པོར་གསུངས། །དུས་གསུམ་
དུ་རྣམ་པར་བཞུགས་པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་
ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ།།
ཞེས་སོ། །རྒྱུན་གྱི་ཉམས་ལེན་དེ་ལྟར་བྱེད་ཐུབ་ན། །ད་ནུས་བཟུང་སྟེ་བླ་མེད་བྱང་ཆུབ་བར། །བདེ་
སྐྱིད་ཉི་མ་རྒྱུན་ཆད་མེད་པར་འཆར། །དལ་འབྱོར་རྟེན་རྙེད་དམ་པའི་ཆོས་མཇལ་བའི། །དགོས་
པའང་ཚང་ཞིང་ཕ་མའི་དྲིན་ཡང་གཟོ། །ཆོས་གྲོགས་སེམས་དགའ་བླ་མའི་བཀའ་ཡང་འགྲུབ།།
དེ་ལས་ལྷག་པའི་དགེ་བ་སྒྲུབ་པ་མེད། །བདེ་སྐྱིད་ཐམས་ཅད་བསོད་ནམས་བསགས་ལས་འབྱུང་།།
དེ་ལྟར་ཡིན་པ་རྒྱ་ཆེར་རོལ་པར་གསུངས། །བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་
ཅད་སེལ། །བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །བདུད་བཅོམ་ནས་ནི་
བྱང་ཆུབ་མྱུར་དུ་རེག་པར་འགྱུར། །མྱ་ངན་ལས་འདས་ཞི་བ་བསིལ་བའི་དངོས་པོ་འཐོབ། །ཞེས་
གསུངས། དགེ་བས་བདེ་བྱུང་ཐུབ་པས་ཡང་ཡང་གསུངས། །རང་ཅག་རྣམས་ལ་དགོངས་པ་
གདོན་མི་ཟ། །རང་གི་སེམས་འདི་ཉོན་མོངས་དབང་སོང་ན། །ཉོན་མོངས་རང་གི་དཔོན་པོའི་
དཔོན་པོ་ཡིན། །རང་རང་སེམས་ལ་རང་རང་དབང་ཐུབ་ན། ། ཞི་བདེ་གཞན་ལས་བཙལ་དགོས་
གང་ཡང་མེད། །སངས་རྒྱས་ཐུགས་རྗེ་ཅན་གྱི་དགོངས་པའི་བཅུད། །དམ་པའི་ཆོས་ཀྱི་སྙིང་པོ་
དེ་ཡིན་ནོ། །ཞེས་པ་ ༡༩༨༡ ལོར་སུད་སི་ར་མུས་སེ་མུལ་ལ་བསྡོད་པ་སྒོ་མང་མཁན་ཟུར་མིང་
ཅན་ངག་དབང་ཉི་མས་བྲིས་པའོ།། །།

མཆོད་བརྗོད། ༼ཆ༽ 375
༄༅། །འབྲས་སྒོ་མང་མཁན་ཟུར་རིན་པོ་ཆེ་ངག་དབང་ཉི་མ་
དཔལ་བཟང་པོའི་གསུང་འབུམ་ལས་ཐོར་བུ་
སྣ་ཚོགས་སྐོར་བཞུགས་སོ། །
ན་མོ་ཀུ་རུ་མུ་ནེ་ཨིནྡྲ་ཡ།
སྤངས་རྟོགས་ཡོན་ཏན་ཀུན་མངའ་རྫོགས་སངས་རྒྱས། །
བརྒྱད་ཁྲི་བཞི་སྟོང་ཚིག་དོན་དམ་པའི་ཆོས། །
ཐེག་གསུམ་སྐྱེ་འཕགས་ཚོགས་རྣམས་དགེ་འདུན་ཏེ། །
བསླུ་མེད་དཀོན་མཆོག་གསུམ་ལ་གུས་ཕྱག་འཚལ། །
སྟོན་པ་སངས་རྒྱས་མཆོག་ཟུང་གཏད་རབས་བདུན། །
གནས་བརྟན་བཅུ་དྲུག་ཉེ་བའི་སྲས་ཆེན་བརྒྱད། །
རྒྱན་དྲུག་མཆོག་གཉིས་གྲུབ་ཆེན་བརྒྱད་ཅུ་སོགས། །
འཕགས་ཡུལ་དམ་པའི་སྐྱེས་མཆོག་རྣམས་ལ་འདུད། །
མཁན་སློབ་ཆོས་གསུམ་ཇོ་རྔོག་འབྲོམ་གསུམ་དང་། །
མར་མི་དྭགས་གསུམ་ས་སྐྱ་གོང་མ་ལྔ། །
འཇམ་མགོན་ཡབ་སྲས་རྒྱལ་པཎ་རིམ་བྱོན་སོགས། །
བོད་ཡུལ་བསྟན་པའི་ཉིན་བྱེད་རྣམས་ལ་འདུད། །

376 ༼ཆ༽ གཉིས་ཚན་པ།
རྗེ་བཙུན་དམ་པ་རིམ་བྱོན་གཙོས་བྱས་པའི། །
དགོན་སྡེ་སོ་སོའི་མཁན་སློབ་བཤེས་རྣམས་དང་། །
ཛ་ཡ་མཁན་པོ་མཚན་ཞབས་བློ་ངག་སོགས། །
ཧོར་ཡུལ་བསྟན་པ་རྒྱས་བྱེད་རྣམས་ལ་འདུད། །
ཞེས་མཆོད་པར་བརྗོད་ནས་གང་གླེང་བར་བྱ་བ་ནི། གཉིས་ཚན་པ་ནས་བཅུ་བཞི་
ཚན་པའི་བར། །ཚན་པ་བཅུ་གསུམ་ཚན་པས་མ་བསྡུས་པའི། །ཐོར་བུ་རྣམས་ཀྱང་འགའ་
རེར་ཕན་རེས་འཆད། །ནོར་འཁྲུལ་རིགས་རྣམས་བཟོད་པར་མཛད་དུ་གསོལ། །
དང་པོ་གཉིས་ཚན་པས་བསྡུས་པ་ནི། གཞི་ལ་བདེན་པ་གཉིས། མདོ་ལས། ཤེས་
པར་བྱ་བ་ཡང་ཀུན་རྫོབ་དང་དོན་དམ་པའི་བདེན་པ་འདིར་ཟད་དོ། །ཞེས་དང་། ལམ་
ལ་ཐབས་ཤེས་གཉིས། འབྲས་བུ་ལ་ཆོས་གཟུགས་ཀྱི་སྐུ་གཉིས། ཆོས་སྐུ་ལ། ངོ་བོ་ཉིད་
སྐུ་དང་། ཡེ་ཤེས་ཆོས་སྐུ་གཉིས། ཕྱི་མ་ལ་སྡེ་ཚན་ཉེར་གཅིག་དང་རྒྱས་པར་དབྱེ་ན་
བརྒྱ་དང་ཞེ་དྲུག་ཡོད། ངོ་བོ་ཉིད་སྐུ་ལ། རང་བཞིན་རྣམ་དག་གི་ཆར་གྱུར་པའི་ངོ་བོ་
ཉིད་སྐུ་དང་། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་གཉིས་ཡོད། ཡེ་ཤེས་ཆོས་
སྐུ་ལ་ཐབས་ཤེས་གཉིས་ཀའི་ཆ་ཡོད། སེམས་དང་སེམས་བྱུང་གཉིས་ཀྱང་ཡོད། མངོན་
རྟོགས་རྒྱན་ལྟར་རོ། །གཟུགས་ཀྱི་སྐུ་ལ། ལོངས་སྤྱོད་རྫོགས་པའི་སྐུ་དང་། སྤྲུལ་པའི་
སྐུ་གཉིས་ཡོད། སྤྲུལ་པའི་སྐུ་ལ་གསུམ་ཡོད་པ་འཆད་པར་འགྱུར་རོ། །ཡིད་ཀྱི་རྣམ་ཤེས་
གང་ཟག་གི་མཚན་གཞིར་འདོད་པའི་ལུགས་ལ། ལོངས་སྐུ་ལ་རྫས་ཡོད་ཀྱི་ལོངས་སྐུ་དང་།
བཏགས་ཡོད་ཀྱི་ལོངས་སྐུ་གཉིས་ཡོད། གཞན་ཡང་། སངས་རྒྱས་ཀྱི་སྐུ་ལ་མིང་གི་རྣམ་
གྲངས་མང་པོ་ཡོད། དོན་དམ་པའི་སྐུ་དང་། ཀུན་རྫོབ་པའི་སྐུ་གཉིས། ཟབ་པའི་སྐུ་དང་།
རྒྱ་ཆེ་བའི་སྐུ་གཉིས། རང་དོན་གྱི་སྐུ་དང་། གཞན་དོན་གྱི་སྐུ་གཉིས། གདུལ་བྱ་ལ་དངོས་
སུ་སྣང་བའི་སྐུ་དང་། གདུལ་བྱ་ལ་དངོས་སུ་མི་སྣང་བའི་སྐུ་གཉིས། སངས་རྒྱས་ཀྱི་འཕྲིན་

གཉིས་ཚན་པ།་༼ཆ༽ 377
ལས་ལ། ཆོས་སྐུའི་འཕྲིན་ལས་དང་། གཟུགས་སྐུའི་འཕྲིན་ལས་གཉིས། སངས་རྒྱས་
ཀྱི་བསྟན་པ་ལ། ལུང་གི་བསྟན་པ་དང་། རྟོགས་པའི་བསྟན་པ་གཉིས། སངས་རྒྱས་ཀྱི་
བསྟན་པ་འཛིན་པ་ལ། ལུང་གི་བསྟན་པ་ཐོས་བསམ་གྱིས་གཏན་ལ་ཕབས་པའི་སྒོ་ནས་
འཛིན་པ་དང་། རྟོགས་པའི་བསྟན་པ་སྒོམ་པས་ཉམས་སུ་བླངས་པའི་སྒོ་ནས་འཛིན་པ་གཉིས།
མཛོད་རྩ་ལྟར་རོ། །བྱང་ཆུབ་ལ་ཐེག་ཆེན་གྱི་བྱང་ཆུབ་དང་། ཐེག་དམན་གྱི་བྱང་ཆུབ་
གཉིས། ལམ་ལ་སློབ་ལམ་དང་། མི་སློབ་ལམ་གཉིས། ཡང་ལམ་ལ་སོ་སྐྱེའི་ལམ་དང་།
འཕགས་ལམ་གཉིས། སོ་སོ་སྐྱེ་བོའི་ལམ་ལ་ཚོགས་ལམ་དང་། སྦྱོར་ལམ་གཉིས། སློབ་
པ་སྦྱོར་ལམ་ལས་དམན་པར་མ་བཤད། ཅེས་ཀུན་མཁྱེན་འཇམ་དབྱངས་བཞད་པས་
གསུངས། ཐེག་དམན་གྱི་བྱང་ཆུབ་ལ། ཉན་ཐོས་ཀྱི་བྱང་ཆུབ་དང་། རང་རྒྱལ་གྱི་བྱང་
ཆུབ་གཉིས། ཐེག་དམན་གྱི་ལམ་ལ། ཉན་ཐོས་ཀྱི་ལམ་དང་། རང་རྒྱལ་གྱི་ལམ་གཉིས།
ཚོགས་ལ། བསོད་ནམས་ཀྱི་ཚོགས་དང་། ཡེ་ཤེས་ཀྱི་ཚོགས་གཉིས། ཐེག་ཆེན་སེམས་
བསྐྱེད་ལ། སྨོན་སེམས་དང་། འཇུག་སེམས་གཉིས། ཡང་རྒྱུ་འབྲས་མན་ངག་བདུན་གྱི་
སེམས་བསྐྱེད་དང་། བདག་གཞན་མཉམ་བརྗེའི་སེམས་བསྐྱེད་གཉིས། སྒྲས་བརྗོད་རིགས་
ཀྱི་སྒོ་ནས། དོན་དམ་སེམས་བསྐྱེད་དང་། ཀུན་རྫོབ་སེམས་བསྐྱེད་གཉིས། སེམས་ནི་
ཐོག་མེད་ནས་ཡོད་ལ། བསྐྱེད་ནི་ཡར་བསྐྱེད་པའོ། ། སྐྱབས་ལ། རྒྱུ་སྐྱབས་དང་། འབྲས་
སྐྱབས་གཉིས། དེ་གཉིས་གང་ཟག་གཅིག་ལ་ལྟོས་ནས་འགལ་ཡང་སོ་སོ་ལ་ལྟོས་ནས་མི་
འགལ་ལོ། །ཡོན་ཏན་ལ། ལུང་གི་ཡོན་ཏན་དང་། རྟོགས་པའི་ཡོན་ཏན་གཉིས། ཡང་
སྦྱངས་སྟོབས་ཀྱི་ཡོན་ཏན་དང༌། སྐྱེས་སྟོབས་ཀྱི་ཡོན་ཏན་གཉིས། སངས་རྒྱས་ཀྱི་སྐུ་
ཡི་ཡོན་ཏན་ལ། མཚན་གྱི་ཡོན་ཏན་དང་། དཔེ་བྱད་ཀྱི་ཡོན་ཏན་གཉིས། གསུང་གི་
༣༢ ར。
ཡོན་ཏན་ལ། དབྱངས་ཀྱི་ཡོན་ཏན་དང་། སྙན་པའི་ཡོན་ཏན་གཉིས། ཐུགས་ཀྱི་ཡོན་
ཏན་ལ། བརྩེ་བའི་ཡོན་ཏན་དང་། མཁྱེན་པའི་ཡོན་ཏན་གཉིས། ཕྱི་མ་ལ་སྡེ་ཚན་ཉེར་

978
 ༼ཆ༽ གཉིས་ཚན་པ།
ཅིག་ཡོད། སྒོམ་ལ་དཔྱད་སྒོམ་དང་། འཇོག་སྒོམ་གཉིས། སྒོམ་བྱུང་ལ། ཞི་གནས་
དང་། ལྷག་མཐོང་གཉིས། ཉེར་བསྡོགས་དང་། དངོས་གཞི་གཉིས། ཤིན་སྦྱངས་ལ་
ལུས་ཤིན་སྦྱངས་དང་། སེམས་ཤིན་སྦྱངས་གཉིས། དབེན་པ་ལ་ལུས་དབེན་པ་དང་། སེམས་
དབེན་པ་གཉིས། བདེ་བ་ལ་ལུས་ཀྱི་བདེ་བ་དང་། སེམས་ཀྱི་བདེ་བ་གཉིས། ཟག་བཅས་
བདེ་བ་དང་། ཟག་མེད་བདེ་བ་གཉིས། ཉོན་མོངས་དང་འདྲེས་པ་དང་མ་འདྲེས་པའོ། །དགེ་
བ་ལ་ཟག་བཅས་དགེ་བ་དང་། ཟག་མེད་དགེ་བ་གཉིས། གོང་བཞིན་ནོ། །སྐྱབས་འགྲོ་
ལ་ཐེག་ཆེན་གྱི་སྐྱབས་འགྲོ་དང་། ཐེག་དམན་གྱི་སྐྱབས་འགྲོ་གཉིས། སངས་རྒྱས་ཀྱི་ས་
ན་སྐྱབས་འགྲོ་ཡོད་མེད་འདོད་པའི་ལུགས་གཉིས་ཡོད། སྐྱབས་འགྲོའི་རྒྱུ་ལ་ངན་སོང་གི་
སྡུག་བསྔལ་ལས་འཇིགས་པ་དང་། དེ་ལས་སྐྱོབ་པའི་ནུས་པ་དཀོན་མཆོག་གསུམ་ལ་ཡོད་
པར་ཡིད་ཆེས་པ་གཉིས། དགེ་བའི་བཤེས་གཉེན་ལ་ཕྱིའི་དགེ་བའི་བཤེས་གཉེན་དང་། ནང་
གི་དགེ་བའི་བཤེས་གཉེན་གཉིས། ཡོངས་འཛིན་ལའང་དེ་བཞིན་ནོ། ། མངོན་རྟོགས་རྒྱན་
ལྟར་རོ། ། མི་དགེ་བའི་བཤེས་གཉེན་ལའང་དེ་བཞིན་གཉིས། ཉོན་མོངས་ལ་མཐོང་སྤང་
ཉོན་མོངས་དང་། སྒོམ་སྤང་ཉོན་མོངས་གཉིས། ཤེས་སྒྲིབ་ལ་མཐོང་སྤང་ཤེས་སྒྲིབ་དང་།
སྒོམ་སྤང་ཤེས་སྒྲིབ་གཉིས། སྔ་མ་རྣམས་སྤང་བྱ་ཀུན་བཏགས་དང༌། ཕྱི་མ་རྣམས་ལྷན་
སྐྱེས་སོ། །འཁོར་བའི་རྩ་བ་ཕྱི་མ་རྣམས་ལ་ཡོད་ཀྱང་སྔ་མ་རྣམས་ལ་མེད་དོ། །འདོད་
པའི་ཉོན་མོངས་ལ་མི་དགེ་བ་དང་། ལུང་མ་བསྟན་གཉིས། འགྱོད་པ་ལ་དགེ་བ་དང་མི་
དགེ་བ་གཉིས། དེ་ལ་ལུང་མ་བསྟན་མེད། བྱིང་བ་ལ་ཕྲ་མོ་དང་། རགས་པ་གཉིས།
མ་དགེ་བ་དང་། ཕྱི་མ་ལུང་མ་བསྟན་ནོ། །བདག་མེད་ཕྲ་མོ་ལ་གང་ཟག་གིས་བདག་མེད་
ཕྲ་མོ་དང་། ཆོས་ཀྱི་བདག་མེད་ཕྲ་མོ་གཉིས། སྔ་མའི་འཇོག་ཚུལ་ལ་བྱེ་མདོ་གཉིས་སེམས་
ཙམ་པ་རང་རྒྱུད་པ་བཞི་འདྲ་ཡང་། ཐལ་འགྱུར་པ་མི་འདྲ། ཕྱི་མའི་འཇོག་ཚུལ་ལ་སེམས་
ཙམ་པ་དང་རང་རྒྱུད་པ་དང་ཐལ་འགྱུར་པ་གསུམ་ཀ་མི་འདྲ། བྱེ་མདོ་གཉིས་ཀྱི་ལུགས་

གཉིས་ཚན་པ། ༼ཆ༽ a79
ལ་འཇོག་ཚུལ་མེད། རྟོགས་རིགས་ལ་ཐེག་ཆེན་གྱི་རྟོགས་རིགས་དང། ཐེག་དམན་གྱི་
རྟོགས་རིགས་གཉིས། རེ་རེ་ལ་ཐབས་ཤེས་ཀྱི་རྟོགས་རིགས་གཉིས་གཉིས་ཡོད། ཐེག་
དམན་གྱི་རྟོགས་རིགས་ལ་ཉན་ཐོས་ཀྱི་རྟོགས་རིགས་དང་། རང་རྒྱལ་གྱི་རྟོགས་རིགས་
གཉིས། སེམས་ཙམ་པ་དང༌། མདོ་སྡེ་སྤྱོད་པའི་དབུ་མ་རང་རྒྱུད་པ་གཉིས་ཀྱིས་ཉན་རང་
གི་རྟོགས་རིགས་འདྲ་བར་འདོད། རྣལ་འབྱོར་སྤྱོད་པའི་དབུ་མ་རང་རྒྱུད་པས་ཐེག་པ་གསུམ་
ཀའི་རྟོགས་རིགས་མི་འདྲ་བར་འདོད། ཐལ་འགྱུར ར་པས་ཐེག་པ་གསུམ་གྱི་ཤེས་རབ་ཀྱི་
རྟོགས་རིགས་འདྲ་བར་འདོད། བྱེ་མདོ་གཉིས་ཀྱིས་ཉན་རང་གི་རྟོགས་རིགས་འདྲ་བར་
འདོད། ཉན་རང་གི་རྟོགས་རིགས་འདྲ་བར་འདོད་པའི་ལུགས་ལ། རང་རྒྱལ་ལ་ཞུགས་
གནས་བརྒྱད་ཀྱི་རྣམ་བཞག་རུང་ཡང་། དགེ་འདུན་ཉི་ཤུའི་རྣམ་བཞག་མི་རུང་ཏེ། རང་
རྒྱལ་ལ་འདོད་པའི་རྟེན་ཅན་དགོས་པས་སོ། །གཡོ་དང་སྒྱུ་གཉིས་ཀྱི་ཁྱད་པར། རང་རྒྱུ་
མཚན་དུ་བྱས་ནས་བསླུ་བ་དང་། གཞན་རྒྱུ་མཚན་དུ་བྱས་ནས་བསླུ་བ་རིམ་བཞིན་ནོ། །རྒོད་
པ་ནི་འདོད་ཆགས་ཀྱིས་རྒྱུ་བྱས་ལ། རྣམ་གཡེང་གི་རྒྱུ་ལ་དུག་གསུམ་ཀ་ཡོད་པ་རྒྱུའི་ཁྱད་
པར་རོ། ། ཁ་ན་མ་ཐོ་བ་ལ། བཅས་པའི་ཁ་ན་མ་ཐོ་བ་དང་། རང་བཞིན་གྱི་ཁ་ན་མ་ཐོ་
བ་གཉིས། དམ་པ་གོང་མའི་མདུན་དུ་ལབ་མི་ནུས་པའི་བྱ་བ་ངན་པ་ལ་ཁ་ན་མ་ཐོ་བ་ཟེར།
ཐེག་ཆེན་སེམས་བསྐྱེད་ཀྱི་དམིགས་ཡུལ་བྱང་ཆུབ་ལ། རང་དོན་འཐོབ་བྱའི་དམིགས་ཡུལ་
བྱང་ཆུབ་དང་། གཞན་དོན་ཆེད་དུ་བྱ་བའི་དམིགས་ཡུལ་གཞན་རྒྱུད་ཀྱི་མྱང་འདས་གཉིས།
མངོན་རྟོགས་རྒྱན་ལྟར་རོ། ། མཆོད་པ་ལ་དངོས་སུ་བཤམས་པའི་མཆོད་པ་དང་། ཡིད་
ཀྱིས་སྤྲུལ་པའི་མཆོད་པ་གཉིས། རེ་རེ་ལ་བླ་ན་ཡོད་མེད་གཉིས་བསམ་པའི་ཁྱད་པར་ལས་
སོ༑ ༑ཤེས་བྱ་ལ། རྟག་པ་དང་། དངོས་པོ་གཉིས། རྟག་པ་ལ། རྣམ་པ་ཐམས་ཅད་ཀྱི་
རྟག་པ་དང་། རེས་འགའ་བའི་རྟག་པ་གཉིས། ཕྱི་མ་ལ་སྟོང་པ་ཉིད་ཡིན་མིན་གཉིས། བདེན་
པ་གཉིས་ནི་སྔར་ལྟར་རོ། །ཀུན་རྫོབ་གཉིས་ནི། ཡང་དག་ཀུན་རྫོབ་དང་། ལོག་པའི་

80 ༼ཆ༽ གཉིས་ཚན་པ།
ཀུན་རྫོབ་གཉིས། དོན་དམ་གཉིས་ནི། རྣམ་གྲངས་པའི་དོན་དམ་དང་། རྣམ་གྲངས་མ་
ཡིན་པའི་དོན་དམ་མོ། །གཞལ་བྱ་གཉིས་ནི། རང་མཚན་དང་། སྤྱི་མཚན་ནོ། ཚད་མ་
ལ༑ མངོན་སུམ་དང༌། རྗེས་དཔག་གཉིས། འགྲོ་བ་གཉིས་ནི། ངན་འགྲོ་དང་། བདེ་
འགྲོའོ། ལས་གཉིས་ནི། སེམས་པའི་ལས་དང་། བསམ་པའི་ལས་སོ། ཀུན་སློང་གཉིས་
ནི༑ རྒྱུའི་ཀུན་སློང་དང་། དུས་ཀྱི་ཀུན་སློང་ངོ༌། མཐའ་གཉིས་ནི་རྟག་པའི་མཐའ་དང་།
ཆད་པའི་མཐའ་འོ། །སྒྲིབ་པ་གཉིས་ནི། ཉོན་སྒྲིབ་དང་། ཤེས་སྒྲིབ་པོ། །བདག་མེད་
གཉིས་ནི། གང་ཟག་གི་བདག་མེད་དང་། ཆོས་ཀྱི་བདག་མེད་དོ། །སྙོམས་འཇུག་གཉིས་
ནི༑ འགོག་པའི་སྙོམས་འཇུག་དང་། འདུ་ཤེས་མེད་པའི་སྙོམས་འཇུག་གོ །མཁན་པོ་
གཉིས་ནི། རབ་བྱུང་གི་མཁན་པོ་དང་། བསྙེན་རྫོགས་ཀྱི་མཁན་པོའོ། །དགྲ་བཅོམ་པ་
གཉིས་ནི། ལྷག་བཅས་དགྲ་བཅོམ་པ་དང་། ལྷག་མེད་དགྲ་བཅོམ་པའོ། །ཐེག་པ་ཆེན་
པོ་གཉིས་ནི། ཕ་རོལ་ཏུ་ཕྱིན་པའི་ཐེག་པ་དང་། གསང་སྔགས་རྡོ་རྗེ་ཐེག་པའོ། །རྒྱུད་
གཉིས་ནི། ཕ་རྒྱུད་དང་། མ་རྒྱུད་དོ། །གཟུགས་ལ། ཕྱིའི་གཟུགས་དང་། ནང་གི་
གཟུགས་གཉིས། ཕྱིའི་གཟུགས་ལ་དབྱིབས་དང་། ཁ་དོག་གཉིས། ཁ་དོག་ལ་རྩ་བའི་ཁ་
དོག་དང་། ཡན་ལག་གི་ཁ་དོག་གཉིས། དེ་གཉིས་ཀྱི་ཁྱད་པར་ཤེས་དགོས། ཤེས་པ་ལ།
རང་རིག་དང་། གཞན་རིག་གི་ཤེས་པ་གཉིས། གཞན་རིག་གི་ཤེས་པ་ལ། སེམས་དང་།
སེམས་བྱུང་གཉིས། དང་པོ་ལ། བཅུ་གཉིས་སམ་ཡང་ན་ཉི་ཤུ་མཛོད་རྩ་ལྟར་རོ། །གཉིས་
པ་ལ་མངོན་པ་གོང་མ་ལྟར་ན་ང་གཅིག་དང་། མངོན་པ་འོག་མ་ལྟར་ན་བཞི་བཅུ་ཞེ་དྲུག་
ཡོད། ལྡན་མིན་འདུ་བྱེད་ལ། གང་ཟག་ཡིན་མིན་གཉིས། དང་པོ་ལ། སངས་རྒྱས་
དང་། སེམས་ཅན་གཉིས། ཕྱི་མ་ལ་འགྲོ་བ་རིགས་དྲུག་དང་། བར་དོར་འགྲོ་བ་གཉིས།
གྲུབ་མཐའ་ལ། ཕྱི་པའི་གྲུབ་མཐའ་དང༌། ནང་པའི་གྲུབ་མཐའ་གཉིས། ནང་བའི་གྲུབ་
མཐའ་ལ། ཐེག་དམན་གྲུབ་མཐའ་དང་། ཐེག་ཆེན་གྲུབ་མཐའ་གཉིས། ཐེག་དམན་

གཉིས་ཚན་པ། ༼ཆ༽ 381
གྲུབ་མཐའ་ལ། བྱེ་བྲག་སྨྲ་བའི་གྲུབ་མཐའ་དང་། མདོ་སྡེ་པའི་གྲུབ་མཐའ་གཉིས། ཐེག་
ཆེན་གྲུབ་མཐའ་ལ། སེམས་ཙམ་པའི་གྲུབ་མཐའ་དང། དབུ་མ་པའི་གྲུབ་མཐའ་གཉིས།
སེམས་ཙམ་པའི་གྲུབ་མཐའ་ལ། སེམས་ཙམ་རྣམ་བདེན་པའི་གྲུབ་མཐའ་དང་། སེམས་
ཙམ་རྣམ་རྫུན་པའི་གྲུབ་མཐའ་གཉིས་རྣམ་རྫུན་པའི་གྲུབ་མཐའ་ལ། རྣམ་རྫུན་དྲི་བཅས་
པའི་གྲུབ་མཐའ་དང་། རྣམ་རྫུན་དྲི་མེད་པའི་གྲུབ་མཐའ་གཉིས། ཡང་ལུང་གི་རྗེས་འབྲང་
གི་སེམས་ཙམ་པའི་གྲུབ་མཐའ་དང་། རིགས་པའི་རྗེས་འབྲང་གི་སེམས་ཙམ་པའི་གྲུབ་
མཐའ་གཉིས། མདོ་སྡེ་པའི་གྲུབ་མཐའ་ལའང་ལུང་རིགས་ཀྱི་རྗེས་འབྲང་གཉིས་དབྱེ། དབུ་
མ་པའི་གྲུབ་མཐའ་ལ། རང་རྒྱུད་པའི་གྲུབ་མཐའ་དང་། ཐལ་འགྱུར་པའི་གྲུབ་མཐའ་
གཉིས། རང་རྒྱུད་པའི་གྲུབ་མཐའ་ལ། མདོ་སྡེ་སྤྱོད་པའི་དབུ་མ་རང་རྒྱུད་པའི་གྲུབ་མཐའ་
དང་། རྣལ་འབྱོར་སྤྱོད་པའི་དབུ་མ་རང་རྒྱུད་པའི་གྲུབ་མཐའ་གཉིས། གྲུབ་མཐའ་དེ་
དག་རྒྱུད་ལྡན་གྱི་གང་ཟག་ལ། གྲུབ་མཐའ་སྨྲ་བ་ཞེས་བརྗོད་པས། གྲུབ་མཐའ་སྨྲ་བའི་
དབྱེ་བ་ཤེས་སླའོ། །དེ་དག་སོ་སོའི་འདོད་ཚུལ་རྟོགས་གེ་འབར་བ་དང་གྲུབ་མཐའ་རྩ་འགྲེལ་
སོགས་ལས་ཤེས་པར་བྱའོ། །གྲུབ་མཐའ་བློ་དང་དེ་སྨྲ་བ་གང་ཟག་ཡིན་ནོ། །འདུལ་བ་
ལ༑ ལྟུང་བ་འདུལ་བ་དང་། ཉོན་མོངས་འདུལ་བ་གཉིས། ཐོག་མཐའ་གཉིས་ལ་བྱ་བ་
གཉིས། ཐོག་མའི་བྱ་བ་ཀུན་སློང་བཅོས་པ་དང་། ཐ་མའི་བྱ་བ་དགེ་བ་བསྔོ་བའོ། །མཆོག་
ཟུང་གཉིས་ནི། ཤཱ་རིའི་བུ་དང་མོངྒལ་གྱི་བུ་གཉིས། ཀླུ་སྒྲུབ་ཡབ་སྲས་ནི། མགོན་པོ་ཀླུ་
སྒྲུབ་དང་། ཨརྱ་དེ་ཝ་གཉིས། འདི་སིངྒ་གླིང་པ་སྟེ། འཇམ་དཔལ་རྩ་རྒྱུད་ལས། གཞན་
ཡང་རབ་བྱུང་དམ་པ་ནི། །སིངྒ་ལ་ཡི་གྲོང་ན་གནས། །ཕ་རོལ་རྒོལ་པ་བཟློག་ནས་ནི།།
མུ་སྟེགས་རྣམས་ཀྱི་སྔགས་སུན་དབྱུང༌། །ཞེས་སོ། །ཐོགས་མེད་སྐུ་མཆེད་ནི། འཕགས་
པ་ཐོགས་མེད་དང་། གཅུང་པོ་སློབ་དཔོན་དབྱིག་གཉེན་གཉིས། བྲམ་ཟེ་མོ་གསལ་བའི་
ཚུལ་ཁྲིམས་ནི། ཐོགས་མེད་སྐུ་མཆེད་ཀྱི་ཡུམ། འདིའི་སྐྱེ་བ་བོད་ལ་མ་གཅིག་ལབ་ཀྱི་

382
 ༼ཆ༽ གཉིས་ཚན་པ།
སྒྲོན་མ་དགུང་ལོ་དགུ་བཅུ་གོ་གཅིག་བཞུགས་ཟེར། ཕྱོགས་གླང་ཡབ་སྲས་ནི། སློབ་དཔོན་
ཕྱོགས་གླང་དང་། དཔལ་ལྡན་ཆོས་ཀྱི་གྲགས་པ་གཉིས། ལེགས་ལྡན་ཡབ་སྲས་ནི། སློབ་
དཔོན་ལེགས་ལྡན་འབྱེད་དང་། སློབ་དཔོན་ཡེ་ཤེས་སྙིང་པོ་གཉིས། ཞི་འཚོ་ཡབ་སྲས་
ནི༑ སློབ་དཔོན་ཞི་བ་འཚོ་དང་། སློབ་དཔོན་ཀ་མ་ལ་ཤཱི་ལ་གཉིས། འདི་གཉིས་ཀ་བོད་
ལ་ཕེབས་ཏེ་མཐར་བོད་ནས་གཤེགས་པ་རེད། ཇོ་བོ་ཡབ་སྲས་ནི། རྗེ་དཔལ་མར་མེ་
མཛད་(བོད་ལ་ཕེབས་བོད་ལ་བདེ་བར་གཤེགས་)དེ་དང་འབྲོམ་སྟོན་པ་གཉིས། ཤཱ ཀྱ་འོད་དང༌།
ཡོན་ཏན་འོད་གཉིས་ལ་མཆོག་གཉིས་ཟེར། རྔོག་ཡབ་སྲས་ནི། ལེགས་པའི་ཤེས་རབ་
དང་། བློ་ལྡན་ཤེས་རབ་གཉིས། ས་སྐྱ་དམར་པོ་རྣམ་གཉིས་ནི། པཎྜིཏ་ཀུན་དགའ་རྒྱལ་
མཚན་དང་། འགྲོ་མགོན་ཆོས་རྒྱལ་འཕགས་པ་གཉིས། མར་པ་ཡབ་སྲས་ནི། བླ་མ་
མར་པ་ཆོས་ཀྱི་བློ་གྲོས་དང་། རྗེ་བཙུན་མི་ལ་བཞད་པའི་རྡོ་རྗེ་གཉིས། རྒྱལ་བ་ཡབ་སྲས་
ནི༑ སྐྱབས་མགོན་ཐམས་ཅད་མཁྱེན་པ་རིམ་བྱོན་དང་། པཎ་ཆེན་རིན་པོ་ཆེ་རིམ་བྱོན་
རྣམ་པ་གཉིས། ཀུན་མཁྱེན་ཡབ་སྲས་ནི། ཀུན་མཁྱེན་འཇམ་དབྱངས་བཞད་པ་རིམ་བྱོན་
དང་། གུང་ཐང་འཇམ་པའི་དབྱངས་རིམ་བྱོན་རྣམ་པ་གཉིས། སྐྱབས་མགོན་ཐམས་ཅད་
མཁྱེན་པ་སྐུ་ཕྲེང་བཅུ་བཞི་པ་ཆེན་པོའི་ཡོངས་འཛིན་རྣམ་པ་གཉིས་ནི། དགའ་ལྡན་ཁྲི་རིན་
པོ་ཆེ་དགུ་བཅུ་གོ་བདུན་པ་སྐྱབས་རྗེ་གླིང་རིན་པོ་ཆེ་དང་། དགའ་ལྡན་ཁྲི་ཐོག་རེ་དགུ་པའི་
སྤྲུལ་སྐུ་སླར་བྱོན་པ་སྐྱབས་རྗེ་ཁྲི་བྱང་རིན་པོ་ཆེ་རྣམ་པ་གཉིས། འབྲི་གུང་སྐྱབས་མགོན་
གཉིས་ནི། དོན་གྲུབ་ཆོས་རྒྱལ་དང་། འཕྲིན་ལས་བཟང་པོ་གཉིས་རིམ་བྱོན་རྣམས། བར་
གྱི་སྟེང་གཉིས་ནི། གྲི་གུམ་བཙན་པོ་དང་། བྱ་ཁྲི་གཉིས་ཆོས་རྒྱལ་རེད། བཀྲ་ཤིས་བརྩེགས་
པའི་མདོ་ཚོང་དཔོན་ག་གོན་དང་། བཟང་པོ་གཉིས་ལ་གསུངས། གཅོད་གྱི་གདམས་པ་
ལ་ཕོ་གཅོད་དང་། མོ་གཅོད་དུ་གྲགས་པ་གཉིས་ཡོད། ཡང་གཅོད་ལ་མཁའ་འགྲོ་སྙན་
བརྒྱུད་དང་། དབེན་ས་སྙན་བརྒྱུད་གཉིས། བཀའ་རྒྱུད་ལ་རྩ་བའི་དབྱེ་བ་བླ་མ་མར་

གཉིས་ཚན་པ། ༼ ཆ༽ aea
ནས་དྭགས་པོ་བཀའ་རྒྱུད་དང་། མཁས་གྲུབ་ཁྱུང་པོ་ནས་བརྒྱུད་པའི་ཤངས་པ་བཀའ་རྒྱུརི་རྒྱུད་
གཉིས། ཉི་ཟླ་ལྟ་བུའི་གཏེར་སྟོན་གཉིས་ནི། མངའ་བདག་ཉི་མའི་འོད་ཟེར་དང་། གུ་རུ་
ཆོས་དབང་གཉིས། ལྷ་སའི་ཇོ་བོ་རྣམ་པ་གཉིས་ནི། ཇོ་བོ་ཤཱཀྱ་མུ་ནེ་དང༌། ཇོ་བོ་མི་བསྐྱོད་
རྡོ་རྗེ་གཉིས། སྔ་མ་ནི་སངས་རྒྱས་ཀྱི་དགུང་ལོ་བཅུ་གཉིས་ཀྱི་སྐུ་ཚད། ཕྱི་མ་དགུང་ལོ་
བརྒྱད་ཀྱི་སྐུ་ཚད་ཡིན་ཟེར། སྔགས་ལ་དབྱེ་ན། མདོ་སྔགས་གཉིས་སུ་ཕྱེ་བའི་སྔགས་
དང་། བགྲང་བྱའི་སྔགས་གཉིས། ཕྱི་མ་ལ་བཟང་ངན་སྣ་ཚོགས་ཡོད། འདས་པའི་སངས་
རྒྱས་མར་མེ་མཛད་ནས་སངས་རྒྱས་འོད་སྲུང་གི་བར་གྱི་སངས་རྒྱས་རྣམས་ཀྱིས་སྔགས་
ཀྱི་ཆོས་འཇིག་རྟེན་དུ་མ་གསུངས་ཤིང་། མ་འོངས་པའི་སངས་རྒྱས་བྱམས་པ་ནས་མོས་
པའི་བར་གྱིས་ཀྱང་མི་གསུང་བར་བཤད། དེ་ཡང་སངས་རྒྱས་དེ་རྣམས་ལ་སྔགས་ཀྱི་ཆོས་
གསུང་རྒྱུ་མེད་པ་མིན་ཀྱང་སྣོད་རུང་གི་གདུལ་བྱ་མེད་པས་ཡིན། དེས་ན་སངས་རྒྱས་འཇིག་
རྟེན་དུ་འབྱུང་བ་ལས་ཀྱང་དཀོན། ཞེས་གུ་ཤྲཱི་ཆོས་རྗེ་བློ་བཟང་ལྷུན་གྲུབ་ཀྱིས་གསུངས།
བསྐལ་བཟང་སངས་རྒྱས་སྟོང་གི་བཅུ་གཅིག་པ་སྤྱན་ལེགས་སམ་རྒྱལ་བ་སེངྒེ་ང་རོའི་བསྟན་
པ་ལ་མདོ་སྔགས་ཟུང་འབྲེལ་གྱི་བསྟན་པ་ཡོད་དེ། རྗེ་ཙོང་ཁ་པ་ཆེན་པོའི་བསྟན་པ་ལ་མདོ་
སྔགས་ཟུང་འབྲེལ་གྱི་བསྟན་པ་ཡོད་པ་གང་ཞིག །སངས་རྒྱས་བཅུ་གཅིག་པ་དེ་རྗེ་རིན་
པོ་ཆེ་དང་། རྒྱུད་གཅིག་པའི་སངས་རྒྱས་ཡིན་པའི་ཕྱིར། ཁྱབ་སྟེ། མ་ཚང་མེད་རྒྱུ་དེ་
ལ་ནི། །འབྲས་བུ་གང་གིས་བཟློག་པར་བྱེད། །ཅེས་པའི་རིགས་པས་སྒྲུབ་དགོས། ཞེས་
བླ་མ་འགའི་གསུངས་པ་ཐོས། རྗེ་བཙུན་བྱམས་པ་མགོན་པོ་འཇིག་རྟེན་དུ་བྱོན་པའི་ཚེ་
ཨུ་དུམ་བཱ་རའི་མེ་ཏོག་དམར་པོ་སྐྱེས་པ་ཡིན་ཏེ། བྱམས་པ་མགོན་པོ་བྲམ་ཟེའི་རིགས་
སུ་འཁྲུངས་པའི་ཕྱིར། ཁྱབ་སྟེ། སངས་རྒྱས་རྒྱལ་རིགས་སུ་འཁྲུངས་ཚེ་དཀར་པོ་དང་།
བྲམ་ཟེའི་རིགས་སུ་འཁྲུངས་ཚེ་དམར་པོ་འབྱུང་བ་སོགས་གསུངས་པའི་ཕྱིར།
ཆོས་ཀྱི་ཐོག་མ་འཆི་བ་མི་རྟག་པ་བསམ་པ་པ་ནས་ནས་ཚུགས་པ་ཡིན་པས། མདོ་ཕྱོགས་

B84 ༼ ཆ༽ གཉིས་ཚན་པ།
ལ་གསོ་སྦྱོང་གི་སྐབས་སུ་དུས་ཚིགས་བརྗོད་པ་དང་ཆབ་ཁང་གི་སར་དུར་ཁྲོད་ཤིན་ཏུ་
འཇིགས་སུ་རུང་བ་བྲིས་པ་དང་། གནས་ཁང་གི་སྒོར་རུས་པའི་ཀེང་རུས་དང་མགོའི་ཐོད་
པ་འབྲི་དགོས་པ་དང་། གསང་སྔགས་ཀྱི་སྐབས་སུ་རུས་རྒྱན་དང་། ཀ་པཱ་ལཱ་དང་། མི་
རྐང་སྐམ་པོ་སོགས་ལ་ལོངས་སྤྱད་པ་རྣམས་ནི། འཆི་བ་མི་རྟག་པ་དྲན་པའི་ཆེད་ཡིན།
ཁམས་ལ་དབྱེ་ན་རྒྱས་པར་ན་དྲུག་ཅུ་རེ་གཉིས་དང་། བསྡུས་ན། བཅོ་བརྒྱད་ཡོངས་
གྲགས་སོ། །རིགས་ལ། རང་བཞིན་གནས་རིགས་དང་། རྒྱས་འགྱུར་གྱི་རིགས་གཉིས།
དབུ་མ་པའི་ལུགས་ལ་སྔ་མ་རྟག་པ། ཕྱི་མ་མི་རྟག་པ་ཡིན། སེམས་ཙམ་པའི་ལུགས་ལ་
གཉིས་ཀ་མི་རྟག་པ་ཡིན།
བོད་ཆོལ་ཁ་གསུམ་གྱི་ཁུངས་གཏོགས་དགོན་སྡེ་ཁག་དང་། གདན་ས་སོ་སོའི་ཚོགས་
ཆེན། གྲྭ་ཚང་། ཁམས་ཚན། མི་ཚན་རྣམས་དང་། རི་ཁྲོད་ཕན་ཚུན་དང་། སྐུ་དྲག་
གཟིམས་ཤག་ཁག་རྣམས་ལ་སྐུ་གསུང་ཐུགས་རྟེན་མཐའ་མུ་མེད་པ་ལྟ་བུ་ཡོད། སྐུ་འདྲ་
ཡིན་ནའང་སྐུ་གཟུགས་ཆེན་པོ་ཐོག་ཚད་མང་པོ་བྱས་པ། སྐུ་རྒྱུ་ཡང་། ལི། དངུལ། ཟངས།
གསེར། རྡོ་བྱས་པ། ན་བཟའ་དང་། རྒྱན་ཆ་མཆོད་པ་མཆོད་རྫས་མཆོད་མེ་སོགས་
མཆོད་པའི་ཡོ་བྱད་བསམ་བརྗོད་ལས་འདས་པ་དང་། གསུང་ཆོས་པོ་ཏི་ཡིན་ནའང་ཁ་
ཞེང་ཆེན་པོ་བྲིས་མ། དེའང་གསེར་བྲིས། དངུལ་བྲིས། དུང་བྲིས། བྱུ་རུའི་བྲིས། གཞན་
ཡང་རིན་པོ་ཆེ་སྣ་ཚོགས་གྱི་བྲིས་པ་དང་། པར་མ་བཀའ་འགྱུར་ལྟ་བུ་ལ་མཚོན་ན། སྣར་
ཐང་པར་མ། སྡེ་དགེ་པར་མ། ཅོ་ནེ་པར་མ། ལི་ཐང་པར་མ། ཏུ་ཁུ་རེ་པར་མ། པེ་
ཅིན་པར་མ། རི་པིན་པར་མ། ལྷ་སའི་པར་མ་བཅས་ཡོད། དེ་བཞིན་བསྟན་འགྱུར་པོ་
ཏི་ཉིས་བརྒྱ་སོ་དྲུག་བཅས་པ་རྣམས་དང་། མཁས་གྲུབ་རྣམས་ཀྱི་གསུང་འབུམ་གྲངས་
མེད་པ་ལྟ་བུ་ཡོད། དགོན་པ་སོ་སོའི་གྲྭ་བ་གྲྭ་རྐྱང་དཔེ་ཆ་པ་རྣམས་ཀྱི་ཤག་ལ། འཚོ་བའི་
ཡོ་བྱད་བཅུ་གསུམ་དང་། མཁོ་བའི་ཡོ་བྱད་འགའ་རེ་ཡོད་ཀྱང་། ལྷག་པའི་ཡོ་བྱད་མེད་

གཉིས་ཚན་པ། ༼ ཆ༽ 385
ནའང་། ཤག་ཆུང་ཆུང་དེ་དཔེ་ཆས་གང་བ་ལྟ་བུ་ཡོད་པ་རེད། མང་ཆེ་གྲྭ་ཚང་སོ་སོའི་
ཡིག་ཆ་དང་། གཞན་ཡང་རྒྱ་གཞུང་བོད་གཞུང་སྣ་ཚོགས་ཡོད། ཟ་རྒྱུ་མང་པོ་མེད་ནའང་
དཔེ་ཆ་མང་པོ་ཡོད་ན་སེམས་སྐྱིད་པོ་ཡོང༌། གྲྭ་བ་གྲྭ་རྐྱང་སློབ་གཉེར་པ་རྣམས་ཚོགས་
བསགས་སྒྲིབ་སྦྱོང་དང་། དཔེ་ཆ་ཆོས་ཉམས་ལེན་བྱེད་རྒྱུ། ཚོགས་ཆོས་རྭ་འགྲོ་རྒྱུ་མ་
གཏོགས་གཞན་བསམ་བློ་མང་པོ་མེད། ལྟོ་གོས་ལ་གྱོང་སྟེར་ནས་ཚེ་ཧྲིལ་བོ་ཆོས་ཀྱི་དོན་
དུ་འགྲོ་བ་དེ་གྲྭ་བ་གྲྭ་རྐྱང་རྣམས་ཀྱི་སྐལ་བ་ལྟ་བུ་རེད། གཞན་ཡང་བོད་ལ་ཐུགས་རྟེན་
མཆོད་རྟེན་ཡིན་ནའང་མཐོན་པོ་ཐོག་ཚད་མང་པོ་བྱས་པ་གྲངས་ཁ་མ་ཐོགས་པ་ལྟ་བུ། ལུང་
པ་གང་ལ་ཕྱིན་ནའང་མཆོད་རྟེན་མེད་ས་མེད་པ་ལྟ་བུ་རེད། དེ་དག་གི་ནང་ནས་ཆེ་ཤོས་
སྟོད་བརྒྱང་འབུམ་མོ་ཆེ་མཆོད་རྟེན་དང་། ཅུང་རི་བོ་ཆེའི་མཆོད་རྟེན་གཉིས་ཡིན་ནམ་
སྙམ། རྒྱལ་རྩེ་དཔལ་འཁོར་མཆོད་རྟེན་ཡང་ཆེ་ཐག་ཆོད་རེད། སྔ་མ་གཉིས་ལས་ཕྲན་
བུ་ཆུང་ངམ་སྙམ། ཅུང་རི་བོ་ཆེའི་མཆོད་རྟེན་ཐང་སྟོང་རྒྱལ་པོའི་སྐབས་བཞེངས། ཐང་
སྟོང་རྒྱལ་པོ་ནི་གཙང་སྟོད་འོལ་བ་ལྷ་རྩེར་འཁྲུངས། ཆུ་ལ་ལྕགས་ཟམ་དྲུག་ཅུ་བཙུགས་
པ་རེད་ཟེར། དེ་ཉིད་ཡུམ་གྱི་ལྷུམས་སུ་ལོ་དྲུག་ཅུ་བཞུགས་པའི་མཐོལ་བཤགས་སུ་ཟམ་
པ་དྲུག་ཅུ་བཙུགས་པ་རེད་ཟེར་རྒྱུན་ཡོད་བདེན་མི་བདེན་མི་ཤེས། རྒྱལ་རྩེའི་མཆོད་རྟེན་
རབ་བརྟན་ཀུན་བཟང་དང་། ར་ལུང་མཆོད་རྟེན་འབྲུག་པ་ཀུན་ལེགས་ཀྱིས་བཞེངས། ཐང་
སྟོང་རྒྱལ་པོ་ནི་བོད་ལ་ཨ་ཆེ་ལྷ་མོའི་སྲོལ་འབྱེད་མཁན་རེད། ཨ་ཆེ་ལྷ་མོའི་ཐོག་མར་བྱུང་
བ་ཨང་དང་པོ་ཡོང་བ་དེ་ཡིན་ནམ་སྙམ་མོ། །
བོད་ལ་ར་མོ་ཆེ་ཟེར་བ་གཉིས་ཡོད། ལྷ་སའི་ར་མོ་ཆེ་དང་། འཕན་པོའི་ར་མོ་
ཆེ༈ ལྷ་སའི་ར་མོ་ཆེ་ནི། ཇོ་བོ་རིན་པོ་ཆེ་མི་བསྐྱོད་རྡོ་རྗེའི་བཞུགས་གནས་རྒྱུད་སྟོད་ཚོགས་
ཁང་དང་། ཚེ་དཔག་ལྷ་ཁང་གི་བརྒྱུད། བྱང་རིགས་གསུམ་མགོན་པོའི་ཕྱོགས་ཀྱི་ས་ཁུལ་
རྣམས་རེད། གནའ་དུས་སུ་ཕོ་བྲང་དམར་པོ་ལ་ར་བ་ཕྱི་ནང་བར་གསུམ་ཡོད་པའི་ཕྱི་མ་

386 ༼ཆ༽ གཉིས་ཚན་པ།
ཆེ་ཤོས་དེ་ས་ཁུལ་དེ་ནས་ཡོད་པས། ལྷ་སའི་གླིང་གི་བྱང་ཕྱོགས་ཀྱི་ས་ཁུལ་ལ་ར་མོ་ཆེ་
ཟེར། དཀར་ཆག་ཤེལ་དཀར་མེ་ལོང་ལས། རིའི་རྩ་བ་ན་མཁར་དགུ་བརྒྱ་དང་དགུ་བཅུ་
གོ་དགུ །རྩེ་མོར་གཅིག་དང་སྟོང་ཡོད་པར་གྲགས་པ་ལྟར། ཞེས་གསུངས། འཕན་པོ་
ར་མོ་ཆེ་ནི། བོད་ལ་བསྟན་པ་ཕྱིས་དར་གྱི་དབུ་ཚུགས་སྐབས་ཀླུ་མེ་དང་སུམ་པ་གཉིས་
ཀྱི་འཕན་པོར་དགྱེས་ལྷ་ཁང་ ༡༡༣༩ ས་བྱིར་བཞེངས། སྣ་ནམ་རྡོ་རྗེ་དབང་ཕྱུག་གིས་འཕན་
ཡུལ་རྒྱལ་ལྷ་ཁང་ ༡༡༤༡ ཤིང་སྟག་པ་ལ་བཞེངས། དང་པོའི་དགྱེས་ལྷ་ཁང་དེ་ད་ལྟ་ཁྱིམ་
པའི་གནས་སུ་གྱུར་ཡོད་པ་ཡིན་ནམ་སྙམ། འཕན་པོ་སྟོད་ལ་ར་མོ་ཆེ་སྟེང་པ་ཟེར་བའི་
ཁྱིམ་ཚང་གཅིག་འདུག་པ་དེའི་ཁང་དབྱིབས་ལྷ་ཁང་གི་དབྱིབས་ཅན་དང་། ཁྱིམ་ཚང་དེ་
ལ་དགོན་པའི་ཡོ་བྱད་ཤིན་ཏུ་མང་པོ་འདུག །ཡོ་བྱད་དེ་དག་ཇི་ལྟར་ཡིན་མིན་བདག་པོ་
ལའང་བཤད་རྒྱུ་མེད་འདུག །དེ་དང་ཉེ་བར་ལོ་ཙྪ་མཆོད་རྟེན་ཟེར་བའི་གནས་གཅིག་མཇལ་
རྒྱུ་འདུག །མཆོད་རྟེན་དེའི་བུམ་པའི་ནང་ལོ་ཙཱ་བ་ཚབ་ཉི་མ་གྲགས་ཀྱི་སྐུ་གདུང་ཡོད་ཅེས་
ཟེར་གྱིན་འདུག །རྒྱུ་མཚན་དེ་དག་ལ་དཔག་ན། དབུ་མ་འཇུག་པའི་མཇུག་ཏུ། ཕྱིས་ར་
ས་ར་མོ་ཆེར་རྒྱ་གར་གྱི་མཁན་པོ་ཀ་ན་ཝརྨ་དང་། ལོ་ཙཱ་དེ་ཉིད་ཀྱིས་ཉི་འོག་རྒྱ་གར་ཤར་
ཕྱོགས་པའི་དཔེ་དང་གཏུགས་ཤིང་ལེགས་པར་བཅོས་ཏེ་གཏན་ལ་ཕབ་པའོ། །ཞེས་ཡོད་
པས། འཕན་ཡུལ་གྱི་ར་མོ་ཆེ་ནི་དེ་ཡིན་ནམ་སྙམ། ར་མ་རྫོང་ཡང་དེ་དག་དང་ཉེ་བར་
ཡོད། ར་ས་ར་མོ་ཆེ་ཟེར་པའི་རྒྱུ་མཚན་གང་ཡིན་མི་ཤེས། འཕན་པོ་རིག་པའི་འབྱུང་
གནས་ལ། ། ཨ་ཁུ་སྟོན་པའི་དགོས་བྱེད་མེད། །ཟེར་རྒྱུན་འདུག །ཨ་ཁུའི་སྐྱེ་ཡུལ་ལྷ་
སའི་སྟོད་བདེ་ཆེན་རེད་ཅེས་ཐོས། ཨ་ཁུའི་རྣམ་ཐར་རེད་ཅེས་མང་པོ་ལབ་རྒྱུ་འདུག་མོད་
ཡི་གེ་ལ་ཡོད་པ་མ་མཐོང་ཡང་ཡོད་ཅེས་ཐོས། བོད་ལ་དགོན་པ་རྙིང་ཤོས་ཕ་བོང་ཁ་དང་།
བསམ་ཡས་གཉིས་རེད་ཟེར། ལྷ་ཁང་དེ་ཕ་བོང་གི་སྟེང་ལ་ཡོད་པས་ཕ་བོང་ཁ། རྒྱལ་
པོ་སྲོང་བཙན་སྒམ་པོའི་བཞུགས་གནས་ཡིན་པས་ཕོ་བྲང་ཁ་ཟེར་བ་རེད་ཅེས་ཐོས། ཕ་

གཉིས་ཚན་པ། ༼ཆ༽ 387
བོང་ཁའི་མ་ཎི་ཡིག་དྲུག་བོད་ལ་བཞེངས་པའི་ཆོས་ཀྱི་ཐོག་མ། ཕ་བོང་ཁའི་རིགས་གསུམ་
མགོན་པོ་བོད་ལ་བཞེངས་པའི་སྐུ་འདྲའི་ཐོག་མ་རེད་ཅེས་ཀྱང་ཐོས། བོད་ལ་གསེར་གྱི་
མཆོད་རྟེན་ཆེ་ཤོས་རྩེ་པོ་ཏ་ལའི་ནང་རྒྱལ་དབང་རིམ་བྱོན་གྱི་གདུང་རྟེན་གསེར་གདུང་མང་
པོའི་ནང་ནས་རྒྱལ་བ་ལྔ་པའི་གསེར་གདུང་དང་། རྒྱལ་བ་བཅུ་གསུམ་པའི་གསེར་གདུང་
གཉིས་རེད་འདུག །གཙང་གི་ཕྱོགས་ལ་དགོན་པ་ཆེ་ཤོས་བཀྲ་ཤིས་ལྷུན་པོའི་དགོན་པ་དང་།
ས་སྐྱ་དགོན་པ་གཉིས། རྒྱལ་རྩེ་ཆོས་སྡེའང་དགོན་པ་ཆེན་པོ་རེད། དབྱར་ཁ་སྨན་བླ་ཆེན་
པོའི་སྐབས་མ་གཏོགས་གྲྭ་བ་མང་པོ་མི་བཞུགས། དུས་རྒྱུན་དུ་གཞི་དགོན་སོ་སོ་ལ་བཞུགས།
ལྷ་རྩེ། ངམ་རིང་། ཕུན་ཚོགས་གླིང༌། ཤངས་དགའ་ལྡན་ཆོས་འཁོར་རྣམས་ལའང་
མཚན་ཉིད་ཡོད། ཡིག་ཆ་ངེས་མེད་དམ་སྙམ། ལྷ་སའི་ནུབ་བྱང་ཕྱོགས་སུ་སྟོད་ལུང་
མཚུར་ཕུ་དགོན་པ་དང་། བྱང་སྟག་ལུང་དགོན་པ་གཉིས། དེ་ཁུལ་གྱི་བཀའ་རྒྱུད་དགོན་
པའི་ནང་ནས་ཆེ་ཤོས་རེད། འབྲི་གུང་ཕྱོགས་ལ་བཀའ་རྒྱུད་དགོན་པ་ཆེ་ཤོས་འབྲི་གུང་
མཐིལ་དང་། ཡང་རི་སྒར་གཉིས། རེ་རེར་གྲྭ་བ་བརྒྱ་རེ་ཡོད་ཟེར། འབྲི་གུང་མཐིལ་
གྲྭ་བ་ཁྲི་དྲུག་ལོན་པའི་དུས་བྱུང་ཡོད། ལྷ་སའི་ཤར་ལྷོ་ཕྱོགས་ལ་བཀའ་རྒྱུད་དགོན་པ་རྙིང་
ཤོས་དྭགས་ལ་སྒམ་པོ་དང་། གདན་ས་མཐིལ་གཉིས་རེད་ཟེར། ལྷོ་ཁའི་ཕྱོགས་ལ་རྙིང་
མའི་དགོན་པ་ཆེ་ཤོས་སྨིན་གྲོལ་གླིང་དང་། རྡོ་རྗེ་བྲག་དགོན་གཉིས། ལྷོ་ཁའི་ཕྱོགས་ལ་
མཚན་ཉིད་ཡོད་པ་དྭགས་པོ་བཤད་སྒྲུབ་གླིང་དང་། མངའ་རིས་གྲྭ་ཚང་གཉིས། ཁམས་
ཕྱོགས་ལ་ས་སྐྱའི་དགོན་པ་ཆེ་ཤོས་སྡེ་དགེ་དགོན་པ་དང་། རྙིང་མའི་དགོན་པ་ཆེ་ཤོས་ཀ་
ཐོག་དགོན་རེད་ཟེར། དགེ་ལུགས་དགོན་ལི་ཐང་དགོན། བྲག་གཡབ་དགོན་སོགས་དང་།
ཨ་མདོ་ཕྱོགས་ལ་རྗེ་སྐུ་འབུམ་བྱམས་པ་གླིང་དང་། བླ་བྲང་བཀྲ་ཤིས་འཁྱིལ་གཉིས་ཆེ་
ཤོས་རེད་འདུག །དེ་དག་ལའང་སྐུ་གསུང་ཐུགས་རྟེན་མཆོད་པའི་ཡོ་བྱད་མཐའ་མུ་མེད་
པ་བསམ་བརྗོད་ལས་འདས་པ་ཡོད་ཟེར། ངས་མཇལ་མྱོང་བའི་སྐུ་འདྲའི་ནང་ནས་སྐུ་

388
 ༼ཆ༽ གཉིས་ཚན་པ།
གཟུགས་ཆེ་ཤས་སོག་ཡུལ་ཏུ་ཁུ་རེ་ཆེན་མོའི་སྤྱན་རས་རས་གཟིགས་ཀྱི་འདྲ་སྐུ་དང་། བོད་
དུ་གཙང་བཀྲ་ཤིས་ལྷུན་པོའི་རྗེ་བཙུན་བྱམས་པའི་འདྲ་སྐུ་གཉིས། དགོན་པ་བྱས་ན་སོག་
ཡུལ་ཏུ་ཁུ་རེ་ཆེན་མོ་དགའ་ལྡན་བཤད་སྒྲུབ་གླིང་དགོན་གྲྭ་གྲངས་༢༠༠༠༠ དང་། བོད་
དུ་དཔལ་ལྡན་འབྲས་སྤུངས་དགོན་པ་གཉིས་ཆེ་ཤོས་རེད་གྲྭ་གྲངས་ ༧༧༠༠། དགེ་འདུན་
ཞལ་གྲངས་གཞན་དུ་བཤད་ཟིན། རྒྱ་གར་ན་བར་སྐབས་ཞིག་ལ་རྨད་བྱུང་སློབ་དཔོན་གཉིས་
སུ་གྲགས་པ་ནི། རྒྱལ་སྲས་ཆེན་པོ་ཞི་བ་ལྷ་དང་། ཙན་དྲ་གོ་མི་གཉིས། མཐའ་གཉིས་
ནི༑ འདོད་པ་བསོད་སྙོམས་ཀྱི་མཐའ་དང་། ངལ་ཞིང་དུབ་བའི་མཐའ་གཉིས། དེ་གཉིས་
གོང་དུའང་མ་ལྷུང་བ་དགོས། འཇིག་རྟེན་འདིར་ལོང་བ་གཉིས་ནི། །རང་བཞིན་གྱི་ལོང་
བ་དང་། ཆོས་ལ་མི་གནས་པ་གཉིས། འདུལ་བ་ལུང་ཕྲན་ཚེགས་ལས་གསུངས། ཡང་
ལོང་བ་ལ། སྡིག་ལྟ་ཅན་དང་། ཁྲིམས་ལ་མི་བརྟན་པ་གཉིས། ལུང་ཕྲན་ཚེགས་ལས་
གསུངས། ཐལ་འགྱུར་པའི་ལུགས་ལ། སྣང་བའི་ཡོད་མཐའ་སེལ། སྟོང་པས་མེད་མཐའ་
སེལ། དེ་མན་གྱི་རང་སྡེ་རྣམས་ཀྱི་ལུགས་ལ། སྟོང་པས་ཡོད་མཐའ་སེལ། སྣང་བས་
མེད་མཐའ་སེལ། གྲུབ་མཐའ་སྨྲ་བ་རྣམས་ཀྱིས་རྟག་མཐའ་དང་ཆད་མཐའ་འདོད་ཚུལ་
མི་འདྲ་བ་རེ་ཡོད། མཁས་པས་ནོར་ན་འདོམས་གང་། བླུན་པོ་ནོར་ན་མཐོ་གང་ཟེར།
མཁས་པའི་སྡིག་པ་ལྕི་ཡང་ཡང་། བླུན་པོའི་སྡིག་པ་ཡང་ཡང་ལྕི། འདུལ་བར་གསུངས།
རང་དབང་ཐམས་ཅད་བདེ་བ་ཡིན། །གཞན་དབང་ཐམས་ཅད་སྡུག་བསྔལ་ཡིན། །སྤྱན་
མངའ་བློ་གྲོས་རྒྱལ་མཚན་གྱིས་གསུངས། ཆོག་ཤེས་པ་སྐྱིད་པའི་མཆོག །ཆོག་མི་ཤེས་
པ་སྡུག་བསྔལ་གྱི་རྩ་བ། ལས་ངན་པ་རང་གིས་མ་བྱས་ན། འཇིགས་དགོས་པ་གཤིན་
རྗེའི་ཁྲིམས་ར་མེད་ཟེར། སྡིག་གྲོགས་གཡེམ་མོའི་འི་འའཛུམ་དཀར་ལས། །ཤ་ཚའི་གདུག་
རྩུབ་ཁྲོ་གཉེར་བཟང་། །སྐྱི་ན་སྐྱིད་ཁྱག་པ། སྡུག་ན་སྡུག་ཁྱག་པ་དགོས་ཟེར། ཟ་རྒྱུ་
འཐུང་རྒྱུ་ཉེ་ན་དགའ། ངོ་ཤེས་གྲོགས་པོ་རིང་ཙམ་དགའ་ཟེར། ཟས་ངན་ལུས་གྱི་དགྲ།

གཉིས་ཚན་པ། ༼ཆ༽ 389
མི་ངན་ཡུལ་གྱི་དགྲ་ཟེར། གཞོན་པའི་ཤེས་ལས། རྒན་པའི་བྱུས་ཆ་བཟང་ཟེར། སློབ་
དཔོན་རིན་ཆེན་བཟང་པོ་དང་། འདིའི་སློབ་མ་སློབ་དཔོན་རིན་ཆེན་སྡེ་གཉིས་ལ་ཀུ་སཱ་
ལི་ཆེ་ཆུང་གཉིས་ཟེར། གཉིས་ཀ་སློབ་དཔོན་སེང་གེ་བཟང་པོའི་སློབ་མ་རེད། ལམ་གྱི་
རྩ་བ་བཤེས་གཉེན་བསྟེན་པའི་ཚུལ་ལ། བསམ་པས་བསྟེན་ཚུལ་དང་། སྦྱོར་བས་བསྟེན་
ཚུལ་གཉིས། བསྟན་བཅོས་རྣམ་དག་གི་ཡོན་ཏན་ལ། འཆོས་པའི་ཡོན་ཏན་དང་། སྐྱོབས་
པའི་ཡོན་ཏན་གཉིས། ལྷག་བསམ་ལ་བྱམས་པ་ལྷག་བསམ་དང་། སྙིང་རྗེ་ལྷག་བསམ་
གཉིས། ལྷག་པའི་དོན་ཤེས་དགོས། དབུ་མའི་ལྟ་བ་ལ་གཉིས་སྣང་ཅན་གྱི་དབུ་མའི་ལྟ་
བ་དང་། གཉིས་སྣང་མེད་པའི་དབུ་མའི་ལྟ་བ་གཉིས། གྲོང་ཁྱེར་སྡེ་གྲོང་ཀྱི་བུ་མོ་དགའ་
མོ་དང་། དགའ་སྟོབས་གཉིས་ཀྱིས་སངས་རྒྱས་ལ་འོ་ཐུག་སྦྲང་རྩི་ཅན་ལན་བཅུ་དྲུག་ཉིང་
ཁུར་བྱས་ནས་ཕུལ། ད་ལྟའང་མི་ཚང་དེའི་ཤུལ་རྡོ་རྗེ་གདན་གྱི་ཉེ་མཚམས་ན་ཡོད། དངོས་
གྲུབ་ལ་ཐུན་མོང་གི་དངོས་གྲུབ་དང་། མཆོག་གི་དངོས་གྲུབ་གཉིས། ལྷ་སའི་ཕྱོགས་ལ་
རི་མཐོ་ཤོས་འབྲས་སྤུངས་དགེ་འཕེལ་རི་དང་། སྨིན་དྲུག་རྫ་རི་གཉིས། ལྷ་སའི་གླིང་
བསྐོར་ནང་དམར་པོ་རི་དང་། ལྕགས་པོ་རི་གཉིས། སྔ་མ་ལ་པོ་ཏ་ལ། ཕྱི་མ་ལ་སྨན་པ་
གྲྭ་ཚང་ཡོད། མཐོ་དམན་འབྱོར་རྒུད་ཅི་ཙམ་བྱུང་ཡང་རང་བཞིན་མི་འགྱུར་བ་སྐྱེས་བུ་
དམ་པའི་ཁྱད་ཆོས། སྐྱེས་བུ་དམན་པ་འགྱུར་ལྡོག་སླ། །བསམ་ངན་གཡོ་སྒྱུའི་བྱ་བ་རྣམས།།
ལམ་རྒྱུག་འདྲ་ཡང་ཕུགས་སུ་འཕུང་། །བསམ་པ་བཟང་ན་ས་དང་ལམ་ཡང་བཟང་། །ཆོས་
ཀྱི་རྩ་བ་བསམ་པའི་བཟང་ངན་ཡིན། །བསམ་པ་བཟང་ན་འཇིག་རྟེན་གྱི་བྱ་བ་ཀུན་ཆོས་
སུ་འགྲོ། སྡུག་མ་མྱོང་ན་སྐྱིད་མི་ཁྱོགས་ཟེར། དཀའ་སྤྱད་བཟོད་ན་བྱ་བ་ཀུན་སླ་ཟེར།
ཡོན་ཏན་དང་པོ་སློབ་དཀའ། དྲན་ཤེས་མེད་ན་ཉམས་སླ། ནང་ཁུངས་མཐུན་ན་དགྲས་
ཐུབ་དཀའ་ཟེར། བློ་རྩེ་གཉིས་ཀྱིས་དོན་མི་འགྲུབ། ཁབ་རྩེ་གཉིས་ཀྱིས་ཚེམ་བུ་མི་ཡོང་།
སེམས་གོམས་པའི་རྗེས་སུ་འགྲོ་བ་ཆོས་ཉིད་ཡིན་པས། དམ་པའི་ལད་ཟློས་བྱས་ན་དམ་

3•0
 ༼ཆ༽ གཉིས་ཚན་པ།
པར་འགྱུར། སྨྱོན་པའི་ལད་ཟློས་བྱས་ན་སྨྱོན་པར་འགྱུར། སྐྱེ་བོ་ངན་པ་བཅོས་ན་ཡང་།
རྐྱེན་དང་ཕྲད་ཚེ་རང་མཚང་སྟོན། ཤེས་རབ་དང་ལྡན་པའི་གང་ཟག་ལ། སྡིག་པ་མི་བྱེད་
པའི་གང་ཟག་དང་། སྡིག་པ་བྱས་ཀྱང་འགྱོད་ཅིང་མཐོལ་པའི་གང་ཟག་གཉིས་མདོ་མྱང་
འདས་ལས་གསུངས། ཧ་ཅང་གསོག་ལ་ཞེན་ཆེ་ན། བསགས་པ་གཞན་གྱི་འཁྱེར་དུ་མཆི་
བ་དང་། ཕྱུག་པོ་སྦྱིན་པ་མི་གཏོང་ན། དེ་ནི་གཞན་གྱི་གཏེར་བསྲུང་ཡིན་པ་གཉིས། ལྗོན་
ཤིང་གི་མདོ་ལས་གསུངས། མཁས་པ་དམ་ཚིག་མ་སྲུང་ན། དེ་ནི་སྡོང་པོ་ཁོང་རུལ་ཡིན་
པའང་དེ་ནས་གསུངས། མང་པོའི་ནང་དུ་ཁ་ལ་བདག་པོ་དགོས། གཅིག་བུའི་སྐབས་ལ་
སེམས་ལ་བདག་པོ་དགོས་ཟེར། ཁ་བཏང་ན་སྐུ་རིམ་ཡིན། སྐུ་ཡོན་འབུལ་མི་དགོས་ཁེ་
བཟང་ཡིན་ཟེར་རྒྱུན་ཡོད། ཟས་ནས་མ་འཕོངས། ཉལ་ནས་འཕོངས་ཟེར། ཟས་ཟ་
མཁས་ན་བཟའ་རྒྱུན་མི་ཆད། གོས་གྱོན་མཁས་ན་གོས་རྒྱུན་མི་ཆད། ཡུལ་ཆུ་བཏུང་ན་
ཡུལ་ཁྲིམས་ཁྱེར་དགོས་ཟེར། བསམ་པ་ངན་པ་གཞན་ལ་བྱས་ན། འབྲས་བུ་ངན་པ་རང་
ལ་འཁོར། དེ་བཞིན་བསམ་པ་བཟང་པོ་གཞན་ལ་བྱས་ན། འབྲས་བུ་བཟང་པོ་རང་ལ་
འཁོར་བ་ཆོས་ཉིད་རེད། ལས་ལ་གང་བཀོད་མ་གཏོགས། སྣང་བ་གང་དྲན་མི་འདུག།
སྔོན་དུ་གང་བྱས་ད་ལྟའི་ལུས་ལ་ལྟོས། ཕྱིས་སུ་གང་ཡོང་ད་ལྟའི་སེམས་ལ་དྲིས་ཟེར། ལྐུགས་
པས་མ་རྟོགས་ཤེས་བྱ་མང་། །བོང་བུས་མ་བགྲོད་ལམ་ཕྲན་མང་། མཁས་པས་མཁས་
པ་ངོ་ཤེས། བླུན་པོས་བླུན་པོར་དགའ་པོ་བྱེད། །བདག་ཤེས་བདག་བཟང་ཟེར་བ་བླུན་
པོའི་རྟགས་ཡང་དག་དང་། བདག་མི་ཤེས་གཞན་གྱིས་ཤེས་ཟེར་བ་མཁས་པའི་རྟགས་
ཡིན་པར་དགེ་བཤེས་དོན་གྲུབ་རྒྱལ་མཚན་གྱིས་གསུངས། འདོད་པ་བཙལ་ཀྱང་མི་རྙེད།
མི་འདོད་པ་ཐོག་ཏུ་འབབ་པ་འཁོར་བའི་ཆོས་ཉིད་ཡིན། གནོད་ལན་ཕན་པས་འཇལ་བ་
ཡ་རབས་ཀྱི་སྤྱོད་པ། ཕན་ལན་གནོད་པས་འཇལ་བ་དམན་པའི་རྟགས། ཕྱུག་པོ་ལ་ཡོན་
ཏན་གྱི་ཕྱུག་པོ་དང་། ལོངས་སྤྱོད་ཀྱི་ཕྱུག་པོ་གཉིས། རང་ལ་ཡོན་ཏན་ཡོད་ན། དགའ་

391
གཉིས་ཚན་པ། ༼ཆ༽
ལྡན་ཁྲི་པའི་བཞུགས་ཁྲི་ལ་བདག་པོ་མེད་ཟེར་རྒྱུན་ཡོད། ཕ་སྤུན་དགྲ་རུ་སོང་ནའང་རུས་
པ་གསེར་ཡིན་ཟེར། གྲོགས་པོ་ལ། དགེ་བའི་གྲོགས་པོ་དང་། སྡིག་པའི་གྲོགས་པོ་གཉིས།
བཟང་སྤྱོད་ལས། བདག་ལ་ཕན་པར་འདོད་པའི་གྲོགས་པོ་གང༌། །བཟང་པོ་སྤྱོད་པ་རབ་
ཏུ་སྟོན་བགྱིད་པ། །དེ་དག་དང་ཡང་རྟག་ཏུ་ཕྲད་པར་ཤོག །ཅེས་དང་། བདག་གི་སྤྱོད་
དང་ཚངས་པར་གང་སྤྱོད་པ། །དེ་དག་དང་ནི་རྟག་ཏུ་འགྲོགས་པར་ཤོག །ཅེས་གསུངས་
པ་ལྟ་བུའོ། །དགྲ་ལ་ཕྱིའི་དགྲ་དང་། ནང་གི་དགྲ་གཉིས། ཕྱི་མའི་ཐོག་མ་མེད། དགེ་བ་
ཆུད་མི་ཟ་བའི་ཐབས་བྱང་ཆུབ་ཏུ་བསྔོ་བ་དང་། དགེ་བ་མཐའ་མེད་དུ་འཕེལ་བའི་ཐབས་
རང་གཞན་གྱི་དགེ་བ་ལ་རྗེས་སུ་ཡི་རངས་པ་གཉིས་མན་ངག་ཟབ་མོ་ཡིན། རྟེན་འབྲེལ་
ཡན་ལག་བཅུ་གཉིས་ཀྱི་ནང་ནས་ལས་ཡིན་པ་གཉིས་ནི། གཉིས་པ་དང་། བཅུ་པ་གཉིས།
རྟེན་འབྲེལ་ཡན་ལག་བཅུ་གཉིས་རྒྱུ་འབྲས་ཚར་གཉིས་སུ་བསྡུས། འཕེལ་བྱེད་ཀྱི་རྒྱུ་འབྲས་
དང་། འགྲུབ་བྱེད་ཀྱི་རྒྱུ་འབྲས་གཉིས། སྔགས་ལམ་གྱི་རིམ་པ་ལ། བསྐྱེད་རིམ་དང་།
རྫོགས་རིམ་གཉིས། ཐོབ་བྱ་ལ་དབྱེ་ན། གནས་སྐབས་ཀྱི་ཐོབ་བྱ་དང་། མཐར་ཐུག་གི་
ཐོབ་བྱ་གཉིས། རྡོ་རྗེའི་གནས་བདུན་གྱི་རིམ་པ་ལ། མི་གནས་པའི་མྱ་ངན་ལས་འདས་
པའི་འཁོར་ལོའི་དབང་དུ་བྱས་པ་དང་། དཀོན་མཆོག་འཁོར་ལོའི་དབང་དུ་བྱས་པའི་རིམ་
པ་གཉིས། དེ་བཞིན་གཤེགས་པའི་སྙིང་པོའི་མདོའི་དོན་རྒྱུད་བླ་མར་བཤད་པ་ལས་ཤེས་
པར་བྱའོ། །རྡོ་རྗེའི་གནས་བདུན་འཆད་པར་འགྱུར་རོ། །སེམས་ཙམ་པའི་ལུགས་ལ།
དྲང་དོན་ངེས་དོན་གྱི་མདོ་གཉིས་ཀྱི་དོན་སྒྲ་ཇི་བཞིན་པའི་མདོ་ཡིན་མིན་གྱི་ཆ་ནས་བྱེད་
ལ༑ དབུ་མ་པའི་ལུགས་ལ། བདེན་པ་གཉིས་གཙོ་བོར་དངོས་སུ་བསྟན་ཚུལ་གྱིས་སོ་སོར་
བྱེད། སྔགས་ལུགས་ལ། རྗོད་བྱེད་ཀྱི་གཞུང་གཅིག་གི་དོན་ལ་བརྗོད་བྱའི་དོན་ཐ་དད་
པ་གཉིས་སུ་བྱས་པའི་སྒོ་ནས་དྲང་ངེས་ཀྱི་གཞུང་གི་ཁྱད་པར་བྱེད་དོ། །ཡེ་ཤེས་རྡོ་རྗེ་ཀུན་
བཏུས་ཀྱི་ཊཱིཀ་ལས། དངོས་སུ་བསྐྱེད་རིམ་བཤད་པའི་ཆ་རྣམས་ལ་ངེས་དོན་རྫོགས་རིམ་

302
 ༼ཆ༽ གཉིས་ཚན་པ།
གྱི་བཤད་པ་རེ་ངེས་པར་འཐོབ་པ་ནི། མཐའ་དྲུག་ཚུལ་བཞིའི་བཤད་པ་འཇུག་པའི་བླ་མེད་
ཀྱི་རྩ་རྒྱུད་རྣམས་ཀྱི་སྤྱི་ལུགས་ཡིན་ནོ། །དཔེར་ན། གསང་བ་འདུས་པའི་རྩ་རྒྱུད་ལས།
རིན་ཆེན་ཆེན་པོ་ཁ་དོག་ལྔ། །ཡུངས་དཀར་གྱི་ནི་འབྲུ་ཚད་ཙམ། །སྣ་ཡི་རྩེ་མོར་ནན་
ཏན་དུ། །རྣལ་འབྱོར་གྱིས་ནི་རྟག་ཏུ་བསྒོམ། །ཞེས་པའི་ཚིགས་བཅད་གཅིག་བུར་ཡང་
བསྐྱེད་རིམ་གྱི་ཕྱག་མཚན་བསྒོམ་ཚུལ་བསྟན་པས་དྲང་དོན་དང༌། རྫོགས་རིམ་གྱི་རླུང་
གི་རྡོར་བཟླས་བསྟན་པས་ངེས་དོན་ལྟ་བུའོ། །དོན་གསལ་ལས། སྐལ་བཟང་རྣམས་ལ་
རྒྱལ་བ་ཡིས། ། སྦས་ཏེ་བཤད་པ་དྲང་བའི་དོན། །ཡང་དག་དོན་ནི་རབ་སྟོན་ཕྱིར། །ངེས་
པའི་དོན་ཡོང་གསུངས་པ་ཡིན། །ཞེས་སོ། །བཞི་བརྒྱ་པ་ལས། ཤཱཀྱ་གོས་མེད་བྲམ་ཟེ་
རྣམས། །ཆོས་ནི་རིམ་བཞིན་ཡིད་དང་ནི། །མིག་དང་རྣ་བ་ཡིས་འཛིན་པ། །དེས་ན་
ཐུབ་པའི་གཞུང་ལུགས་ཕྲ། །ཞེས་སོ། སྔགས་རྒྱུད་སྡེ་བཞི་ཐལ་འགྱུར་པའི་ལུགས་སུ་
གནས་པས། དཔལ་ལྡན་ཐལ་འགྱུར་པའི་ལུགས་ལ་གཞུང་ལ་དྲང་ངེས་འཇོག་ཚུལ་མི་འདྲ་
བ་ཡོད་ལ། དྲང་ངེས་སུ་འཇོག་པའི་གཞི་གཞུང་རྣམས་མི་འདྲ་བ་ཡོད་མེད་དཔྱད། འབྲས་
སྤུངས་དགོན་པའི་ལྗོངས་རྒྱུ་མཇལ་ཁ་ཧོར་ཟླ་བདུན་པའི་གནམ་གང་ལ། སེ་ར་དགོན་པའི་
ལྗོངས་རྒྱུ་མཇལ་ཁ་ཧོར་ཟླ་བརྒྱད་པའི་ཚེ་གཅིག་ལ། དགའ་ལྡན་དགོན་པའི་མཇལ་ཁ་ཚོགས་
མཆོད་སྨོན་ལམ་གྲོལ་ནས་ཧོར་ཟླ་གསུམ་པའི་ཚེས་གཅིག་ལ་རེད། རྒྱུད་སྨད་གྲྭ་ཚང་དབྱར་
གནས་སྟོད་ལུང་ཕྱི་མིག་ལུང་ངམ་ཆུ་མིག་ལུང་དང་། རྒྱུད་སྟོད་གྲྭ་ཚང་དབྱར་གནས་
བྲག་ཡེར་བ། རྒྱུད་པ་གཉིས་དབྱར་ཕྱི་མ། གདན་ས་འབྲས་སེ་དགེ་གསུམ་དབྱར་སྔ་མ་
ཞལ་བཞེས་གནང་། རྒྱུད་སྨད་མཇལ་ཁ་ཧོར་ཟླ་བཅུ་པའི་ཚེས་ཉེར་བཞི། རྒྱུད་སྟོད་མཇལ་
ཁ་ཧོར་ཟླ་བཅུ་པའི་ཚེས་ཉེར་ལྔ་ལ་རེད། གདན་ས་གསུམ་དང་རྒྱུད་པ་རྣམ་གཉིས་ཚོགས་
མང་རྒྱལ་བ་རིན་པོ་ཆེ་མཇལ་ཁ་ཞུས་པ་ལོ་རེ་ལ་རེ་རེ་རེད། རྟེན་འབྲེལ་སྒོམ་ཚུལ་ལ།
ཀུན་ཉོན་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ལུགས་འབྱུང་དུ་སྒོམ་པ་དང་། ལུགས་

གཉིས་ཚན་པ། ༼ ཆ༽ 3ss
ལྡོག་ཏུ་སྒོམ་པ་གཉིས་དང་། རྣམ་བྱང་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ལུགས་
འབྱུང་དུ་སྒོམ་པ་དང་། ལུགས་ལྡོག་ཏུ་སྒོམ་པ་གཉིས། མངོན་རྟོགས་རྒྱན་ལྟར་རོ། །དབུ་
མ་པས་འདོད་པའི་མཚན་ཉིད་གསུམ་གཙོ་བོར་བསྟན། སེམས་ཙམ་པས་འདོད་པའི་མཚན་
ཉིད་གསུམ་ཞར་ལ་བསྟན་པའི་མདོ་དང་། དེ་ལས་ལྡོག་པ་དང་གཉིས་ཡོད། རྒྱུ་ལ། ཉེར་
ལེན་དང་། ལྷན་ཅིག་བྱེད་རྐྱེན་གཉིས། ཡང་ན། དངོས་རྒྱུ་དང་། བརྒྱུད་རྒྱུ་གཉིས།
ཤེས་བྱ་ལ། གཅིག་དང་། ཐ་དད་གཉིས། ཡང་ན། འགལ་བ་དང་། མི་འགལ་བ་
གཉིས། འགལ་བ་ལའང་། དངོས་སུ་འགལ་བ་དང་། རྒྱུད་ནས་འགལ་བ་གཉིས། མི་
འགལ་བ་ལའང་རིགས་པ་དེ་བཞིན་ནོ། །གཅིག་ལ་ལྡོག་པ་གཅིག་དང་། ངོ་བོ་གཅིག་གཉིས་
སྒྲས་རྗོད་རིགས་ཀྱིས་དབྱེ་ཡང་། ངོ་བོ་གཅིག་ལ། གཅིག་ཡིན་མི་དགོས། ཡང་། གཅིག་
ལ་སྒྲས་རྗོད་རིགས་ཀྱི་སྒོ་ནས། རྫས་གཅིག་དང་། རིགས་གཅིག་གཉིས། རྫས་གཅིག་
ལ༑ གྲུབ་བདེ་རྫས་གཅིག་དང་། གྲུབ་བདེ་དབྱེར་མེད་ཀྱི་རྫས་གཅིག་གཉིས། རིགས་
གཅིག་ལ། རྫས་རིགས་གཅིག་དང་། ལྡོག་པ་རིགས་གཅིག་གཉིས། མིང་ལ། དངོས་
མིང་དང་། བཏགས་མིང་གཉིས། བཏགས་མིང་ལ། འབྲེལ་བ་རྒྱུ་མཚན་དུ་བྱས་པའི་
བཏགས་མིང་དང་། འདྲ་བ་རྒྱུ་མཚན་ཅན་གྱིས་བཏགས་མིང་གཉིས། འབྲེལ་བ་རྒྱུ་མཚན་
ཅན་གྱི་བཏགས་མིང་ལ། བདག་གཅིག་འབྲེལ་བ་རྒྱུ་མཚན་དུ་བྱས་པ་དང་། རྟེན་འབྱུང་
འབྲེལ་བ་རྒྱུ་མཚན་དུ་བྱས་པའི་བཏགས་མིང་གཉིས་ཡོད། མདོ་མྱང་འདས་ལས། དཔེར་
ན༑ ཤཱ་རིའི་བུ་མའི་མིང་ཤྭ་རི་ཀ་ཞེས་བྱ་བའི་རྐྱེན་གྱིས་མིང་བཏགས་པའི་ཕྱིར་ཤཱ་རིའི་
བུ་ཞེས་བཏགས་སོ། །དགེ་སློང་མ་དུ་ལ་ཞེས་བྱ་བ་ཡུལ་མུ་དུ་ལར་སྐྱེས་ཏེ། ཡུལ་གྱི་མིང་
ལས་མ་དུ་ལ་ཞེས་བཏགས་སོ། །མངྒོལ་ཡ་ན་ཞེས་བྱ་བ་ནི་རུས་ཡིན་ཏེ། རུས་ལས་མིང་
བཏགས་པའི་ཕྱིར་མདྨོལ་ཞེས་བཏགས་སོ། །དཔེར་ན། སྟོན་པས། ང་ནི་གཽ་ཏ་མའི་
རིགས་ལས་སྐྱེས་ཏེ། དེའི་ཕྱིར། མིང་གོ་ཏ་མ་ཞེས་བཏགས་ཞེས་སོ། །དགེ་སློང་བྱི་ཤ་

4
 ༼ ཆཆ༽ གཉིས་ཚན་པ།
ཀ་ཞེས་བྱ་བ་ནི། བྱི་ཤ་ཀ་ནི་སྐར་མའི་མིང་སྟེ། སྐར་མའི་མིང་ལས་ཐོབ་པས་བྱི་ཤ་ཀ་
ཞེས་བཏགས་སོ། །དེ་ལྟ་བུའི་མིང་ནི་རྒྱུ་དང་རྐྱེན་ལས་བཏགས་པའི་མིང་ཞེས་བྱའོ། ། རྒྱུ་
རྐྱེན་མེད་པ་ནི། ཇི་ལྟར་པདྨ་དང་། ས་དང་། ཆུ་དང་། མེ་དང་། རླུང་དང་། ནམ་
མཁའ་ལྟ་བུ་དང་། ཞེས་གསུངས། སྒྲ་ལ་དབྱེ་ན། བརྗོད་བྱའི་སྒོ་ནས། རིགས་བརྗོད་
ཀྱི་སྒྲ་དང་། ཚོགས་བརྗོད་ཀྱི་སྒྲ་གཉིས། ཡང་ན། སྒྲ་ལ་བརྗོད་བྱ་བརྗོད་ཚུལ་གྱི་སྒོ་
ནས། ཆོས་བརྗོད་ཀྱི་སྒྲ་དང་། ཆོས་ཅན་བརྗོད་པའི་སྒྲ་གཉིས། སྒྲའི་བརྗོད་བྱ་ལ། ཞེན་
པའི་བརྗོད་བྱ་དང་། དངོས་ཀྱི་བརྗོད་བྱ་གཉིས། ཡང་ན། འཆད་དུས་ཀྱི་བརྗོད་བྱ་དང་།
འཇུག་དུས་ཀྱི་བརྗོད་བྱ་གཉིས། རྟོག་པ་ལ། སྒྲ་སྦྱོར་རྟོག་པ་དང་། དོན་སྦྱོར་རྟོག་པ་
གཉིས། ཚིག་གི་སྐྱོན་ལ། རང་ཚིག་སྔ་ཕྱི་འགལ་བའི་སྐྱོན་དང་། རང་ཚིག་དངོས་ཤུགས་
འགལ་བའི་སྐྱོན་གཉིས། ཁྱབ་མཉམ་ལ། ཡིན་ཁྱབ་མཉམ་དང་། ཡོད་ཁྱབ་མཉམ་གཉིས།
དེ་དག་སོ་སོའི་དོན་དང་མཚན་གཞི་རྣམས་ཚད་མའི་གཞུང་རྣམས་ལས་གསུངས། འདིར་
མང་དོགས་ནས་མ་བྲིས། ར་ས་འཕྲུལ་སྣང་གི་གཙུག་ལག་ཁང་གི་ལྷོ་ངོའི་ལྡེབས་རིས་ལ།
འཇམ་དབྱངས་ང་ཡོལ་མ་དང་། འཇམ་དབྱངས་གནམ་གཟིགས་མ་གཉིས་ཡོད། དེའི་
དཀྱིལ་འཁོར་ཐང་ལ་རྗེ་བཙུན་བྱམས་པ་མགོན་པོའི་འདྲ་སྐུ་གཉིས་ཡོད། གཅིག་བཤད་
གྲྭ་དང་། གཅིག་རྡོ་རིང་ནས་བཞེངས་པ་རེད་ཟེར། ཡང་དེའི་ལྷོ་ངོས་ལྡེབས་རིས་ལ།
སྲིན་པོ་ལངྐ་མགྲིན་བཅུའི་གྲོང་ཁྱེར་དང་མཚུངས་པའི་ཕོ་བྲང་དམར་པོའི་བཀོད་པ་དང་།
དེའི་ལྕགས་རི་རྣམས་ཀྱི་བཀོད་དབྱིབས་བྲིས་འདུག་པས། ལྷ་སའི་ར་མོ་ཆེའི་ལོ་རྒྱུས་དེའི་
སྟེང་ནས་ཤེས་སླའོ། །ཉོན་མོངས་ལ། མཐོང་སྤང་ཉོན་མོངས་དང་། སྒོམ་སྤང་ཉོན་
མོངས་གཉིས། འདོད་པའི་བདེན་བཞིའི་མཐོང་སྤང་བཅུ་བཅུ་སྟེ། འདོད་པའི་མཐོང་སྤང་
ཉོན་མོངས་བཞི་བཅུ། ཁམས་གོང་མ་གཉིས་ལ་ཁོང་ཁྲོ་དོར་པའི་སོ་དྲུག་སོ་དྲུག །སྡོམ་
བརྒྱ་དང་བཅུ་གཉིས། སྒོམ་སྤང་ཉོན་མོངས་ས་དགུ་པོ་རེ་རེ་ལ་ཆེ་འབྲིང་ཆུང་གསུམ་གྱི་

གཉིས་ཚན་པ། ༼ཆ༽ 395
དབྱེ་བ་དགུ་དགུ་སྟེ་བརྒྱད་ཅུ་གྱ་གཅིག །འཁོར་བ་ལས་གྲོལ་བ་དང་། དགྲ་བཅོམ་པའི་
འབྲས་བུ་ཐོབ་པ་ལ་དེ་དག་ཐམས་ཅད་སྤངས་དགོས། བཅོམ་རྒྱུའི་དགྲ་ནི་དེ་དག་ཡིན་
ནོ༑ ༑ མཐོང་སྤང་ཉོན་མོངས་དེ་དག་གི་དངོས་གཉེན་བར་ཆད་མེད་ལམ་བརྒྱུད། དེ་དག་
ལས་དངོས་སུ་གྲོལ་པའི་རྣམ་གྲོལ་ལམ་བརྒྱད། དེ་དག་སྤངས་པའི་འགོག་བདེན་བརྒྱད་
ཡོད། སྒོམ་སྤང་ཉོན་མོངས་དེ་དག་གི་དངོས་གཉེན་བར་ཆད་མེད་ལམ་བརྒྱད་ཅུ་གྱ་གཅིག།
དེ་དག་ལས་དངོས་སུ་གྲོལ་བའི་རྣམ་གྲོལ་ལམ་བརྒྱད་ཅུ་གྱ་གཅིག །ཐ་མ་ནི་ཉན་ཐོས་ཀྱི་
མི་སློབ་ལམ་ཡིན། དེ་དག་སྤངས་པའི་འགོག་བདེན་བརྒྱད་ཅུ་གྱ་གཅིག་ཡོད། ཐ་མ་ནི་
ཉན་ཐོས་ཀྱི་ཐར་པ་ཡིན་ནོ། །དེ་དག་ཕར་ཕྱིན་ལུགས་ལ། ཉན་ཐོས་ཀྱི་དབང་དུ་བྱས་
པའོ། །ཐལ་འགྱུར་པའི་ལུགས་ལ་བདེན་འཛིན་ཉོན་སྒྲིབ་ཡིན་པས་སྤོང་ཚུལ་སོགས་སྔར་
གྱི་དེ་དག་དང་ཤིན་ཏུ་མི་འདྲའོ། །
ཆོས་ཀྱི་ཕུང་པོ་ལ། རྗོད་བྱེད་ཚིག་གི་ཕུང་པོ་དང་། བརྗོད་བྱ་དོན་གྱི་ཕུང་པོ་གཉིས།
ཉོན་མོངས་སྣ་གཅིག་གི་གཉེན་པོ་ཆ་ཚང་སྟོན་པའི་སྡེ་སྣོད་དེ། རྗོད་བྱེད་ཚིག་གི་ཆོས་ཕུང་
གཅིག་གི་ཚད་ཡིན། རྗོད་བྱེད་ཚིག་གི་ཆོས་ཕུང་ལ་བརྒྱད་ཁྲི་བཞི་སྟོང་ཡོད། ཉོན་མོངས་
ལ་སྤྱོད་པ་སྣ་གཅིག་གི་གཉེན་པོ་ཆ་ཚང་བ་གཅིག་དེ། བརྗོད་བྱ་དོན་གྱི་ཆོས་ཕུང་གཅིག་
གི་ཚད་ཡིན། བརྗོད་བྱ་དོན་གྱི་ཆོས་ཕུང་ལ་བརྒྱད་ཁྲི་བཞི་སྟོང་ཡོད། འདོད་ཆགས་ལ་
སྤྱོད་པ་ཉི་ཁྲི་ཆིག་སྟོང་། ཞེ་སྡང་ལ་སྤྱོད་པ་ཉི་ཁྲི་ཆིག་སྟོང་། གཏི་མུག་ལ་སྤྱོད་པ་ཉི་ཁྲི་
ཆིག་སྟོང་། དུག་གསུམ་ཆ་མཉམ་པ་ལ་སྤྱོད་པ་ཉི་ཁྲི་ཆིག་སྟོང་བཅས་ཉོན་མོངས་ལ་སྤྱོད་
པ་བརྒྱད་ཁྲི་བཞི་སྟོང་གི་གཉེན་པོ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་སངས་རྒྱས་ཀྱིས་
གསུངས། བྱེ་བྲག་སྨྲ་བས་ཆོས་ཀྱི་ཕུང་པོ་བརྒྱད་ཁྲི་ལས། བཞི་སྟོང་མི་འདོད་པའི་རྒྱུ་
མཚན་གང་ཡིན་ནམ། ཤེས་སྒྲིབ་ཁས་མི་ལེན་པས་ཡིན་ནམ་སྙམ། ཡང་ན་བག་ཆགས་
ཁས་མི་ལེན་པས་ཡིན་ནམ། ངོ་ཤེས་མེད་པའི་ངོ་ཤེས་བྱུང་། །རྡོག་རྡོག་ཁྱོད་ལ་ཕྱག་

iss
 ༼ཆ༽ གཉིས་ཚན་པ།
འཚལ་ལོ། །སྤྱི་དོན་སྒེར་དོན་དབྱེ་ཕྱེ་བ། །མཁས་པའི་རྟགས་སུ་ཤེས་པར་བྱ། །མགོ་
བདེ་ཞྭ་མོ་རླག་པ་སྲིད། །དྲངས་པོས་ཁེ་བོགས་འཐོབ་པ་བདེན། །ལས་འབྲས་དཔང་དུ་
བཞག་པ་ལ། །གཞན་དུ་ཡིད་ཆེས་གནས་མེད་བདེན། །གནས་སྐབས་ཇི་འདྲ་འབྱུང་ནའང་།།
ཕུགས་སུ་བརྟན་པ་དེ་ཁོ་ན། །མདོ་ཏིང་ངེ་འཛིན་རྒྱལ་པོ་ལས། བསྐལ་བ་བྱེ་བ་གངྒཱའི་
བྱེ་སྙེད་དུ། །དང་བའི་སེམས་ཀྱིས་ཟས་དང་སྐོམ་རྣམས་དང་། གདུགས་དང་བ་དན་མར་
མེའི་ཕྲེང་བ་ཡིས། །སངས་རྒྱས་བྱེ་བ་ཁྲག་ཁྲིག་རིམ་གྲོ་བྱས། །གང་གིས་དམ་ཆོས་རབ་
ཏུ་འཇིག་པ་དང་། །བདེ་གཤེགས་བསྟན་པ་འགགས་པར་གྱུར་པའི་ཚེ། །ཉིན་མཚན་དུ་
ནི་བསླབ་པ་གཅིག་སྤྱོད་པ། །བསོད་ནམས་དེ་ནི་དེ་བས་ཁྱད་པར་འཕགས། །ཞེས་གསུངས།
འདོད་པ་ཆུང་ཞིང་། ཆོག་ཤེས་པ་དེ་རབ་ཉེར་ལྔའི་ནང་གི་ཕྱུག་པོའི་རབ་ཡིན་པ། སྤྱན་
ལྔ་བློ་གྲོས་རྒྱལ་མཚན་གྱིས་གསུངས། །རང་ལུགས་མེད་པའི་བསམས་མང་པོ། །ངལ་
བའི་རྒྱུར་ཡང་འགྱུར་བ་སྲིད། །ཟ་རྒྱུ་འཐུང་རྒྱུ་མང་ན་དགའ། །ལབ་རྒྱུ་གླེང་རྒྱུ་ཉུང་ན་
དགའ། །མང་བའི་རྗེས་སུ་མི་འབྲངས་ན། ། བྱ་ཕོ་རོག་དཀར་པོའི་མིང་འཐོབ་སྲིད། ། བྱ་
ཕོ་རོག་གཅིག་གིས་བོང་བུ་ལ་ཁལ་བཀལ་ནས་འགྲོ་མཁན་གྱི་མི་གཅིག་ལ་ལབ་པ། ཁྱེད་
རོང་ཆེན་ནས་མ་འགྲོ་རོང་ཆུང་ནས་འགྲོ། ཁྱེད་རང་ལ་ཁྱེར་རྒྱུ་ཞིག་རག་གི་རེད། ང་
ལ་ཟ་རྒྱུ་ཞིག་ཀྱང་རང་གི་རེད། ཅེས་སྨྲས་པ། དེའི་ཁ་ལ་མཉན་ནས་མི་དེ་རོང་ཆུང་ནས་
ཕྱིན་པས་ཕོངས་པའི་ལོ་རྒྱུས། མི་དེ་ལ་བོང་བུའི་ཁལ་རྐེད་པར་ཁྱེར་རྒྱུ་རག །ཕོ་རོག་
ལ་བོང་བུའི་རོ་ཟ་རྒྱུ་བྱུང་བ་རེད། བརྟགས་དཔྱད་མེད་པའི་སྐྱོན་རེད། བྱ་བ་བཟང་ངན་
གང་འདྲ་ཞིག་ཡིན་རུང་རང་གིས་མ་རྟོགས་ཀྱི་བར་བརྟགས་དཔྱད་བྱ་དགོས། བསྲེགས་
བཅད་བརྡར་བའི་གསེར་བཞིན་དུ་ལེགས་པར་བརྟགས་དགོས། བྱ་བ་ལ་ལོག་པར་ཞུགས་
པའི་བྱ་བའི་ཡུལ་གྱི་སྐྱོན་མིན། བྱེད་པ་པོ་རང་གིས་བརྟགས་དཔྱད་མ་བྱས་པ་དང་མ་རྟོགས་
པའི་སྐྱོན་ཡིན་ཟེར། ཨ་ཝ། ཞེས་པ་སམ་ཀྲྀཏའི་སྐད་དུ། ཡིད་ཚིམ་པ་དང་། ཡིད་

གསུམ་ཚན་པ། ༼ཆ༽ 897
ངོམས་པའང་འཇུག །གཞན་ལ་ཕན་པ། རང་ལ་ཕན་པ་ཡིན། ཕན་པའི་ལན་ཕན་པས་
མཇལ་དགོས། ཕན་ལན་གནོད་པས་མཇལ་བའང་ཡོད་སྡུག་པོ་རེད་ཟེར།
གསུམ་ཚན་པ་ནི། དཀོན་མཆོག་གསུམ་ནི། སངས་རྒྱས་དཀོན་མཆོག །ཆོས་
དཀོན་མཆོག །དགེ་འདུན་དཀོན་མཆོག་དང་གསུམ། རེ་རེ་ལ་ཡོན་ཏན་བརྒྱད་རེ་འཆད་
པར་འགྱུར་རོ། །སངས་རྒྱས་ཀྱི་སྐུ་ལ། ཆོས་སྐུ། ལོངས་སྐུ། སྤྲུལ་སྐུ་དང་གསུམ།
སྤྲུལ་སྐུ་ལ། མཆོག་གི་སྤྲུལ་སྐུ། སྐྱེ་བ་སྤྲུལ་སྐུ། བཟོ་བ་སྤྲུལ་སྐུ་དང་གསུམ། བོད་ལ་
སྤྲུལ་སྐུ་ངོས་འཛིན་ཐོག་མ་ཀརྨ་པ་པཀྴི་ཡིན་ཟེར། ཀརྨ་པ་དུས་གསུམ་མཁྱེན་པ་དགེ་བཤེས་
པོ་ཏོ་པའི་སྐུ་ཕྲེང་ཕྱི་མ་ཡིན་པར་ཀློང་རྡོལ་བླ་མ་རིན་པོ་ཆེས་གསུངས། དུས་གསུམ་གྱི་
སངས་རྒྱས་རྣམས་ནི། འདས་པའི་སངས་རྒྱས་མར་མེ་མཛད། ད་ལྟར་བའི་སངས་རྒྱས་
བདག་ཅག་གི་སྟོན་པ་ཤཱ ཀྱ་ཐུབ་པ། མ་འོངས་པའི་སངས་རྒྱས་རྒྱན་རྩོམ་པའི་རྗེ་བཙུན་
བྱམས་པ་དང་གསུམ། སངས་རྒྱས་ཀྱི་ཡོན་ཏན་ལ་སྐུ་གསུང་ཐུགས་ཀྱི་ཡོན་ཏན་གསུམ།
སངས་རྒྱས་ཀྱི་འཕྲིན་ལས་ལ་སྐུ་གསུང་ཐུགས་ཀྱི་འཕྲིན་ལས་གསུམ། སངས་རྒྱས་ཀྱི་མཛད་
པ་ལ་སྐུ་གསུང་ཐུགས་ཀྱི་མཛད་པ་གསུམ། སངས་རྒྱས་ཀྱི་སྤྲུལ་པ་ལ་སྐུ་གསུང་ཐུགས་
ཀྱི་སྤྲུལ་པ་གསུམ། སངས་རྒྱས་ཀྱི་བཀའ་ལ། ཞལ་ནས་གསུངས་པའི་བཀའ། རྗེས་སུ་
གནང་བའི་བཀའ། བྱིན་གྱིས་རླབས་པའི་བཀའ་དང་གསུམ། བྱིན་གྱིས་རླབས་པའི་བཀའ་
ལ༑ སྐུ་གསུང་ཐུགས་གསུམ་གྱིས་བྱིན་གྱིས་བརླབས་པའི་བཀའ་གསུམ། སངས་རྒྱས་
ཀྱི་ཐུགས་ཀྱིས་བྱིན་གྱིས་རླབས་པའི་བཀའ་ལ། ཐུགས་ཏིང་ངེ་འཛིན་གྱིས་བྱིན་གྱིས་རླབས་
པའི་བཀའ། ཐུགས་ཐུགས་རྗེས་བྱིན་གྱིས་རླབས་པའི་བཀའ། ཐུགས་བདེན་པས་བྱིན་
གྱིས་རླབས་པའི་བཀའ་དང་གསུམ། གཟུངས་བཞིའི་ནང་གི་སྔགས་ལ། གཟུངས་སྔགས།
གསང་སྔགས་རིག་སྔགས་དང་གསུམ། དེ་གསུམ་གྱི་དོན་འོག་ཏུ་འཆད་དོ། །གཟུངས་
ལ་ངོ་བོའི་སྒོ་ནས་དབྱེ་ན། ལེགས་བཤད་གསེར་འཕྲེང་ལས། ཚེ་འདིར་ཆེད་དུ་མ་བཙལ་

ses
 ༼ཆ༽ གསུམ་ཚན་པ།
ཀྱང་སྐྱེ་བ་སྔ་མར་སྦྱངས་པའི་རྣམ་སྨིན་གྱིས་ཐོབ་པའི་གཟུངས། ཚེ་འདིར་ཐོས་བསམ་
ལ་འབད་པས་ཆོས་ཀྱི་ཚིག་དོན་དུ་མ་མྱུར་བར་བར་འཛིན་ནུས་པའི་གཟུངས། སྒོམ་བྱུང་གི་
ཏིང་ངེ་འཛིན་ཀྱི་ཚིག་དོན་འཛིན་པར་ནུས་པའི་གཟུངས་དང་གསུམ་གསུངས། བསྙེན་
པ་གསུམ་ནི། མཚན་མའི་བསྙེན་པ། དུས་ཀྱི་བསྙེན་པ། གྲངས་ཀྱི་བསྙེན་པ་དང་གསུམ།
གཟུངས་བཞི་ཡང་འཆད་པར་འགྱུར་རོ། །གཟུངས་ལ་ངོ་བོའི་སྒོ་ནས་རྣམ་སྨིན་གྱིས་ཐོབ་
པའི་གཟུངས། ཐོས་བསམ་གོམས་པས་ཐོབ་པའི་གཟུངས། སྒོམ་བྱུང་གི་ཏིང་ངེ་འཛིན་
གྱིས་ཐོབ་པའི་གཟུངས་དང་གསུམ། འཆད་པར་འགྱུར་རོ། །དེ་དག་རྒྱན་སྣང་དང་། རྟོག་
གེ་འབར་བ། ཐུབ་དགོངས་རྣམས་སུ་གསལ། དེ་དག་ནང་ཕན་ཚུན་འགལ་མི་འགལ་
མཁས་རྣམས་དགོངས། ཤིན་ཏུ་དཀོན་པོ་གསུམ་ནི། སངས་རྒྱས་འཇིག་རྟེན་ལ་འབྱུང་
བ་བརྒྱ་ལམ་ན་རེས་འགའ། མི་ལུས་ཁྱད་པར་ཅན་རྙེད་པ་བརྒྱ་ལམ་ན་རེས་འགའ། དད་
པ་དང་ལྡན་པ་དང་ཆོས་ཉན་པ་བརྒྱ་ལམ་ན་རེས་འགའ་གསུམ། གསང་བ་བསམ་གྱིས་
མི་ཁྱབ་པའི་མདོ་ལས་གསུངས། བསྲུང་བ་མེད་པ་རྣམ་པ་གསུམ་ནི། སྐུ་བག་མེད་པ་ལས་
བསྲུང་མི་དགོས་པ། གསུང་བག་མེད་པ་ལས་བསྲུང་མི་དགོས་པ། ཐུགས་བག་མེད་པ་
ལས་བསྲུང་མི་དགོས་པ་དང་གསུམ། མངོན་རྟོགས་རྒྱན་ལས་གསུངས། དྲན་པ་ཉེར་
བཞག་རྣམ་པ་གསུམ་ནི། ཆོས་ལེགས་པར་ཉན་པ་ལ་དགའ་བ། མི་ཉན་པ་ལ་མི་དགའ་
བ་དང་། བར་མ་ལ་ཁྲོ་ཆགས་གཉིས་ཀ་མི་སྐྱེ་བའི་དྲན་པ་ཉེ་བར་བཞག་པ་དང་གསུམ།
མངོན་རྟོགས་རྒྱན་ལས་གསུངས། བླ་མའི་བཀའ་དྲིན་གསུམ་ནི། དབང་བསྐུར་བའི་བཀའ་
དྲིན། ཆོས་བཤད་པའི་བཀའ་དྲིན། མན་ངག་གནང་བའི་བཀའ་དྲིན་དང་གསུམ། བླ་
མཆོད་ལྟར་རོ། །ཆོས་ཀྱི་སྦྱིན་པ་ལ་གསུམ། ཆོས་ཀྱི་བརྡ་སྟེར་བ། ཆོས་ཀྱི་དོན་སྟེར་བ།
ཆོས་ཀྱི་གླེགས་བམ་སྟེར་བ་དང་གསུམ། ཆོས་བྱེད་པའི་རྒྱུའི་གཙོ་བོ་གསུམ་ནི། བླ་མ་
དགེ་བའི་བཤེས་གཉེན་གྱིས་རྗེས་སུ་བཟུང་བ། རང་གི་བློ་ལས་སུ་རུང་བ། མཐུན་རྐྱེན་

399
གསུམ་ཚན་པ། ༼ཚ༽
ཚོགས་བསགས་ཤིང་སྒྲིབ་པ་སྦྱོང་བ་དང་གསུམ། ཞལ་གཟིགས་པ་ལ་གསུམ། རྩ་ནང་
དུ་རླུང་ཞུགས་པའི་ཉམས་སྣང་ལ་མཐོང་བ། བསྒོམ་པའི་ཉམས་ཡིད་ཤེས་ལ་ཤར་བ་མཐོང་
བ༑ དབང་ཤེས་ཀྱིས་མངོན་སུམ་དུ་མཐོང་བ་དང་གསུམ། ཆོས་གསུམ་ནི། བཤད་
པའི་ཆོས། སྒྲུབ་པའི་ཆོས། འབྲས་བུའི་ཆོས་སོ། །ཚུལ་གསུམ་ནི། ཕྱོགས་ཆོས། རྗེས་
ཁྱབ། ལྡོག་ཁྱབ་བོ། །དུས་གསུམ་ནི། འདས་པ། མ་འོངས་པ། ད་ལྟ་པའོ། །དུག་གསུམ་
ནི༑ འདོད་ཆགས། ཞེ་སྡང་། གཏི་མུག་གོ །སྲེད་པ་གསུམ་ནི། འདོད་སྲེད། འཇིགས་
སྲེད། སྲིད་སྲེད་དོ། །ཚོར་བ་གསུམ་ནི། ཚོར་བ་བདེ་བ། ཚོར་བ་སྡུག་བསྔལ། ཚོར་བ་
བཏང་སྙོམས་སོ། །ཉོན་མོངས་པ་གསུམ་ནི། ཉོན་མོངས་པའི་ཀུན་ནས་ཉོན་མོངས་པ།
ལས་ཀྱི་ཀུན་ནས་ཉོན་མོངས་པ། སྐྱེ་བའི་ཀུན་ནས་ཉོན་མོངས་པའོ། །ངན་སོང་གསུམ་
ནི༑ དམྱལ་བ། ཡི་དྭགས། དུད་འགྲོའོ། །བདེ་འགྲོ་གསུམ་ནི། ལྷ། མི། ལྷ་མ་ཡིན་ནོ།།
ཡི་དྭགས་གསུམ་ནི། ཕྱིའི་སྒྲིབ་པ་ཅན། ནང་གི་སྒྲིབ་པ་ཅན། གཉིས་ཀའི་སྒྲིབ་པ་ཅན་
ནོ༔ ༈གདོན་གསུམ་ནི། སྟེང་གདོན་གཟའ། བར་གདོན་བཙན་དང་རྒྱལ་པོ། འོག་གདོན་
ཀླུ་དང་ས་བདག་གོ །ལྷ་མོའི་བཞོན་པ་དྲེའུ་རྟ་རྐང་གསུམ་ནི། རྫུ་འཕྲུལ་གྱི་རྐང་པ། རླུང་
གི་གཤོག་པ། མྱུར་མགྱོགས་ཀྱི་རྩལ་ལོ། །དཀར་གསུམ་ནི། འོ་མ། ཞོ། མར་རོ།།
མངར་གསུམ་ནི། ཀ་ར། བུ་རམ། སྦྲང་རྩིའོ། ། སྨན་ཚ་བ་གསུམ་ནི། ཕོ་བ་རི། པི་པི་
ལིང་། སྨན་ལྷའོ། །གཏོར་མ་ཆ་གསུམ་ནི། ཕྱོགས་སྐྱོང་། འབྱུང་པོ། བགེགས་ལ་
གཏོར་མ་སྦྱིན་པའོ། །རཱ་མ་ཎའི་མདའི་དམ་བཅའ་གསུམ་ནི། འཕང་ན་ཕོག་པས་ཁྱབ།
ཕོག་ན་འཆི་བས་ཁྱབ། ཤི་ན་མཐོ་རིས་སུ་འགྲོ་བས་ཁྱབ་པ་དང་གསུམ་ཟེར། མི་ཤི་བ་
དེའི་མིང་མ་སྟོར་གྱི་བར་དེ་དང་འབྲེལ་བ་ཡོད་པས་དགེ་བ་བྱས་ཤིང་བསྔོ་ན་གཞན་དང་
མི་འདྲ་པའི་ཕན་པ་ཆེན་པོ་ཡོད་པར་ཇོ་བོ་རྗེ་དཔལ་མར་མེ་མཛད་ཀྱིས་གསུངས། དེའི་
འབྲེལ་བ་ལ་ཆོས་ཀྱི་འབྲེལ་བ། ལོངས་སྤྱོད་ཀྱི་འབྲེལ་བ། རིགས་རྒྱུད་ཀྱི་འབྲེལ་བ་དང་

400
 ༼ཆ༽ གསུམ་ཚན་པ།
གསུམ་དེ་ཉིད་ཀྱིས་གསུངས། སྡེ་སྣོད་གསུམ་ནི། འདུལ་བའི་སྡེ་སྣོད། མདོ་སྡེའི་སྡེ་སྣོད།
མངོན་པའི་སྡེ་སྣོད་དང་གསུམ། བསླབ་པ་གསུམ་ནི། ཚུལ་ཁྲིམས་ཀྱི་བསླབ་པ། ཏིང་
ངེ་འཛིན་གྱི་བསླབ་པ། ཤེས་རབ་གྱི་བསླབ་པ་དང་གསུམ། དེ་དག་ཁྱད་པར་བཞི་རེ་དང་
ལྡན་ན་ལྷག་པའི་བསླབ་པར་འགྱུར། ཁྱད་པར་བཞི་འཆད་པར་འགྱུར་རོ། །ཚུལ་ཁྲིམས་
ལ༑ ཉེས་སྤྱོད་སྡོམ་པའི་ཚུལ་ཁྲིམས། དགེ་བའི་ཆོས་སྡུད་པའི་ཚུལ་ཁྲིམས། སེམས་
ཅན་གྱི་དོན་བྱེད་པའི་ཚུལ་ཁྲིམས་དང་གསུམ། ཡང་ན། སོ་སོར་ཐར་པའི་ཚུལ་ཁྲིམས།
བྱང་སེམས་ཀྱི་ཚུལ་ཁྲིམས། གསང་སྔགས་ཀྱི་ཚུལ་ཁྲིམས་དང་གསུམ། ཆོས་ཤེས་ཆེད།
ཐོས་པ། བསམ་པ། སྒོམ་པ་དང་གསུམ། །ཐོས་བྱུང་། བསམ་བྱུང་། སྒོམ་བྱུང་གསུམ།
སྔ་མ་གསུམ་རྒྱུ་དང་། ཕྱི་མ་གསུམ་འབྲས་བུའོ། །དེ་དག་སོ་སོའི་ངོ་བོ་དང་། མཚན་
གཞི་རྣམས་ཤིན་ཏུ་གལ་ཆེ། དེ་དག་གི་དོན་ལ་བྱེ་བྲག་སྨྲ་བ་དང་། གྲུབ་མཐའ་སྨྲ་བ་གོང་
མ་རྣམས་འདོད་ཚུལ་མི་འདྲ། དེ་དག་མདོ་སྡེ་དགོངས་འགྲེལ། བྱང་ས། ཉན་ས། ལམ་
རིམ་རྣམས་སུ་གསལ་འོག་དུ་འཆད་པར་འགྱུར་རོ། །སྙིང་རྗེ་ལ། སེམས་ཅན་ཙམ་ལ་
དམིགས་པའི་སྙིང་རྗེ། ཆོས་ལ་དམིགས་པའི་སྙིང་རྗེ། དམིགས་མེད་ལ་དམིགས་པའི་
སྙིང་རྗེ་དང་གསུམ། དེ་དག་གི་ཁྱད་པར་དམིགས་ཡུལ་ཤར་ཚུལ་གྱི་སྒོ་ནས་ཡིན་ནོ། །བྱམས་
པ་ལ་ཡང་དེ་བཞིན་རྣམ་པ་གསུམ་ཡོད་པར་ཤེས་པར་བྱའོ། །ཡང་སྙིང་རྗེ་ལ། ཐོག་མར་
གལ་ཆེ་བ་ས་བོན་ལྟ་བུའི་སྙིང་རྗེ། བར་དུ་གལ་ཆེ་བ་ཆུ་ལུད་ལྟ་བུའི་སྙིང་རྗེ། ཐ་མར་
གལ་ཆེ་བ་འབྲས་བུ་སྨིན་པ་ལྟ་བུའི་སྙིང་རྗེ་དང་གསུམ། སྙིང་རྗེ་དེ་དག་ས་བཅུ་པའི་མདོའི་
དོན་དབུ་མ་ལ་འཇུག་པ་ལྟར་རོ། །ཐེག་ཆེན་སྒྲུབ་པའི་ཆེད་དུ་བྱ་བ་གསུམ་ནི། སེམས་
ཆེན་པོ། སྤོང་བ་ཆེན་པོ། རྟོགས་པ་ཆེན་པོ་དང་གསུམ། ཤེར་མདོའི་དགོངས་དོན་མངོན་
རྟོགས་རྒྱན་ལྟར་རོ། །བརྒྱད་སྟོང་པ་ལས། ཚེ་དང་ལྡན་པ་ཤཱརིའི་བུས་ཚེ་དང་ལྡན་པ་
རབ་འབྱོར་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་རབ་འབྱོར་སེམས་མེད་པ་ཉིད་དེ་

གསུམ་ཚན་པ། ༼ཆ༽ 401
ཡང་གང་ཡིན། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ་སེམས་མེད་པ་དེ་
ནི་འགྱུར་པ་མེད་པ་རྣམ་པར་རྟོག་པ་མེད་པའོ། །དེ་ནས་ཚེ་དང་ལྡན་པ་ཤཱ་རིའི་བུས་ཚེ་
དང་ལྡན་པ་རབ་འབྱོར་ལ་ལེགས་སོ་ཞེས་བྱ་བ་བྱིན་ཏེ། ཞེས་གསུངས། ཡང་དེ་ཉིད་
ལས། འདི་ལྟར་ཐམས་ཅད་མཁྱེན་པའི་སེམས་དེ་ནི་ཟག་པ་མ་མཆིས་པས་ཡོངས་སུ་ཟིན་
པའོ། །ཞེས་པ་སངས་རྒྱས་ཀྱི་སར་སེམས་ཡོད་པའི་ཁུངས་ཡིན་ནོ། །དངོས་པོ་བརྒྱད་
ཀྱི་ནང་ཚན་མཁྱེན་པ་གསུམ་ནི། གཞི་ཤེས། ལམ་ཤེས། རྣམ་མཁྱེན། རྣམ་ཐར་སྒོ་
གསུམ་ནི། སྟོང་ཉིད་རྣམ་ཐར། མཚན་མེད་རྣམ་ཐར། སྨོན་མེད་རྣམ་ཐར་དང་གསུམ།
དེ་གསུམ་འཇོག་ཚུལ་ལ་མི་འདྲ་བ་མང་པོ་ཡོད། དེ་དག་གི་དོན་འདོད་ཚུལ་ལ་གྲུབ་མཐའ་
གོང་འོག་མི་འདྲ་བ་མང་པོ་ཡོད། དེ་དག་གསང་འདུས་རྩ་རྒྱུད། ཤེར་མདོ། མངོན་རྟོགས་
རྒྱན། མཛོད་རྩ་སོགས་ན་གསལ། སྤྲུལ་པའི་ལམ་གསུམ་ནི། གཟུགས་ཅན་གཟུགས་ལ་
བལྟ་བའི་རྣམ་ཐར། གཟུགས་མེད་གཟུགས་ལ་བལྟ་བའི་རྣམ་ཐར། གཟུགས་སྡུག་པའི་
རྣམ་ཐར་དང་གསུམ། ཤེར་མདོའི་དགོངས་དོན་མངོན་རྟོགས་རྒྱན་ལྟར་རོ། །དེ་དག་
གི་དོན་འདོད་ཚུལ་ལ་གོང་འོག་མི་འདྲ་བའི་ཞིབ་ཆ་དགོས། རྫོགས་སྨིན་སྦྱངས་གསུམ་ནི།
སྨོན་ལམ་ཡོངས་སུ་རྫོགས་པ། སེམས་ཅན་ཡོངས་སུ་སྨིན་པར་བྱེད་པ། ཞིང་སྦྱངས་པ་
དང་གསུམ། སངས་རྒྱས་འོད་དཔག་མེད་སྔོན་སློབ་པ་ལམ་གྱི་སྐབས་སུ་ཞིང་སྦྱངས་ཚུལ་
གཞན་དང་མི་འདྲ་པའི་ཁྱད་པར་ཤེས་དགོས། དེ་དག་གི་ཚད་སོ་སོར་ཡོད། ཞིང་སྦྱངས་
པ་ནི་སེམས་སྦྱོང་བའོ། །ལེགས་བཤད་གསེར་ཕྲེང་ལས་ཤེས་པར་བྱའོ། །འཇུག་སྒོ་གསུམ་
ནི༑ སངས་རྒྱས་ཀྱི་བསྟན་པ་ལ་འཇུག་པའི་སྒོ་སྐྱབས་འགྲོ། ཐེག་ཆེན་ལ་ཞུགས་པའི་
བྱང་ཆུབ་ཀྱི་སེམས། སྔགས་ལ་འཇུག་པའི་སྒོ་དབང་དང་། སྔགས་ཀྱི་འཇུག་སྒོ་དང་སྔགས་
ལམ་གྱི་འཇུག་སྒོ་འདྲའམ་མི་འདྲ། སྔགས་ལ་ཞུགས་པ་དང་རྒྱུད་ལ་ཞུགས་པ་འདྲ་མི་འདྲ་
བཤད་ཚུལ་མང་། ལམ་གཙོ་རྣམ་གསུམ་ནི། ངེས་འབྱུང་གི་བསམ་པ། བྱང་ཆུབ་ཀྱི་

402
 ༼ཆ༽ གསུམ་ཚན་པ།
སེམས། ཡང་དག་པའི་ལྟ་བ་དང་གསུམ། དབུ་མ་ལ་འཇུག་པ་འདིར་བསྟན་པའི་ཆོས་
གསུམ་ནི། འདིར་བསྟན་སྙིང་རྗེ། འདིར་བསྟན་སེམས་བསྐྱེད། གཉིས་མེད་ཀྱི་བློ་དང་
གསུམ། ཕུང་པོ་གསུམ་ནི། སྡིག་པ་བཤགས་པའི་ཕུང་པོ། རང་གཞན་གྱི་དགེ་བ་ལ་རྗེས་
སུ་ཡི་རངས་པའི་ཕུང་པོ། དགེ་བ་བསྔོ་བའི་ཕུང་པོ་དང་གསུམ། ལྟུང་བཤགས་ལ་ཕུང་
པོ་གསུམ་པའི་མདོ་ཟེར་བའི་རྒྱུ་མཚན་དེའོ། །རྒྱུན་ཆགས་གསུམ་ནི། ཕྱག་འཚལ་བ། མདོ་
འདོན་པ། དགེ་བ་བསྔོ་བ་དང་གསུམ། དཔེར་ན། ཤེས་རབ་སྙིང་པོ་ལྟ་བུ་ལ་གསུམ་ག་
ཚང་། སྐབས་གསུམ་ནི། གང་ནས་སྐྱེ་བ་ཤེས་པ། གང་དུ་སྐྱེ་བ་ཤེས་པ། གང་གིས་
སྐྱེས་པ་ཤེས་པ་དང་གསུམ། གཞི་གསུམ་ནི། གསོ་སྦྱོང་གི་གཞི། དབྱར་གྱི་གཞི། དགག་
དབྱེའི་གཞི་དང་གསུམ། གཞིའི་སྐུ་གསུམ་ནི། འཆི་བ་གཞིའི་ཆོས་སྐུ། བར་དོ་གཞིའི་
ལོངས་སྐུ། སྐྱེས་བ་གཞིའི་སྤྲུལ་སྐུ་དང་གསུམ། སྦྱོར་བ་ཁྱད་པར་ཅན་གསུམ་ནི། སྲིད་
ཞི་མཉམ་ཉིད་ཀྱི་སྦྱོར་བ། ཞིང་དག་སྦྱོར་བ། ཐབས་མཁས་སྦྱོར་བ་དང་གསུམ། དག་
པ་ས་གསུམ་ནི། བྱང་སེམས་ཀྱི་ས་བརྒྱད་པ། དགུ་པ། བཅུ་པ་དང་གསུམ། འབྲུ་གསུམ་
གྱི་བྱིན་གྱིས་བརླབས་ཅེས་པའི་ཡིག་འབྲུ་གསུམ་ནི། ཨོཾ་ཨཱ༔ཧཱུྃ་གསུམ་གྱིས་སོ། །གསང་
རྒྱུད་ལས། སྔགས་བསྡུས་པ་འདི་ལྟ་བུ་གསུངས་སོ། ། ཨོཾ་ཨཱ༔ཧཾ། དེ་ནས་འདི་ནི་གསུངས་
ཙམ་གྱིས། །སངས་རྒྱས་སྲས་དང་བཅས་པ་ཀུན། །རབ་ཏུ་དར་ཞིང་རྒྱལ་བར་གྱུར། །ཞེས་
དང་། ཨོཾ་ནི་ཡེ་ཤེས་སྙིང་པོ་སྟེ། །རྡོ་རྗེའི་སྐུ་ནི་ཐོབ་བྱེད་པའོ། ། ཨཱ་ནི་བྱང་ཆུབ་བདག་
མེད་པ། །རྡོ་རྗེ་གསུང་ནི་ཐོབ་བྱེད་པའོ། །ཧཱུྃ་ནི་སྐུ་གསུང་ཐུགས་ཉིད་དེ། །རྡོ་རྗེ་མི་ཕྱེད་
གསུམ་ཐོབ་པའོ། །ཞེས་དང་། ཨོ་ནི་སངས་རྒྱས་སྐུ་ཡི་མཆོག །ཨོ་ཨནི་སངས་རྒྱས་
གསུང་གི་ལམ། ། ཧཱུྃ་ནི་ཡེ་ཤེས་ཐུགས་ཀྱི་འཛིང་། །ཞེས་གསུངས། ཨེ་ཝཾ་གསུམ་ནི།
འདྲེན་བྱེད་རྟགས་ཀྱི་ཨེ་ཝཾ། འཐོབ་བྱེད་ལམ་གྱི་ཨེ་ཝཾ། འཐོབ་བྱ་འབྲས་བུའི་ཨེ་ཝཾ་དང་
གསུམ། འཁོར་ལོ་གསུམ་ནི། ཀློག་པ་ཐོས་བསམ་གྱི་འཁོར་ལོ། སྤོང་བ་བསམ་གཏན་

408
གསུམ་ཚན་པ། ༼ ཆ༽
གྱི་འཁོར་ལོ། བྱ་བ་ལས་ཀྱི་འཁོར་ལོ་དང་གསུམ། ཡོན་ཏན་ལ། མཁས་པའི་ཡོན་ཏན།
བཙུན་པའི་ཡོན་ཏན། བཟང་པོའི་ཡོན་ཏན་དང་གསུམ། ཡང་ཡོན་ཏན་ལ། འཆད་པའི་
ཡོན་ཏན། རྩོད་པའི་ཡོན་ཏན། རྩོམ་པའི་ཡོན་ཏན་དང་གསུམ། ཡང་ཡོན་ཏན་ལ། ཐོས་
པའི་ཡོན་ཏན། བསམ་པའི་ཡོན་ཏན། སྒོམ་པའི་ཡོན་ཏན་དང་གསུམ། ཡང་ཡོན་ཏན་
ལ༑ ཟབ་པའི་ཡོན་ཏན། གསལ་བའི་ཡོན་ཏན། མྱུར་བའི་ཡོན་ཏན་དང་གསུམ། ཤེས་
རབ་ལའང་དེ་བཞིན་གསུམ། དཔང་པོ་ལ། ཤན་འབྱེད་པའི་དཔང་པོ། རྗེས་སུ་བརྗོད་
པའི་དཔང་པོ། ཚར་གཅོད་པའི་དཔང་པོ་དང་གསུམ། དཔང་པོ་ལ་དྲང་པོ་དགོས། བསྐལ་
དོན་ལ། ཡུལ་གྱི་བསྐལ་དོན། དུས་ཀྱི་བསྐལ་དོན། ངོ་བོའི་བསྐལ་དོན་དང་གསུམ། གཞན་
སེལ་ལ། བློའི་གཞན་སེལ། དོན་རང་མཚན་གྱི་གཞན་སེལ། མེད་དགག་གི་གཞན་སེལ་
དང་གསུམ། ཡོ་གའི་མཁས་པ་གསུམ་དུ་གྲགས་པ་རྣམས་ནི། སློབ་དཔོན་སངས་རྒྱས་
གསང་བ། ཤཱཀྱ་བཤེས་གཉེན། ཀུན་དགའ་སྙིང་པོ་དང་གསུམ། སློབ་དཔོན་སངས་རྒྱས་
གསང་བས་བོད་ཀྱི་རྒྱལ་པོ་ཁྲི་སྲོང་ལྡེ་བཙན་ལ་བཏང་བའི་ཡི་གེ། རི་པིན་པར་མའི་བསྟན་
འགྱུར་དེབ་ཨང་གྲངས་ ༡༢༩ ཤོག་གྲངས་ ས་ ༢༨༢༨༤ ན་ཡོད། རང་རྒྱུད་ཤར་གསུམ་གྱི་མཁས་
པ་གསུམ་ནི། སློབ་དཔོན་ཞི་བ་འཚོ། སློབ་དཔོན་ཀ་མ་ལ་ཤཱི་ལ། སློབ་དཔོན་ཡེ་ཤེས་
སྙིང་པོ་དང་གསུམ། ཨིནྡྲ་བྷོ་དྷི་གསུམ་ནི། གསང་བ་འདུས་པ་གསུང་ཡུལ་ཨིནྡྲ་བྷོ་དྷི་
ཆེན་པོ། དེ་ཨབ་ག་ནི་སི་ཐང་གི་རྒྱལ་པོ་ཡིན་ནམ་སྙམ། ཨིནྡྲ་བྷོ་དྷི་དང། གྲུབ་ཆེན་ལ་
ལི་ཏ་བཛྲ། ཝེ་བ་པ་རྣམས་ཆོ་འཕྲུལ་འགྲན་པའི་ལོ་རྒྱུས་ཡོད་པ་དེའི་ནང་ཚན་ཨིནྡྲ་བྷོ་དྷི་
འབྲིང་། དགེ་སློང་མ་དཔལ་མོའི་གནའ་དུས་ཀྱི་མིང་པོ་ཟ་ཧོར་གྱི་གྲུབ་ཆེན་ཨིནྡྲ་བྷོ་དྷི་ཆུང་
བ༑ དེ་གསུམ་ཀ་གྲུབ་ཆེན་བརྒྱད་ཅུའི་ནང་ཡོད་དམ་སྙམ། གྲུབ་ཆེན་གྱ་བཞིའི་མོ་བཞིའི་
ནང་དགེ་སློང་མ་དཔལ་མོའ ང་ཡོད། དེ་དག་སྤྱན་འདྲེན་མཁན་དེ་བླ་མ་རྡོ་རྗེ་གདན་པ་
ཆེན་པོ་མཁས་གྲུབ་ཁྱུང་པོའི་རྣལ་འབྱོར་པའི་བླ་མ་དགེ་ཚུལ་དུས་ཀྱི་མཚན་པུ་ནྱ་ཤྲཱི་ཞུས་

404
 ༼ཆ༽ གསུམ་ཚན་པ།
པ་དེ་ཡིན་ནམ་སྙམ། ཐེ་ཚོམ་ལ། དོན་འགྱུར་གྱི་ཐེ་ཚོམ། དོན་མི་འགྱུར་གྱི་ཐེ་ཚོམ།
ཆ་མཉམ་པའི་ཐེ་ཚོམ་དང་གསུམ། བྱ་བྱེད་ལས་གསུམ། ཚད་འབྲས་གཞལ་གསུམ་ཕལ་
ཆེར་འདྲ་ཡང་ཁྱད་ཡོད། ཡུལ་ཅན་ལ། གང་ཟག །ཤེས་པ། གཟུགས་ཡིན་པ་དང་གསུམ་
ཡོད། དམ་པའི་ཆོས་ཀྱི་རྩ་བ་དད་པ། མི་ཆོས་རྩ་བ་ཀུན་དང་མཐུན་པ། དངོས་གྲུབ་རྩ་
བ་དམ་ཚིག་སྡོམ་པ། གསུམ་ཁ་ཚང་ན་ཕུན་སུམ་ཚོགས་པ། སྦྱིན་པ་ལ། ཆོས་ཀྱི་སྦྱིན་
པ༑ ཟང་ཟིང་གི་སྦྱིན་པ། མི་འཇིགས་པའི་སྦྱིན་པ་དང་གསུམ། ཚུལ་ཁྲིམས་ལ། ཉེས་
སྤྱོད་སྡོམ་པའི་ཚུལ་ཁྲིམས། དགེ་བའི་ཆོས་སྡུད་པའི་ཚུལ་ཁྲིམས། སེམས་ཅན་གྱི་དོན་
བྱེད་པའི་ཚུལ་ཁྲིམས་དང་གསུམ། འདི་གསུམ་སྔར་ཡང་བཤད་ཟིན། བཟོད་པ་ལ། གནོད་
བྱེད་ལ་ཇི་མི་སྙམ་པའི་བཟོད་པ། སྡུག་བསྔལ་དང་དུ་ལེན་པའི་བཟོད་པ། ཆོས་ལ་ངེས་
སེམས་ཀྱི་བཟོད་པ་དང་གསུམ། བརྩོན་འགྲུས་ལ། གོ་ཆའི་བརྩོན་འགྲུས། སེམས་ཅན་
དོན་བྱེད་ཀྱི་བརྩོན་འགྲུས། དགེ་བའི་ཆོས་སྡུད་པའི་བརྩོན་འགྲུས་དང་གསུམ། བསམ་
གཏན་ལ། མཐོང་ཆོས་བདེར་གནས་ཀྱི་བསམ་གཏན། ཡོན་ཏན་སྒྲུབ་པའི་བསམ་གཏན།
སེམས་ཅན་གྱི་དོན་བྱ་བ་རྟོགས་པའི་བསམ་གཏན་དང་གསུམ། ཡང་ཏིང་ངེ་འཛིན་གསུམ་
ནི༑ མཚན་བཅས་རྩོལ་བཅས་ཀྱི་ཏིང་ངེ་འཛིན། མཚན་མེད་རྩོལ་བཅས་ཀྱི་ཏིང་ངེ་འཛིན།
མཚན་མེད་རྩོལ་མེད་ཀྱི་ཏིང་ངེ་འཛིན་དང་གསུམ། ཤེས་རབ་ལ། དོན་དམ་རྟོགས་པའི་
ཤེས་རབ། ཀུན་རྫོབ་རྟོགས་པའི་ཤེས་རབ། སེམས་ཅན་གྱི་དོན་བྱ་བ་རྟོགས་པའི་ཤེས་
རབ་དང་གསུམ། དེ་དག་ཁྱད་ཆོས་བཞི་དང་ལྡན་ན་ཕར་ཕྱིན་ཡིན་ནོ། །དེས་ན་སྦྱིན་པ་
དང༌། སྦྱིན་པའི་ཕར་ཕྱིན་ལ་མུ་བཞི་ཡོད་པ་བཞིན་གཞན་ལྔ་ལ་ཡང་ངོ་། །རྒྱས་པར་ན་
ཕར་ཕྱིན་དྲུག་ཚན་བརྒྱ་དང་ཉེར་གཅིག །བརྐྱང་ན་ཕར་ཕྱིན་བརྒྱད་སྟོང་བཞི་བརྒྱ་ཡོད་
པ་མདོ་སྡེ་བསྐལ་བཟང་ལས་ཤེས་པར་བྱའོ། །ལེ་ལོ་ལ་གསུམ། བྱ་བ་ངན་ཞེན་གྱི་ལེ་
ལོ༔ སྐྱིད་ལུག་པའི་ལེ་ལོ། ཞུམ་པའམ་ཕྱི་ཤོལ་གྱི་ལེ་ལོ་དང་གསུམ། ལམ་ལ། ཉན་

གསུམ་ཚན་པ། ༼ཆ༽ 405
ཐོས་ཀྱི་ལམ། རང་རྒྱལ་གྱི་ལམ། ཐེག་ཆེན་གྱི་ལམ་དང་གསུམ། བྱང་ཆུབ་ལ་དེ་བཞིན་
གསུམ། རྟོགས་རིགས་ལ་ཡང་དེ་བཞིན་གསུམ། འདི་གསུམ་པོ་རེ་རེ་ལ་ཐབས་ཤེས་ཀྱི་
གཉིས་གཉིས། བདག་མེད་ཕྲ་རགས་གསུམ་ནི། གང་ཟག་གི་བདག་མེད་ཕྲ་མོ། ཆོས་ཀྱི་
བདག་མེད་ཕྲ་རགས་གཉིས་དང་གསུམ། བདག་འཛིན་ཕྲ་རགས་གསུམ་ནི། གང་ཟག་
གི་བདག་འཛིན་ཕྲ་མོ། ཆོས་ཀྱི་བདག་འཛིན་ཕྲ་རགས་གཉིས་དང་གསུམ། དེ་དག་ཕར་
ཕྱིན་ལུགས་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ཡིན་པས་དེ་གཞིར་བཞག་
ཡིན་གྱི། ནང་པའི་གྲུབ་མཐའ་སྨྲ་བ་གཞན་རྣམས་ཀྱི་ལུགས་ལ་འཁོར་བའི་རྩ་བ་འཇོག་
ཚུལ་དང་། འཁོར་བ་ལས་གྲོལ་པའི་ཐབས་བརྟེན་ཚུལ་མི་འདྲ་བ་མང་པོ་ཡོད་པས་གྲུབ་
མཐའི་འདོད་ཚུལ་མ་འདྲེས་པར་ཤིན་ཏུ་གལ་ཆེ། ཕར་ཕྱིན་ལུགས་དང་། ཕར་ཕྱིན་རང་
ལུགས་མི་འདྲ། མཛོད་ལུགས་དང་། མཛོད་རང་ལུགས་ཀྱང་མི་འདྲ། འཕགས་པ་ལ་
ཐེག་པ་གསུམ་གྱི་འཕགས་པ་དང་། དགྲ་བཅོམ་པ་ལ་ཐེག་པ་གསུམ་གྱི་དགྲ་བཅོམ་པ་ཡོད་
པར་འདོད་པ་ལ་ནང་པའི་གྲུབ་མཐའ་སྨྲ་བ་བཞི་མཐུན། དགྲ་བཅོམ་ལྷག་བཅས་ལྷག་མེད་
ཀྱི་དོན་འདོད་ཚུལ་ཤིན་ཏུ་མི་འདྲ། འདིར་མང་དོགས་ནས་མ་བྲིས། གཞུང་ཆེན་རྣམས་
ལས་ཤེས་པར་བྱའོ། །ཕར་ཕྱིན་ལུགས་ལ། གང་ཟག་གི་བདག་མེད་རགས་པ་དང་། གང་
ཟག་གི་བདག་འཛིན་རག་པའི་རྣམ་གཞག་ཡོད་ཀྱང་། འདིར་མ་བཤད་པ་ནི། འཁོར་
བའི་རྩ་བ་བྱེད་ཐུབ་པའི་བདག་འཛིན་དང་། དེ་རྟོགས་པས་འཁོར་བ་ལས་གྲོལ་ཐུབ་པའི་
བདག་མེད་ཀྱི་དབང་དུ་བྱས་པའོ། །སེམས་བསྐྱེད་ལ་སྒྲས་བརྗོད་རིགས་ཀྱི་སྒོ་ནས་དབྱེ་
ན༑ རྒྱལ་པོ་ལྟ་བུའི་དེ་དང་། རྗེ་བོ་ལྟ་བུའི་དེ་དང་།མཉན་པ་ལྟ་བུའི་སེམས་བསྐྱེད་གསུམ་
ཡོད་ཀྱང་། དང་པོ་ནི་སེམས་བསྐྱེད་དངོས་དང་། གཉིས་པ་ལ་སྤྱན་རས་གཟིགས་ཀྱི་དེ་
སེམས་བསྐྱེད་དངོས་ཡིན་པ་དམིགས་གསལ་ཡིན། གསུམ་པ་ལ་སེམས་བསྐྱེད་དངོས་ཡིན་
པ་མེད། སེམས་བསྐྱེད་ན། སེམས་བསྐྱེད་ཐོབ་པས་མ་ཁྱབ་པས། སེམས་བསྐྱེད་པ་ཙམ་

406 ༼ཆ༽ གསུམ་ཚན་པ།
ལ་ཁྱད་པར་མེད་དོ། །ཤེར་ཕྱིན་ལ་སྒྲས་བརྗོད་རིགས་ཀྱི་སྒོ་ནས། གཞུང་ཤེར་ཕྱིན། ལམ་
ཤེར་ཕྱིན། འབྲས་བུ་ཤེར་ཕྱིན་དང་གསུམ། དེ་དག་ཤེར་ཕྱིན་ཡིན་མིན་གྱི་ཞིབ་ཆ་བརྒྱད་
སྟོང་དོན་བསྡུས་ལས་ཤེས་པར་བྱ། དགེ་བའི་རྩ་བ་གསུམ་ནི། འདོད་ཆགས་མེད་པའི་
དགེ་རྩ། ཞེ་སྡང་མེད་པའི་དགེ་རྩ། གཏི་མུག་མེད་པའི་དགེ་རྩ་དང་གསུམ། བྱེ་སྨྲའི་
ལུགས་ལ་ཞིབ་ཆ་དགོས། ལས་གསུམ་ནི། བསོད་ནམས་ཀྱི་ལས། བསོད་ནམས་མ་
ཡིན་པའི་ལས། མི་གཡོ་པའི་ལས་དང་གསུམ། དད་པ་གསུམ་ནི། དང་བའི་དད་པ།
མངོན་འདོད་ཀྱི་དད་པ། ཡིད་ཆེས་ཀྱི་དད་པ་དང་གསུམ། བསོད་ནམས་སུ་བྱ་བའི་དངོས་
པོ་གསུམ་ནི། སྦྱིན་པ་ལས་བྱུང་བ། ཚུལ་ཁྲིམས་ལས་བྱུང་བ། བསྒོམ་པ་ལས་བྱུང་བའི་
བསོད་ནམས་སོ། །དུག་གསུམ་ནི། འདོད་ཆགས། ཞེ་སྡང་། གཏི་མུག་དང་གསུམ།
ཐལ་འགྱུར་པའི་ལུགས་ལ་བདེན་འཛིན་གྱི་ཆགས་སོགས་ཡོད་པའི་ཞིབ་ཆ་བྱེད། བག་ཆགས་
ལ༑ མངོན་བརྗོད་ཀྱི་བག་ཆགས། བདག་ལྟའི་བག་ཆགས། སྲིད་པའི་ཡན་ལག་གི་བག་
ཆགས་དང་གསུམ། ལས་ལ། དགེ་མི་དགེ་ལུང་མ་བསྟན་གྱི་ལས་གསུམ། བག་ཆགས་
ལ་ཡང་ས་དེ་གསུམ་གྱི་བག་ཆགས་གསུམ། ལས་ལ་བག་ཆགས་ཡོད་པ་དབུ་སེམས་ཀུན་
མཐུན། འཕེན་བྱེད་ཀྱི་ལས་ལ་བག་ཆགས་ཡོད་མེད་གཟུགས་ཀྱི་སྐྱེ་སྲིད་བཅུ་བདུན་གྱིས་
དཔྱད། སྡུག་བསྔལ་ལ། སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ། ཁྱབ་པ་
འདུ་བྱེད་ཀྱི་སྡུག་བསྔལ་དང་གསུམ་ལས་ཐ་མ་ནི། སྡུག་བསྔལ་བཏགས་པ་པའོ། །གཉིས་
པ་ནི་འཁོར་བའི་བདེ་བ་ཐམས་ཅད་དོ། །ཡང་ལས་ལ། མཐོང་ཆོས་མྱོང་འགྱུར་གྱི་ལས།
སྐྱེ་ནས་མྱོང་འགྱུར་གྱི་ལས། ལན་གྲངས་གཞན་ལ་མྱོང་འགྱུར་གྱི་ལས་དང་གསུམ། མྱོང་
འགྱུར་གསུམ་གྱི་འཇོག་ཚུལ་ལ་བྱེ་བྲག་སྨྲ་བ་དང་། གྲུབ་མཐའ་གོང་མ་རྣམས་མི་འདྲ་
བ་ཤེས་པར་བྱ། བཏང་སྙོམས་ལ། ཚོར་བ་བཏང་སྙོམས། འདུ་བྱེད་བཏང་སྙོམས། ཚད་
མེད་བཏང་སྙོམས་དང་གསུམ། ཐ་མ་ནི་དངོས་གཞི་ཐོབ་པ་ཁོ་ནའི་རྒྱུད་ལ་ཡོད། གཞན་

407
གསུམ་ཚན་པ། ༼ཆ༽
དུ་ན། སྙིང་རྗེ་ཆེན་པོ་དང་། སྙིང་རྗེ་ཚད་མེད་གཉིས་ལ་མུ་བཞི་བཞག་མི་ཐུབ་པའི་ཕྱིར།
རྟེན་འབྲེལ་ཡན་ལག་བཅུ་གཉིས་ཀྱི་ནང་ནས། དང་པོ་བརྒྱད་པ་དགུ་པ་གསུམ་ཉོན་མོངས་
ཡིན། ལས་ཀྱི་འབྲས་བུ་ལ། རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་བུ། བདག་
པོའི་འབྲས་བུ་དང་གསུམ། རྣམ་སྨིན་གྱི་རྒྱུ་ལ་དགེ་བ་ཟག་མེད་གྲུབ་མཐའ་གོང་མས་འདོད་
ཀྱང་། བྱེ་སྨྲས་མི་འདོད་ཞིབ་ཆ། རིག་པ་གསུམ་ནི། སྔོན་གྱི་མཐའ་རིག་པ། ཕྱི་མའི་
མཐའ་རིག་པ། ཟག་པ་ཟད་པ་རིག་པ་དང་གསུམ། མཁས་པའི་བྱ་བ་གསུམ་ནི། འཆད་
པ༑ རྩོད་པ། རྩོམ་པ་དང་གསུམ། སྐྱེས་བུ་ཆུང་འབྲིང་ཆེ་གསུམ། དེ་དག་འཇོག་ཚུལ་
ལ༑ བསམ་པའི་སྒོམ་ནས། སྦྱིན་པའི་སྒོ་ནས། ཚུལ་ཁྲིམས་གྱི་སྒོ་ནས་འཇོག་ཚུལ་སོགས་
མང་། ལམ་རིམ་སོགས་ལས་ཤེས་པར་བྱ། ཆོས་ཀྱི་རྩ་བ་བསམ་པའི་བཟང་ངན་ཡིན།
འཆི་རྒྱུ་མ་དྲན་ན་ཆོས་མི་ཡོང་། ཆོས་ཀྱི་ཐོག་མ་འཆི་བ་མི་རྟག་པ་དྲན་པ་ནས་འགོ་འཚུགས།
འཆི་བ་དྲན་པའི་ཚུལ་ལ། རྩ་བ་གསུམ། རྒྱུ་མཚན་དགུ། ཐག་བཅད་པ་གསུམ་བཅས་
ཡོད་ཅིང་འདིར་མང་དོགས་ནས་མ་བྲིས། གསུང་རབ་སྤྱིའི་དགོངས་འགྲེལ་བྱང་ཆུབ་གྱི་
སྒྲོན་མའི་དགོངས་དོན་ལམ་རིམ་སོགས་སུ་བཤད་པ་ལས་ཤེས་པར་བྱ། གང་ལྟར་ཡང་
ད་ལྟའི་དུས་སྐབས་སུ་འཇིག་རྟེན་གྱི་ཁམས་འདི་ན་མི་མི་ཤོང་བ་ལྟ་བུ་ཡོད་མོད། དེ་ནས་
ལོ་བརྒྱ་ལོང་བའི་མཇུག་ལ་གཅིག་ཀྱང་མེད་པ་མི་གསར་ཤ་སྟག་ཡོད་པ་དངོས་སྟོབས་ཀྱི་
རིགས་པས་དཔོག །མཐུན་མཚམས་ཀྱི་བྱ་བ་གསུམ་ནི། བློ་སྦྱོང་མེད་ན་རི་མོའི་མར་
མེ་དང་འདྲ་བས་བློ་སྦྱོང་དགོས། སྡོམ་ཁྲིམས་མེད་ན་དགེ་བ་རྣམས་བདག་པོ་མེད་པའི་
གཏེར་དང་འདྲ་བས་སྡོམ་ཁྲིམས་རྣམ་པར་དག་པ་དགོས། ཚོགས་གསོག་སྒྲིབ་སྦྱང་མེད་
ན་བརླན་མེད་པའི་ས་དང་འདྲ་བས་ཚོགས་གསོག་སྒྲིབ་སྦྱོང་ལ་འབད་པ་དགོས། ཡང་ལས་
ལ༑ ལུས་ངག་ཡིད་གསུམ་གྱི་ལས། ལུས་ཀྱི་མི་དགེ་བའི་ལས་གསུམ་ནི། སྲོག་གཅོད་
པའི་དེ་དང་། མ་བྱིན་པར་ལེན་པའི་དེ་དང་། ལོག་གཡེམ་བྱེད་པའི་དེ་དང་གསུམ། ཡིད་

408 ༼ཆ༽ གསུམ་ཚན་པ།
ཀྱི་མི་དགེ་བའི་ལས་གསུམ་ནི། གནོད་སེམས་བྱས་པའི་ལས། བརྣབ་སེམས་བྱས་པའི་
ལས། ལོག་པར་ལྟ་བའི་ལས་དང་གསུམ། དེ་དག་སྤོང་བའི་སེམས་པ་རྣམས་དགེ་བའི་
ལས་ཡིན་ནོ། །ལས་དང་ལས་ལམ་གཉིས་ལ་ཁྱད་པར་ཡོད། བཀའ་གདམས་པའི་དགེ་
བཤེས་པོ་ཏོ་པ་ལ་མངའ་བའི་ཁྱད་ཆོས་གསུམ་ནི། སྤྲུལ་པའི་ཉན་ཐོས་གནས་བརྟན་བཅུ་
དྲུག་པོ་གང་རུང་ཡིན་པ། བླ་མ་བརྒྱུད་པའི་བཤད་བརྒྱུད་སྒྲུབ་བརྒྱུད་ཀྱི་མན་ངག་མ་ལུས་
པ་མངའ་བ། ཆོས་ཐམས་ཅད་དཔེ་སྣ་ཚོགས་ཀྱི་སྒོ་ནས་གསུངས་པ་གསུམ། དཔེ་ཆོས་
རིན་ཆེན་སྤུངས་པ་ལྟར་རོ། །མཆོད་པ་ལ་གསུམ། རྒྱུན་གྱི་མཆོད་པ། དུས་དུས་ཀྱི་
མཆོད་པ། ཅི་ཟ་ཅི་འཐུང་གི་ཕུད་ཀྱི་མཆོད་པ་དང་གསུམ། ཞུ་བ་རླབས་པོ་ཆེའི་ཡོན་ཏན་
གསུམ་ནི། འཕྲལ་གྱི་རྐྱེན་ངན་བཟློག་པ། ཕུགས་ཀྱི་ཚེ་བསྲིང་བ། ཡུན་གྱི་སྒྲིབ་པ་བྱང་
བ་དགོས་ཞེས་པ་དང་གསུམ། བུ་མོ་སོ་འཛུགས་མ་གཏོགས་སོ། །ཁམས་གསུམ་ནི། འདོད་
ཁམས། གཟུགས་ཁམས། གཟུགས་མེད་ཁམས་དང་གསུམ། ཡང་ན། ས་འོག ། ས་
སྟེང་༌། ས་བླ་དང་གསུམ། འཇིག་རྟེན་གསུམ་ནི། མིའི་འཇིག་རྟེན། ལྷའི་འཇིག་རྟེན།
ཀླུའི་འཇིག་རྟེན་དང་གསུམ། སྙན་པའི་བ་དན་འཇིག་རྟེན་གསུམ་དུ་གྲགས་ཅེས་སོ། །འཕེན་
བྱེད་གྱི་རྒྱུ་ཕྱེད་དང་གསུམ་ནི། ཐོག་མའི་མ་རིག་པ། གཉིས་པ་འདུ་བྱེད་ཀྱི་ལས། རྒྱུ་
དུས་ཀྱི་གསུམ་པ་རྣམ་ཤེས་དང་གསུམ། འགྲུབ་བྱེད་ཀྱི་རྒྱུ་གསུམ་ནི། བརྒྱད་པ་སྲེད་པ།
དགུ་པ་ལེན་པ། བཅུ་པ་སྲིད་པ་དང་གསུམ། བཅུ་བ་སྲིད་པ་ལ་བག་ཆགས་ཡིན་མིན་གཉིས་
ཡོད། ཡང་ལས་ལ། རྣམ་སྨིན་གྱི་སྒོ་ནས། བསོད་ནམས་ཀྱི་ལས། བསོད་ནམས་ན
ཡིན་པའི་ལས། མི་གཡོ་བའི་ལས་དང་གསུམ། སྤྱིར་མི་གཡོ་བའི་ལས་ཀྱང་བསོད་ནམས་
ཀྱི་ལས་ཡིན་པའི་ཞིབ་ཆ་དགོས། བཀའ་གདམས་པའི་དགེ་བའི་བཤེས་གཉེན་རྣམས་ཀྱིས་
གསུང་ཐམས་ཅད་ཚུར་བསྡུས་པའི་མན་ངག་གསུམ་ནི། མིག་རྒྱ་སྐྱེད། ཡིད་རྒྱང་སྲིངས།
ཁོང་སོ་གློད་པ་དང་གསུམ། རྒྱུ་ལ་གསུམ་ཡོད། ཕུན་སུམ་ཚོགས་པའི་རྒྱུ། འཕེལ་པའི་

409
གསུམ་ཚན་པ། ༼ཆ༽
རྒྱུ༑ མེད་ན་མི་འབྱུང་བའི་རྒྱུ་དང་གསུམ། ལམ་རིམ་ཆེ་འབྲིང་ཆུང་གསུམ་ལ་ཁྱད་ཆོས་
གསུམ་ནི། མདོ་སྔགས་ཀྱི་གསུང་རབ་ཐམས་ཅད་ཀྱི་བརྗོད་བྱ་བསྡུས་ནས་བསྟན་པས་
བརྗོད་བྱ་མ་ཚང་བ་མེད་པ། སེམས་འདུལ་བའི་རིམ་པ་གཙོ་བོར་བསྟན་པས་ལག་ཏུ་ལེན་
བདེ་བ། ཤིང་རྟ་ཆེན་པོ་གཉིས་ཀྱི་ལུགས་ལ་མཁས་པའི་བླ་མ་གཉིས་ཀྱི་མན་ངག་གིས་བརྒྱན་
ནས་བསྟན་པས་ལུགས་གཞན་ལས་ཁྱད་པར་དུ་འཕགས་པ་དང་གསུམ། བླ་མ་གཉིས་ནི།
རིག་པའི་ཁུ་ཕྱུག་ཆེ་བ་དང་། བླ་མ་གསེར་གླིང་པ། རྣལ་འབྱོར་སྤྱོད་པ་བ་གསུམ་ནི། བཙུན་
པ་དགའ་པོ། བཙུན་པ་དམ་པའི་སྡེ། བཙུན་པ་ཡང་དག་བདེན་པ་དང་གསུམ། མངོན་
པ་ཀུན་བཏུས་ན་གསལ། ཆོས་ཉན་པ་སོགས་ལ་གེགས་བྱེད་པའི་སྐྱོན་གསུམ་ནི། སྣོད་
ཁ་སྦུབ་པ་ལྟ་བུའི་སྐྱོན། ཞབས་རྡོལ་བ་ལྟ་བུའི་སྐྱོན། སྣོད་དྲི་མ་ཅན་ལྟ་བུའི་སྐྱོན་དང་གསུམ།
དེ་དག་སེལ་བ་ནི། མདོ་ལས། ལེགས་པར་རབ་ཏུ་ཉོན་ལ། ཡིད་ལ་ཟུངས་ཤིག །ཅེས་
གསུངས། མཚན་ཉིད་སྤྱིའི་སྐྱོན་ལ་གསུམ། མ་ཁྱབ་པའི་སྐྱོན། ཁྱབ་ཆེ་བའི་སྐྱོན། མི་
སྲིད་པའི་སྐྱོན་དང་གསུམ། རིག་གཏེར་ན་གསལ། ཐལ་འགྱུར་པའི་ལུགས་ལ། ཐ་སྙད་
དུ་ཡོད་པའི་ཁྱད་ཆོས་གསུམ་ནི། རང་སྟེང་གི་སྟོང་ཉིད་རྟོགས་པའི་རྣམ་དག་ལམ་གྱི་དམིགས་
པ་མཐར་ཐུག་ཏུ་མ་གྲུབ་པ། ཐ་སྙད་དཔྱོད་པའི་ཚད་མས་འགོག་མི་ནུས་པ། ཐ་སྙད་
འཇིག་རྟེན་ན་གྲགས་པ་དང་གསུམ། སངས་རྒྱས་ཀྱི་བསྟན་པ་ཡོད་པར་ཤེས་པའི་རྟགས་
གསུམ་ནི། སངས་རྒྱས་ཀྱི་བཀའ་བཞིན་གསུངས་ན་བླ་མ། དེའི་གསུང་བཞིན་བསྒྲུབ་ན་
སློབ་མ། དེ་དག་གི་མཐུན་རྐྱེན་ཡོ་བྱད་བསྒྲུབ་ན་ཡོན་བདག །དེ་ལྟ་བུ་གང་ན་ཡོད་པ་
དེར་སངས་རྒྱས་ཀྱི་བསྟན་པ་ཡོད་པར་ཤེས་པར་བྱའོ། །ཞེས་ས་སྐྱ་པཎྜི་ཏས་གསུངས།
སངས་རྒྱས་ཀྱི་བསྟན་པ་རྒྱས་པར་བྱེད་པའི་རྐྱེན་གསུམ་ནི། ལྟ་བ་རྣམ་པར་དག་པས་རྟག་
ཆད་ཀྱི་མཐའ་ལས་གྲོལ་བ། སྒོམ་པ་རྣམ་པར་དག་པས་བྱིང་རྨུགས་ཀྱི་མུན་པ་སངས་བ།
སྤྱོད་པ་རྣམ་པར་དག་པས་རྒྱལ་བའི་བཀའ་བཞིན་བསྒྲུབས་པ་དང་གསུམ། དེ་དག་རྗེ་ཙོང་

40
 ༼ཆ༽ གསུམ་ཚན་པ།
ཁ་པ་ཆེན་པོས་གསུངས། བསྟན་པ་འཛིན་པའི་སྐྱེས་བུ་དམ་པ་ལ་ཚང་དགོས་པའི་ཡོན་
ཏན་གསུམ་ནི། མང་དུ་ཐོས་པ་རྒྱ་ཆེར་བཙལ་པའི་མཁས་པའི་ཡོན་ཏན། ཐོས་དོན་ཇི་
བཞིན་རྒྱུད་ལ་སྦྱར་བའི་བཙུན་པའི་ཡོན་ཏན། ཀུན་ཀྱང་བསྟན་འགྲོའི་དོན་དུ་བསྔོ་བའི་
བཟང་པོའི་ཡོན་ཏན་དང་གསུམ། དེ་དག་རྗེ་ཙོང་ཁ་པ་ཆེན་པོས་གསུངས། ས་སྟེང་འདི་
ན་ཤིན་ཏུ་དཀོན་པོ་གསུམ་ནི། རིགས་ལམ་ཕྲ་མོ་འབྱེད་པའི་རྣམ་དཔྱོད། གཞུང་ལུགས་
གདམས་པར་ཤར་བའི་ཉམས་ལེན། ཚིག་སྦྱོར་ཚུལ་ལ་མཁས་པའི་ངག་གི་དཔལ་དང་
གསུམ་དེ་དག་རྗེ་ཙོང་ཁ་པ་ཆེན་པོས་གསུངས། སྨོན་ལམ་ཆེན་པོ་གསུམ་ནི། སངས་རྒྱས་
ཀྱི་བསྟན་པ་འཇིག་རྟེན་ན་ཡུན་རིང་དུ་གནས་པར་སྨོན་པ། བསྟན་འཛིན་གྱི་སྐྱེས་བུ་དམ་
པ་རྣམས་སྐུ་ཚེ་བརྟན་ཅིང་མཛད་འཕྲིན་རྒྱས་པར་སྨོན་པ། སེམས་ཅན་ཐམས་ཅད་ལ་
བདེ་སྐྱིད་འབྱུང་བར་སྨོན་ལམ་འདེབས་པ་དང་གསུམ། འདི་ནི་སྒོ་མང་བཀའ་འགྱུར་པ་
ཆེན་པོ་སྐྱབས་རྗེ་ཁང་གསར་རྡོ་རྗེ་འཆང་དོན་གྱི་སླད་དུ་མཚན་ནས་སྨོས་པ་ངག་དབང་
ཐུབ་བསྟན་དབང་ཕྱུག་དཔལ་བཟང་པོའི་གསུང་རྒྱུན་ནོ། །རྐྱེན་གསུམ་ནི། གཡོ་བ་མེད་
པའི་རྐྱེན། མི་རྟག་པའི་རྐྱེན། ནུས་པའི་རྐྱེན་དང་གསུམ། དེ་དག་ས་ལུ་ལྗང་པའི་མདོར་
གསུངས། དབུ་མ་ལ་སྒྲས་བརྗོད་ཀྱིས་དབྱེ་ན། གཞུང་དབུ་མ། ལམ་དབུ་མ། བརྗོད་བྱ་
དོན་གྱི་དབུ་མ་དང་གསུམ། བཀའ་བསྡུ་རིམ་པ་གསུམ་ནི། རྒྱལ་པོའི་ཁབ་ཀྱི་བདེ་ཅན་
མའི་ཕུག་ཏུ་རྒྱལ་པོ་མ་སྐྱེས་དགྲས་སྦྱིན་བདག་བྱས་ནས། ཀུན་དགའ་བོས་མདོ་སྡེ། ཉེ་
བར་འཁོར་གྱིས་འདུལ་བ། འོད་སྲུང་ཆེན་པོས་མངོན་པ་བསྡུས། སྨན་པའི་རྒྱལ་པོ་འཚོ་
བྱེད་གཞོན་ནུ་དང་མ་སྐྱེས་དགྲ་གཉིས་ཡབ་ཡུམ་གཅིག་པ་ཡིན། ལྷ་མོ་དྲི་མ་མེད་པ་མ་
སྐྱེས་དགྲའི་བུ་མོ་ཡིན་པ། ལྷ་མོ་དྲི་མ་མེད་པའི་མདོ་ལས་གསུངས། བཀའ་བསྡུ་གཉིས་
པ༑ སངས་རྒྱས་འདའ་ཚུལ་བསྟན་རྗེས་ལོ་བརྒྱ་དང་བཅུ་ཙམ་ན། གྲོང་ཁྱེར་ཡངས་པ་
ཅན་དུ་རྒྱལ་པོ་མྱ་ངན་མེད་ཀྱིས་སྦྱིན་བདག་བྱས་ནས། དགྲ་བཅོམ་པ་གྲགས་པས་གཙོས་

411
གསུམ་ཚན་པ། ༼ཆ༽
པའི་དགྲ་བཅོམ་པ་རྣམས་ཀྱིས་བསྡུས་པ་འདི་ལ་དཔྱད་བྱ་མང་ཡང་ཡོངས་གྲགས་ལྟར་
དང་། རྒྱལ་པོ་མྱ་ངན་མེད་ནི་སྟོན་པ་སངས་རྒྱས་མྱ་ངན་འདས་པའི་ཚུལ་བསྟན་ནས་ལོ་
བརྒྱ་ཙམ་ན་གྲོང་ཁྱེར་སྐྱ་ནར་གྱི་བུར་འཁྲུངས། མཆོད་རྟེན་བརྒྱད་ཁྲི་བཞི་སྟོང་ཉིན་གཅིག་
ལ་བྱེད་པ། ལོ་བརྒྱད་ཅུ་རྩ་བདུན་དུ་བསྟན་པ་སྐྱོང་ཚུལ་འདུལ་བ་ལུང་དང་། མདོ་སྡེ་
པད་དཀར། སྤྲིན་ཆེན་པོའི་མདོ། འཇམ་དཔལ་རྩ་རྒྱུད་རྣམས་སུ་གསལ། ཞེས་གསུངས།
བཀའ་བསྡུ་གསུམ་པ། སངས་རྒྱས་མྱ་ངན་འདས་ཚུལ་བསྟན་པའི་རྗེས་ལོ་བཞི་བརྒྱ་ལོན་
པ་ན། གྲོང་ཁྱེར་མཉན་ཡོད་དུ་རྒྱལ་པོ་ཀ་ནི་ཀས་སྦྱིན་བདག་བྱས་ནས། བྱང་ཆུབ་སེམས་
དཔའ་ལྔ་བརྒྱ། དགྲ་བཅོམ་པ་ལྔ་བརྒྱ་དང་བཅས་བརྒྱ་ཕྲག་བཅུ་པོ་རྣམས་ཀྱི་བསྡུས་པར་
གསུངས། མངའ་རིས་སྐོར་གསུམ་ནི། སྟོད་སྤུ་ཧྲེང། ལ་དྭགས། མང་ཡུལ། ཟངས་
དཀར་གསུམ་སྐོར་གཅིག །ལི། གྲུ་ཤ ། སྤལ་ཏི་གསུམ་སྐོར་གཅིག །ཞང་ཞུང་། སྤྱི་ཏི་
སྟོད། སྤྱི་ཏི་སྨད་གསུམ་སྐོར་གཅིག་དང་གསུམ། ཞང་ཞུང་ཕྱིས་མོན་ཡུལ་ལ་སྤོས་པས་
ཞང་ཞུང་མོན་ཡུལ་ཟེར། སོ་སོར་ཕྱེ་ན་དགུ། ཡང་ན་སྟོད་མངའ་རིས་སྐོར་གསུམ་ནི།
སྤུ་རངས་གངས་རིས་སྐོར། རུ་ཏོག་མཚོ་ཡིས་སྐོར། གུ་གེ་གཡའ་ཡིས་སྐོར་བ་དང་གསུམ།
དཔལ་ལྡན་འབྲས་སྤུངས་དགོན་པ་ཆོས་སྐྱོང་གིས་སྐོར། དགེ་འདུན་ཞལ་གྲངས་ ༧༧༠༠ ཡོད།
བོད་ཟླ་དྲུག་པའི་ཚེས་སུམ་ཅུའི་གནམ་གང་ལ་མཁའ་འགྲོ་མ་འབུམ་གྱིས་འབྲས་སྤུངས་དགོན་
པ་ལ་མཆོད་པ་ཕུལ་པའི་དུས་ཆེན་ཁྱད་པར་ཅན་ཞིག་ཡིན། དེ་ལ་འབྲས་སྤུངས་ཞོ་འཐུང་
ངམ་ཞོ་སྟོན་ཡང་ཟེར། སྔ་དྲོའི་ཚོགས་ཆེན་མང་ཇ་ལ་དེའི་ཉིན་གྲྭ་བ་ལ་ཞོ་འབུལ་གྱི་རེད།
བོད་ཟླ་བདུན་པའི་ཚེས་བརྒྱད་ལ་ཀླུ་འབུམ་གྱིས་འབྲས་སྤུངས་དགོན་པ་ལ་མཆོད་པ་ཕུལ་
པའི་དུས་ཆེན་ཁྱད་པར་ཅན་ཞིག་རེད། དེ་ལ་འབྲས་སྤུངས་ཀླུ་འབུམ་ཟེར། ཐ་སྙད་དེ་
གཉིས་ཡོངས་གྲགས་རེད། སེ་ར་ཐེག་ཆེན་གླིང་དགོན་པ་རི་ཁྲོད་ཀྱིས་སྐོར། དགེ་འདུན་
ཞལ་གྲངས་ ༥༥༠༠ ཡོད། དགའ་ལྡན་རྣམ་པར་རྒྱལ་བའི་སྡེ་དགོན་རོང་བྱོན་གྱིས་སྐོར།

412
 ༼ཆ༽ གསུམ་ཚན་པ།
དགེ་འདུན་ཞལ་གྲངས་ ༣༣༠༠ ཡོད། ཐ་སྙད་འདི་གསུམ་སོག་ཡུལ་ལ་དར་པོ་ཡིན། དཀའ་
བ་གསུམ་ནི། དང་པོ་ཉོན་མོངས་ཀྱི་གཉེན་པོ་དྲན་དཀའ། བར་དུ་ཉོན་མོངས་ཟློག་དཀའ།
ཐ་མར་ཉོན་མོངས་ཀྱི་རྒྱུན་གཅོད་དཀའ་བ་དང་གསུམ། བློ་སྦྱོང་ཉི་མའི་འོད་ཟེར་ལས་
གསུངས། མ་ཉམས་དགོས་པ་གསུམ་ནི། དཀོན་མཆོག་ལ་དད་པ་མ་ཉམས་པ། བསླབ་
པ་ལ་བག་ཡོད་མ་ཉམས་པ། བློ་སྦྱོང་ལ་སྤྲོ་བ་མ་ཉམས་པ་དང་གསུམ། བྲལ་མི་ཆོག་པ་
གསུམ་ནི། ལུས་ཕྱག་དང་བསྐོར་བ་སོགས་དགེ་སྦྱོར་དང་མ་བྲལ་བ། ངག་སྐྱབས་འགྲོ་
དང་ཡིད་དམ་གྱི་བསྒོམ་བཟླས་སོགས་དང་མ་བྲལ་བ། ཡིད་བྱམས་སྙིང་རྗེ་བྱང་ཆུབ་ཀྱི་
སིམས་ཡང་དག་པའི་ལྟ་བ་རྣམས་དང་མ་བྲལ་དགོས་པ་དང་གསུམ། ཟུང་འབྲེལ་གསུམ་
ནི༔ ཞི་ལྷག་ཟུང་འབྲེལ། ཐབས་ཤེས་ཟུང་འབྲེལ། མདོ་སྔགས་ཟུང་འབྲེལ་དང་གསུམ།
ཕྱི་མ་ནི། མངོན་པར་བྱང་ཆུབ་པའི་རྒྱུད་ལས། སོ་སོར་ཐར་དང་བྱང་ཆུབ་སེམས། །རིགས་
འཛིན་ནང་གི་སྡོམ་པའོ། །སྡོམ་པ་གསུམ་ལ་རབ་གནས་ནས། །གསང་སྔགས་རྒྱལ་པོ་
རབ་ཏུ་སྒྲུབ། །ཅེས་གསུངས། མདོ་མྱང་འདས་ཁ་པ་ལས། མཁྲིས་པའི་ནད་ལ་ནི་ཤ་ཁ་
ར་སྦྱིན་ནོ། །བད་ཀན་ལ་ནི་སྒའི་ཁུ་བ་བླུད་དོ། །རླུང་ནད་ཡོད་པ་ལ་མར་སྦྱིན་ནོ། །ཞེས་
དང་། ཡང་དེ་ཉིད་ལས། འདོད་ཆགས་ཀྱི་ནད་ཅན་ལ་ནི་ཀེང་རུས་ལ་རྟོག་པ་སྟོན་ནོ།།
ཞེ་སྡང་གི་ནད་ཅན་ལ་ནི་བྱམས་པ་དང་སྙིང་རྗེ་ལ་རྟོག་པ་སྟོན་ནོ། །གཏི་མུག་གི་ནད་ཅན་
ལ་ནི་རྟེན་ཅིང་འབྲེལ་བར་འབྱུང་བ་རྣམ་པ་བཅུ་གཉིས་ལ་རྟོག་པ་སྟོན་ནོ། །ཞེས་གསུངས།
དཔེའི་ནད་དང་དོན་གྱི་ནད། དཔེའི་སྨན་དང་དོན་གྱི་སྨན་དཔེ་དོན་སྦྱོར། མི་མཛེས་པ་
སྒྲེན་མོ་གསུམ་ནི། ཆུ་ཀླུང་རབ་མེད་སྒྲེན་མོ། ཡུལ་འཁོར་མགོན་མེད་སྒྲེན་མོ། གལ་ཏེ་
མིང་པོ་བཅུ་ཡོད་ཀྱང་ཁྱོ་མེད་བུད་མེད་སྒེན་མོ། འཇིག་རྟེན་ན་རྟ་ཕོ་ཐལ་ཀར་བང་བུལ།
སྟོན་མོ་བྱ་ན་མེད་པ། བུད་མེད་གང་ཞིག་ཁྱིམ་སུན་འབྱིན་པ་དང་གསུམ། ལོངས་མ་
སྤྱད་པར་དེངས་པར་འགྱུར་པ་གསུམ་ནི། སོལ་བ་བྱེད་པའི་གོས། བཀྲུ་བཤལ་བྱེད་པའི་

གསུམ་ཚན་པ། ༼ཆ༽ 413
ལྷམ།. རྒྱལ་པོའི་བཙུན་མོའི་འཁོར་དང་གསུམ། ཡང་ལོངས་མ་སྤྱད་པར་དེངས་པར་
འགྱུར་པ་གསུམ་ནི། ནགས་ཀྱི་ཤིང་གི་མེ་ཏོག །དཀའ་ཐུབ་ཅན་གྱི་ལང་ཚོ། ཤིང་རྟ་
མཁན་གྱི་ཆུང་མ་དང་གསུམ། གཏུན་གྱིས་བརྡེག་པའི་རྒྱུ་གསུམ་ནི། ཁ་ལོ་སྒྱུར་བ་མིག་
རྒྱང་ཐུང་བ། ཤིང་མཁན་རྩང་རྩིང་འཇོག་པ། བཟའ་མཁན་སྐང་པ་རིང་པོ་དང་གསུམ།
ཡང་གཏུན་གྱིས་བརྡེག་པའི་རྒྱུ་གསུམ་ནི། ཕོ་ཉའི་ཕོ་ཉ། མངགས་གཞུག་པའི་མངག་གཞུགས།
བུད་མེད་འཕྱོན་མ་བྱེད་པ་དང་གསུམ། ཡང་གཏུན་གྱིས་བརྡེག་པའི་རྒྱུ་གསུམ་ནི། གནག་
རྫི་གྲོང་ན་རྒྱུ་བ། འདྲེག་མཁན་ནགས་ན་རྒྱུ་བ། མག་པ་རྟག་ཏུ་འོང་བྱེད་པ་དང་གསུམ།
ལན་རེ་གསུམ་ནི། རྒྱལ་པོ་སྨྲ་བ་ལན་གཅིག །དཔེར་ན། བལ་ཡུལ་མཆོད་རྟེན་བྱ་རུང་
ཁ་ཤོར་ལྟ་བུ། བུ་མོ་སྦྱིན་པ་ལན་གཅིག །འཕགས་པའི་གཟིགས་པ་ལན་གཅིག་དང་གསུམ།
དཔེར་ན། བདེན་བཞི་འཕགས་པའི་གཟིགས་པ་ལྟར་གནས་པས། འཕགས་པའི་བདེན་
པའོ། །རང་གིས་ནང་སྤངས་ཐབས་གསུམ་ནི། སྡར་མ་སྣ་ཚོགས་གོ་གྱོན་པ། རྩ་མཇིང་
ཆུང་ངུ་ནོར་མང་བ། རྒད་པོ་ཆུང་མ་གཞོན་ལེན་པ་དང་གསུམ། གཞན་གྱིས་བརྙས་པར་
བྱ་བ་གསུམ་ནི། ཅ་ལེ་ཅོ་ལེ་སྨྲས་པ། གོས་ངན་གྱོན་པ། བཀྲུ་ཞིང་ཟ་བ་དང་གསུམ།
བགས་ཀྱིས་བྱ་བ་གསུམ་ནི། ཉ་ནི་བགས་ཀྱིས་བཟའ་བར་བྱ། རི་ལ་ནི་བགས་ཀྱིས་འཛེག་
པར་བྱ། དོན་རྣམས་བགས་ཀྱིས་བསྒྲུབ་པར་བྱ་བ་དང་གསུམ། བྱིས་པའི་མཚན་ཉིད་
གསུམ་ནི། མ་འདྲིས་པ་ལ་ཡིད་སྟོན་པ། མ་རུང་པ་ལ་བསྟན་པ། གྱ་ཚོམ་དུ་ཡོངས་སུ་
གཏོང་དང་གསུམ། བཤེས་རྣམས་འབྱེད་པར་བྱེད་པ་གསུམ་ནི། བཤེས་རྣམས་མི་བསྟེན་
པ༑ ཧ་ཅང་བསྟེན་པ། དུས་མ་ཡིན་པར་བློང་བྱེད་པ་དང་གསུམ། སྐྱེས་བུ་ཐ་ཤལ་གསུམ་
ནི༔ རྟག་ཏུ་གཞན་གྱི་ནོར་ལ་འདོད་པ། བདག་ཉིད་འདོད་པ་རྣོག་བྱེད་པ། སྡུག་བསྔལ་
ལ་དགའ་བ་དང་གསུམ། གསད་བྱ་གསད་པར་རྟག་ཏུ་བཟློག་པ་མེད་པ་གསུམ་ནི། རི་
མོ་མཁན་ནི་ཚོན་གཏོང་མི་ཤེས་པ། འཁྲུལ་འཁོར་མཁན་འབྱོར་ཀ་མི་ཤེས་པ། གྱད་ཀྱི་

414 གསུམ་ཚན་པ།
བུ་ནི་དོར་ཐབས་མི་ཤེས་པ་དང་གསུམ། འདི་ཡན་གྱི་གསུམ་ཚན་བཅུ་བཞི་པོ་རྣམས། འདུལ་
བ་ལུང་ཕྲན་ཚེགས་ལས་གསུངས། དལ་འབྱོར་ཚང་བའི་མི་ལུས་ཁྱད་པར་ཅན་རྙེད་པར་
དཀའ་བའི་ཚུལ་གསུམ་ནི། ངོ་བོའི་སྒོ་ནས་རྙེད་དཀའ། རྒྱུའི་སྒོ་ནས་རྙེད་དཀའ། དཔེའི་
སྒོ་ནས་རྙེད་པར་དཀའ་བ་དང་གསུམ། དབུ་མ་འཇུག་པ་ལས། གང་ཚེ་རང་དབང་འཇུག་
ཅིང་མཐུན་གནས་པ། །གལ་ཏེ་འདི་དག་འཛིན་པར་མི་བྱེད་ན། །གཡང་སར་ལྷུང་བས་
གཞན་དབང་འཇུག་འགྱུར་བ། །དེ་ལས་ཕྱི་ནས་གང་གིས་སློང་བར་འགྱུར། །ཚིག་རྐང་
བཞི་པོ་འདི་གདན་ས་རྣམས་སུ་གྲྭ་ཤག་སོ་སོའི་རྩིག་པའི་ངོས་བྲིས་པ་མང་པོ་ཡོད། དངོས་
པོ་ལ། གཟུགས། ཤེས་པ། ལྡན་མིན་འདུ་བྱེད་དང་གསུམ་ཡོད། སངས་རྒྱས་ཐུགས་རྗེ་
ཅན་གྱི་ཡབ་རྒྱལ་པོ་ཟས་གཙང་གི་སྐུ་མཆེད་གསུམ་ནི། ཟས་དཀར་ཟས། བྲེའོ་ཟས། བདུད་
རྩི་ཟས་དང་གསུམ། ཟས་དཀར་ཟས་ལ། བུ་རྒྱལ་བ། བུ་བཟང་ལྡན། བུ་མོ་དཀར་མོ་
དང་གསུམ། བྲེའོ་ཟས་ལ། བུ་ཤཱཀྱའི་མིང་ཅན། འཕགས་པ་མ་འགག་པ། བུ་མོ་བྲེའུ་
དང་གསུམ། བདུད་རྩིའི་ཟས་ལ། འཕགས་པ་ཀུན་དགའ་པོ། ལྷས་སྦྱིན། བུ་མོ་བདུད་
རྩི་མ་དང་གསུམ་བྱུང་། རྒྱལ་པོ་སྲོང་བཙན་སྒམ་པོས་ར་ས་འཕྲུལ་སྣང་གི་གཙུག་ལག་
ཁང་གི་ཀ་བ་ཤིང་ལོ་ཅན་དུ་གཏེར་སྦས་པའི་དཀར་ཆག་ཤོག་དྲིལ་གསུམ་ཡོད་པ་ཇོ་བོ་རྗེ་
དཔལ་ལྡན་ཨ་ཏི་ཤ་ལ་མཁའ་འགྲོ་མས་ལུང་བསྟན་ནས་ཇོ་བོ་རྗེས་གཏེར་ནས་བཞེས་པའི་
དཀར་ཆག་གསུམ་ནི། བློན་པོ་རྣམས་ཀྱིས་མཛད་པའི་ཟླ་བ་འདོད་འཇོ། ཇོ་མོ་རྣམས་
ཀྱིས་མཛད་པའི་དར་དཀར་གསལ་བ། རྒྱལ་པོ་རང་ཉིད་ཀྱིས་མཛད་པའི་བཀའ་ཆེམས་
ཆེན་མོ་ཀ་ཁོལ་མ་དང་གསུམ། ཀ་བ་ཤིང་ལོ་ཅན་ནི། སངས་རྒྱས་ཀྱི་ལུང་གིས་ཟིན་པའི་
ཀ་བ་ཡིན། རྗེ་ཙོང་ཁ་པ་ཆེན་པོ་སངས་རྒྱས་ཀྱིས་ལུང་བསྟན་པ་ལས། ལྷ་ཁང་ཀ་བ་ཤིང་
ལོ་ཅན། ། ང་ཡི་གཟུགས་སྐུ་རྣམ་གཉིས་ལ། །དབུ་རྒྱན་འབུལ་ཞིང་མཆོད་པར་བྱེད། །ཅེས་
གསུངས། ཀ་བ་ཤིང་ལོ་ཅན་ནི། ར་ས་འཕྲུལ་སྣང་གི་གཙུག་ལག་ཁང་ནང་སྲོང་བཙན་

གསུམ་ཚན་པ། ༼ཆ༽ i5
སྒམ་པོ་སྐུ་འཁོར་ལྷན་བཅས་ཀྱི་འདྲ་སྐུ་ཡོད་པའི་ལྷ་ཁང་འདིའི་ཀ་བ་དེ་རེད་ཟེར། ཐག་
ཆོད་མི་ཤེས། ཇོ་བོ་རིན་པོ་ཆེ་མཇལ་ཇལ་དུ་ཕེབས་མཁན་ཚང་མས་ཀ་བ་དེ་ལ་དབུ་གཏུག་
ནས་ཐུགས་སྨོན་གནང་གི་འདུག །ཀ་བ་དེ་རེད་ཟེར་རྒྱུན་ཡོད། རྒྱལ་པོ་སྲོང་བཙན་སྒམ་
པོའི་ལྷ་ལྕམ་གསུམ་གྱིས་བཞེངས་པའི་ལྷ་ཁང་གསུམ་ནི། ཞང་ཞུང་བཟས་བཞེངས་པའི་
ཐེམ་བུ་གོག་པའི་ལྷ་ཁང་། རུང་ཡོང་བཟས་བཞེངས་པའི་བྲག་ལྷ་ཀླུ་ཕུག་ལྷ་ཁང་། འདིར་
ཇོ་བོ་རྩ་ཆེན་པོ་གཅིག་ད་ལྟའི་བར་བཞུགས་ཡོད། མང་བཟའ་ཁྲི་ལྕམ་གྱིས་བཞེངས་པའི་
བྲག་ཡེར་བའི་ལྷ་ཁང་དང་གསུམ། ལྷ་ལྕམ་དེ་གསུམ་ཀ་བོད་པ་རེད། རྒྱ་ནག་གིས་བོད་
ལ་དམག་དྲངས་མི་ཆོག་པའི་ཡི་གེ་གསུམ་ཡོད་ཟེར། རྒྱ་ནག་ཀའུ་ཤུའི་ཕོ་བྲང་གི་མདུན་
ན་གཅིག །གོང་བུ་དམེ་རུའི་རྡོ་རིང་ལ་གཅིག །ལྷ་ས་ར་ས་འཕྲུལ་སྣང་གི་གཙུག་ལག་
ཁང་གི་མདུན་དུ་རྡོ་རིང་ལ་གཅིག་དང་གསུམ། ཆོས་རྒྱལ་མེས་དབོན་རྣམ་གསུམ་ནི། རྒྱལ་
པོ་ཁྲི་རལ་པ་ཅན། རྒྱལ་པོ་སྲོང་བཙན་སྒམ་པོ། རྒྱལ་པོ་ཁྲི་སྲོང་ལྡེ་བཙན་དང་གསུམ།
མཁན་སློབ་ཆོས་གསུམ་ནི། མཁན་ཆེན་ཞི་བ་འཚོ། སློབ་དཔོན་པདྨ་འབྱུང་གནས། ཆོས་
རྒྱལ་ཁྲི་སྲོང་ལྡེ་བཙན་དང་གསུམ། འདི་གསུམ་དེ་ལྟ ར་འཛོམས་དགོས་པ་ནི། བལ་ཡུལ་
བྱ་རུང་ཁ་ཤོར་མཆོད་རྟེན་བཞེངས་པའི་སྐབས་ཀྱི་སྨོན་ལམ་གྱི་འབྲས་བུ་དང་། མཚོ་པདྨའི་
ལོ་རྒྱུས་ཟ་ཧོར་རྒྱལ་པོས་གསོན་བསྲེགས་མཛད་པའི་སྐབས་སུ་སྨོན་ལམ་གནང་བ་སོགས་
ཀྱི་འབྲས་བུ་སྨིན་པ་རེད་ཅེས་ཟེར། ཡང་བལ་ཡུལ་དུ་ནེའུ་ལེ་གཅིག་གི་ལོ་རྒྱུས་ཀྱང་ཡོད།
དེ་དུས་ཀྱི་སྨོན་ལམ་གྱི་འབྲས་བུ་ཡང་ཡོད་པ་རེད་ཟེར། འདིར་མང་དོགས་ནས་མ་བྲིས་
སོ༑ ༑བཀའ་གདམས་གོང་མའི་དགེ་བའི་བཤེས་གཉེན་སྐུ་མཆེད་གསུམ་ནི། དགེ་བཤེས་
པོ་ཏོ་བ། དགེ་བཤེས་སྤྱན་སྔ་བ། དགེ་བཤེས་ཕུ་ཆུང་བ་དང་གསུམ། ཆོས་ཀྱི་སྒོ་ནས་
སྐུ་མཆེད་ཡིན་གྱི་རིགས་བརྒྱུད་ཀྱི་སྒོ་ནས་མིན་གསུངས། མར་མི་དྭགས་གསུམ་ནི།
མ་མར་པ་ཆོས་ཀྱི་བློ་གྲོས། རྗེ་བཙུན་མི་ལ་བཞད་པའི་རྡོ་རྗེ། དྭགས་པོ་ལྷ་རྗེ་བསོད་ནམས་

416
 ༼ཆ༽ གསུམ་ཚན་པ།
རིན་ཆེན་དང་གསུམ། འདིས་རྩ་རིའི་གནས་སྟོན་པ་རེད་ཟེར། སྨན་པ་མཁས་པ་ཞིག་
ཀྱང་རེད། རྗེ་བཙུན་མི་ལའི་དངོས་སློབ་ཁྱད་པར་པ་གསུམ་ནི། ཉི་མ་ལྟ་བུ་དྭགས་པོ་ལྷ་
རྗེ༑ ཟླ་བ་ལྟ་བུ་རས་ཆུང་རྡོ་རྗེ་གྲགས་པ། རྒྱུ་སྐར་ལྟ་བུ་ཞི་བ་འོད་དང་གསུམ། ས་སྐྱ་
དཀར་པོ་རྣམ་གསུམ་ནི། ས་སྐྱ་ཀུན་དགའ་སྙིང་པོ། ས་སྐྱ་གྲགས་པ་རྒྱལ་མཚན། ས་
སྐྱ་བསོད་ནམས་རྩེ་མོ་དང་གསུམ། ས་སྐྱ་དམར་པོ་རྣམ་གསུམ་ནི། པཎྜིཏ་ཀུན་དགའ་
རྒྱལ་མཚན། འགྲོ་མགོན་ཆོས་རྒྱལ་འཕགས་པ། ཆོས་སྐུ་འོད་ཟེར་དང་གསུམ། འདི་
གསུམ་ལ་དམར་པོ་རྣམ་གསུམ་གྱི་ཐ་སྙད་སོག་ཡུལ་དུ་དར་བོ་ཡོད། རྣམ་པ་གསུམ་ཀ་
སོག་ཡུལ་ལ་ཕེབས་པ་རེད། དབེན་ས་པ་ཡབ་སྲས་ནི། གྲུབ་ཆེན་ཆོས་རྡོ་རྗེ། དབེན་ས་
པ་བློ་བཟང་དོན་གྲུབ། མཁས་གྲུབ་སངས་རྒྱས་ཡེ་ཤེས་དང་གསུམ། རྗེ་ཡབ་སྲས་གསུམ་
ནི༑ འཇམ་མགོན་བླ་མ་རྗེ་ཙོང་ཁ་པ་བློ་བཟང་གྲགས་པ། རྒྱལ་ཚབ་ཆོས་རྗེ་དར་མ་རིན་
ཆེན། མཁས་གྲུབ་ཆོས་རྗེ་དགེ་ལེགས་དཔལ་བཟང་པོ་དང་གསུམ། ལྷ་བླ་མ་ཡེ་ཤེས་
འོད་ཀྱིས་རྒྱ་གར་འཕགས་པའི་ཡུལ་ནས་བོད་གངས་ཅན་ཡུལ་དུ་སྤྱན་དྲངས་པའི་མཁས་
པ་པཱ་ལ་རྣམ་གསུམ་ནི། པཎྜི ཏ་དྷརྨ་པཱ་ལ། དེའི་སློབ་མ་ས་དྷུ་པཱ་ལ། གུ་ཎ་པཱ་ལ་དང་
གསུམ། དེ་གསུམ་གྱི་འཁྲུངས་ཡུལ་རྒྱ་གར་གང་ནས་ཡིན་གསལ་ཁ་མ་མཐོང་། དམར་
གཡོ་གཙང་གསུམ་ནི། དགེ་སློང་དམར་ཤཱཀྱ། གཡོ་དགེ་འབྱུང་། གཙང་རབ་གསལ་
དང་གསུམ། བོད་ཀྱི་སྟོན་པ་གསུམ་དུ་གྲགས་པ་ནི། སྐྱིད་ཤོད་སྟོད་ལུང་ཕུ་རྩ་གྱེ་མོ་ན་
འཁྲུངས་པ་བཀའ་གདམས་བསྟན་པའི་མེས་པོ་འབྲོམ་སྟོན་པ་རྒྱལ་བའི་འབྱུང་གནས་མཚན་
དགེ་བསྙེན་ཆོས་འཕེལ། ཡར་འབྲོག་ཏུ་འཁྲུངས་པ་རྔོག་སྟོན་ཤེས་རབ། ཐང་པོ་ཆེའི་ཉེ་
འདབས་སུ་འཁྲུངས་པ་ཁུ་སྟོན་བརྩོན་འགྲུས་གཡུང་དྲུང་དང་གསུམ། སྟོན་པ་གསུམ་པ་
དེས། ང་སོགས་སྒྲས་བསྡུས་པའི་མི་མིན། ཅེས་གསུངས་པའི་ལོ་རྒྱུས་ཡང་ཡོད། རྗེ་
ཙོང་ཁ་པ་ཆེན་པོའི་སློབ་མ་སྲས་ཀྱི་ཐུ་བོ་གསུམ་ནི། རྒྱལ་ཚབ་ཆོས་རྗེ། མཁས་གྲུབ་ཆོས་

417
གསུམ་ཚན་པ། ༼ཆ༽
རྗེ ༈ པཎ་ཆེན་དགེ་འདུན་གྲུབ་པ་དང་གསུམ། སྲས་སྒྲ་གཅན་འཛིན་ཡུམ་གྲགས་འཛིན་
མའི་ལྷུམས་སུ་ལོ་དྲུག་རིང་བཞུགས་པའི་ལོ་རྒྱུས་ལྷ་ས་པར་མའི་བཀའ་འགྱུར་འདུལ་པ་
པོ་ཏི་ང་པ། ཤོག་གྲངས་གཉིས་བརྒྱ་དང་གཅིག་ན་ཡོད། དེའི་ཕྱིར། བོད་ན་ཐང་སྟོན་
རྒྱལ་པོ་ཡུམ་གྱི་མངལ་ན་ལོ་དྲུག་ཅུ་བཞུགས་པ་རེད་ཟེར་རྒྱུན་ཡོད་པ་དེ། གཞི་མེད་རང་
ཨེ་ཡིན། མཁར་གསིལ་མི་འདྲ་བ་གསུམ་ཡོད། འདས་པའི་སངས་རྒྱས་འོད་སྲུང་གི་མཁར་
གསིལ་རྭ་གཅིག་མ། ད་ལྟར་པའི་སངས་རྒྱས་ཤཱཀྱ་ཐུབ་པའི་མཁར་གསིལ་རྭ་བཞི་མ། མ་
འོངས་པའི་སངས་རྒྱས་རྗེ་བཙུན་བྱམས་པའི་མཁར་གསིལ་རྭ་གཉིས་མ་དང་གསུམ། མཎྜལ་
ལ་གསུམ། ཕྱིའི་མཎྜལ། ནང་གི་མཎྜལ། གསང་བ་དེ་ཁོ་ན་ཉིད་ཀྱི་མཎྜལ་དང་གསུམ།
མཎྜལ་གྱི་ཚོམ་བུ་ལ་གསུམ། ཚོམ་བུ་བདུན་པ། ཚོམ་བུ་ཉེར་གསུམ་པ། ཚོམ་བུ་སོ་བདུན་
པ་དང་གསུམ། རིང་བསྲེལ་གསུམ་ནི། ཆོས་སྐུའི་རིང་བསྲེལ། སྐུ་བལ་གྱི་རིང་བསྲེལ།
གི་རིང་བསྲེལ་དང་གསུམ། དང་པོ་ནི་གཟུངས་ཀྱི་རིགས་སོ། །གཉིས་པ་ནི།
སྐུ་གདུ
དབུ་སྐྲ་དང་ཕྱག་སེན་སོགས། གསུམ་པ་ནི། སྐུ་གདུང་གི་རིང་བསྲེལ་དངོས་སོ། །ཆོས་
གོས་རྣམ་གསུམ་ནི། ཐང་གོས། བླ་གོས། རྣམ་སྦྱར་དང་གསུམ། འཁོར་ལོ་གསུམ་ནི།
འཁོར་ལོ་དང་པོ་བདེན་བཞིའི་ཆོས་འཁོར་ལྟ་བུ། འཁོར་ལོ་བར་བ་མཚན་ཉིད་མེད་པའི་
ཆོས་འཁོར་ལྟ་བུ། འཁོར་ཐ་མ་ལེགས་པར་རྣམ་པར་ཕྱེ་བའི་ཆོས་འཁོར་ལྟ་བུའོ། །བཟླས་
པ་གསུམ་ནི། དཔེར་ན། བདེན་བཞིའི་ངོ་བོ་བཟླས་པ། བདེན་བཞིའི་བྱ་བ་ལ་བཟླས་པ།
བདེན་བཞིའི་བྱེད་པ་འབྲས་བུ་ལ་བཟླས་པ་དང་གསུམ། རྣམ་མཁྱེན་གྱི་རྣམ་པ་བརྒྱ་རྩ་
བཅུའི་ཐ་མ་ཤེས་རྣམ་གསུམ་ནི། དེ་བཞིན་ཉིད་ཀྱི་ཤེས་རྣམ། རང་འབྱུང་གི་ཤེས་རྣམ།
སངས་རྒྱས་ཉིད་ཀྱི་ཤེས་རྣམ་དང་གསུམ། ཆོས་ཐམས་ཅད་ལ་ཡོད་པའི་ཆ་གསུམ་ནི། ཡུལ་
ཡིན་པའི་ཆ། ཡོན་ཏན་གྱི་ཆ། དོན་སྤྱིའི་ཆ་དང་གསུམ། བལ་ཡུལ་གྱི་མཆོད་རྟེན་རྣམ་
གསུམ་ནི། འཕགས་པ་ཤིང་ཀུན། བྱ་རུང་ཁ་ཤོར། སྟག་མོ་ལུས་སྦྱིན་དང་གསུམ། བོད་

418
 ༼ཆ༽ གསུམ་ཚན་པ།
ལྷོ་ཁ་ཡར་ཀླུང་རྟེན་གསུམ་ནི། རྟག་སྤྱན་བུམ་པ། འདིའི་ནང་བྱང་ཆུབ་སེམས་དཔའ་
རྟག་ཏུ་ངུའི་སྤྱན་གཡས་པ་ཡོད་ཟེར། དགོན་ཐང་བུམ་པ། ཚེ་ཆུ་བུམ་པ་དང་གསུམ། གནས་
གསུམ་ནི། ཁྲ་འབྲུག །ཤེལ་བྲག །ཡུམ་བུ་བླ་སྒང་དང་གསུམ། འདི་ནི་མདོ་དཔང་སྐོང་
ཕྱག་བརྒྱ་པ། གསེར་གྱི་མཆོད་རྟེན་རྣམས་ཐོག་མར་ཕེབས་པའི་གནས་ཡིན་ཟེར། གྲོང་
གི་ཐོག་མ་དང༌། ཞིང་གི་ཐོག་མ་རེད་ཟེར་བ་རྣམས་དེའི་ཉེ་འདབས་ན་འདུག །རྗེ་ཙོང་
ཁ་པ་ཆེན་པོ་བསྙེན་རྫོགས་ཀྱི་སྡོམ་པ་བཞེས་སའི་གནས་རྣམ་རྒྱལ་ཁང་ཟེར་བ་དེ་ཡང་དེའི་
ཐག་ཉེར་འདུག །ཕུག་གསུམ་ནི། རས་ཆུང་ཕུག །ཤེལ་གྱི་བྲག་ཕུག །བེ་རོ་ཕུག་དང་
གསུམ། དེ་དག་གི་གཡོན་ཕྱོགས་སུ་རྩེ་ཐང་གོང་པོ་རི་ཡོད་པ་དེ་བོད་ཀྱི་ཐོག་མའི་གནས་
རེད་ཟེར། བོད་ཀྱི་མཆོད་པ་གྲགས་ཆེན་གསུམ་ནི། རྭ་སྒྲེང་འཁོར་ཡུག་མཆོད་པའམ།
ཁུ་ཕྱུག་མཆོད་པ་དང་། བསམ་ཡས་མདོ་སྡེ་མཆོད་པ། གནའ་དུས་སུ་མུ་ནི་བཙན་པོའི་
སྐབས་སྡེ་སྣོད་གསུམ་ཀའི་མཆོད་པ་ཡོད་ཟེར། གུང་ཐང་མེ་ཏོག་མཆོད་པ་དང་གསུམ།
ཚལ་གུང་ཐང་མཇལ་མྱོང་། བླ་མ་ཞང་མཇལ་མ་མྱོང་ཟེར་རྒྱུན་ཡོད། ཆོ་འཕྲུལ་སྨོན་
ལམ་ཆེན་མོའི་བཅོ་ལྔའི་མཆོད་པ་དང་བཞི་ཡང་ཟེར། རྗེ་སྐུ་འབུམ་གྱི་བཅོ་ལྔའི་མཆོད་
པ་འཇིག་རྟེན་གྱི་ཁམས་ན་སྐད་གྲགས་ཡོད། བོད་ལ་ཚོང་འདུས་གསུམ་དུ་གྲགས་པ་ནི།
མཚོ་སྣ་ཚོང་འདུས། བྱམས་པ་གླིང་ཚོང་འདུས། སྟག་ལུང་ཚོང་འདུས་དང་གསུམ། འཇིག་
རྟེན་གྱི་ཁམས་འདི་དམག་ཆེན་གསུམ་འབྱུང་ཟེར་རྒྱུན་ཡོད་པའི་དང་པོ། སྐྱ་སེང་བུ་ལྔས་
དཔུང་ཚོགས་བཅུ་གཉིས་དང་འཐབ་པ་དང་། དམག་ཆེན་གཉིས་པ་ལ་ནི། དེང་སང་གི་
དམག་ཆེན་དང་པོ་དང༌། དམག་ཆེན་གཉིས་པ། དམག་ཆེན་གསུམ་པ་ཡོང་དོགས་གི་
ཡུལ་དུ་གྱུར་པ་རྣམས་དང་། དམག་ཆེན་གསུམ་པ་ནི། ཤམྦྷའི་རྒྱལ་པོ་རིགས་ལྡན་དྲག་
པོ་འཁོར་ལོ་ཅན་གྱིས་རབ་བྱུང་ཉེར་གཉིས་པའི་སྤྲེའུ་ལོར་ཀླ་ཀློའི་རྒྱལ་པོ་སྦྲང་རྩི་བློ་གྲོས་
དང་འཐོབ་པར་འགྱུར་པ་དེ་ངོས་བཟུང་ན་ལེགས་ཟེར་རྒྱུན་ཡོད། དམག་ཆེན་དང་པོ་དེའི་

གསུམ་ཚན་པ། ༼ཆ༽ 419
སྐབས་སུའང་རྫོགས་ལྡན་དང་པོའི་མཇུག་ཙམ་རུ་བ་ཏི། གྲོང་ཁྱེར་སེར་སྐྱེར་སྐྱེས་ཤིང་།
སེང་གེ་ལྟ་བུའི་བུ་ལྔའི་ནང་ཚན་གྱི་རུ་བ་ཏི་ཞེས་བྱ་བའི་མི་ཆེན་གཅིག་བུད་མེད་ཀྱི་ཆས་
སུ་བཞུགས་ཏེ། དཔུང་ཚོགས་བརྒྱ་ཕྲག་བཅུ་དང་བཅས་གངས་ཅན་དུ་བྲོས་པའི་རིགས་
བརྒྱུད་བོད་ལ་མང་པོ་ཡོད་ཟེར། བོད་ལ་ཤཱཀྱའི་རིགས་བརྒྱུད་ཡོད་ཟེར་རྒྱུན་ཡོད་པ་དེ་
ཡིན་ཟེར། གཞན་ཡང་། རི་བིན་མི་རྒད་པོ་གཅིག་གིས་བོད་ལ་ཤཱཀྱའི་རིགས་བརྒྱུད་ཡོད་
ཅེས་ལབ་པའི་གཏམ་རྒྱུད། རྒྱལ་དབང་མཆོག་གི་སྐུའི་གཅེན་པོ་སྟག་འཚེར་སྤྲུལ་སྐུ་ཐུབ་
བསྟན་འཇིགས་མེད་ནོར་བུ་ལས་ཐོས། དེ་ཡང་རུ་བ་ཏི་ཤཱཀྱའི་རིགས་ཡིན་པ་ལ་ཐུག་པ་
རེད་ཟེར་ཆོག །བོད་སྟོད་ཕྱོགས་ལ་ཤཱཀྱའི་རིགས་བརྒྱུད་མང་པོ་ཡོད་དམ་སྙམ། ར་ས་
འཕྲུལ་སྣང་གི་གཙུག་ལག་ཁང་ནང་སྟེང་ན་སྲོང་བཙན་སྒམ་པོའི་འདྲ་སྐུ། ཐད་ཀ་ན་ཇོ་
བོ་རིན་པོ་ཆེའི་ཐུགས་ཀ །འོག་ན་སྲོང་བཙན་སྒམ་པོས་ཐུགས་སྨོན་མཛད་པའི་རྡོ་སྦུད་
པ་གཟུགས་ཅན་གསུམ་འཛོམས་པས། འདིའི་སྟེང་དུ་བསྡད་ནས་སྨོན་ལམ་བཏབ་ན་གང་
བཏབ་འགྲུབ་ཟེར། དེ་ནས་གཡོན་ངོས་ཀྱི་ལྡེབ་རིས་ལ་གསེར་བྲིས་ཀྱི་རྒྱལ་བ་རིགས་ལྔའི་
ཞལ་བརྙན། དེ་ནས་ཀ་བ་གཅིག་གི་མདུན་བཀལ་བའི་མ་ཎི་ཡིག་དྲུག །དེ་རྗེས་ཐུགས་
མཆོད་རྟེན་དཀར་པོ་ཞལ་ལྷོར་གཟིགས་པ་དང་གསུམ། ཞག་རྩིས་ཚུལ་མི་འདྲ་བ་གསུམ་
ནི༑ ཚེས་ཞག །ཉིན་ཞག །ཁྱིམ་ཞག་དང་གསུམ། ཤོལ་ཟླ་དང་། ལོ་གསར་ལ་ལུག་
མགོ་སྒྲིགས་པའི་སྲོལ་བོད་ལ་ཡོད་པ་ཞག་རྩིས་ཚུལ་མི་འདྲ་བ་དེ་དག་གི་སྟེང་ནས་བྱུང༌།
ཕྱག་དར་ཁྲོད་པའི་གོས་ངོས་བཟུང་བའི་ཆེད་དུ་དུས་ཚིགས་གསུམ་དུ་ཕྱེ་བ་ནི། དགུན་
གྱི་ཟླ་བ་བཞི། དཔྱིད་ཀྱི་ཟླ་བ་བཞི། དབྱར་གྱི་ཟླ་བ་བཞི་བཅས་ཟླ་བ་བཅུ་གཉིས་ལོ་འཁོར།
བྱེ་བྲག་སྨྲ་བ་ལ། ཁ་ཆེའི་བྱེ་བྲག་སྨྲ་བ། ཉི་འོག་པའི་བྱེ་བྲག་སྨྲ་བ། ཡུལ་དབུས་ཀྱི་བྱེ་
བྲག་སྨྲ་བ་དང་གསུམ། རྣམ་བདེན་པ་ལ། སྒོ་ང་ཕྱེད་ཚལ་བ། གཟུང་འཛིན་གྲངས་
མཉམ་པ། སྣ་ཚོགས་གཉིས་མེད་པ་དང་གསུམ། དེ་དག་གསུམ་པོ་རེ་རེ་མདོ་སེམས་རང་

420
 ༼ཆ༽ གསུམ་ཚན་པ།
རྒྱུད་པ་གསུམ་གསུམ་ཡོད། སྒྲ་ལ་དབྱེ་ན། མི་ལྡན་རྣམ་གཅོད་ཀྱི་སྒྲ། གཞན་ལྡན་རྣམ་
གཅོད་ཀྱི་སྒྲ། མི་སྲིད་རྣམ་གཅོད་ཀྱི་སྒྲ་དང་གསུམ། རྟོག་པ་ལ་དབྱེ་ན་སྣང་ཡུལ་གྱི་སྒོ་
ནས། སྒྲ་སྤྱི་སྣང་བའི་རྟོག་པ། དོན་སྤྱི་སྣང་བའི་རྟོག་པ། སྒྲ་དོན་གཉིས་ཀ་སྣང་བའི་
རྟོག་པ་དང་གསུམ། ཡང་རྟོག་པ་ལ་དགོས་པའི་སྒོ་ནས། བརྡ་རྟེན་ཅན་གྱི་རྟོག་པ། དོན་
གཞན་སྒྲོ་འདོགས་པའི་རྟོག་པ། ལྐོག་གྱུར་པའི་དོན་གྱི་རྟོག་པ་དང་གསུམ། མཚན་གཉིས་
གསུམ་ནི། ཀུན་བཏགས། ཡོངས་གྲུབ། གཞན་དབང་དང་གསུམ། ངོ་བོ་ཉིད་མེད་པ་
གསུམ་ནི། མཚན་ཉིད་ངོ་བོ་ཉིད་མེད་པ། དོན་དམ་པ་ངོ་བོ་ཉིད་མེད་པ། སྐྱེ་བ་ངོ་བོ་
ཉིད་མེད་པ་དང་གསུམ། དེ་དག་མདོ་སྡེ་དགོངས་འགྲེལ་ལས་གསུངས། ཆོས་འཆད་
ཉན་བྱེད་པ་ལ་དགོས་པའི་དག་པ་རྣམ་པ་གསུམ་ནི། སློབ་དཔོན་གྱི་ངག་དག་པ། སློབ་
མའི་རྒྱུད་དག་པ། བཤད་བྱའི་ཆོས་དག་པ་དང་གསུམ། ཡང་ཆོས་འཆད་ཉན་བྱེད་པ་
ལ༑ རྩོམ་པ་པོའི་ཆེ་བ། ཆོས་ཀྱི་ཆེ་བ། ཆེ་བ་གཉིས་དང་ལྡན་པའི་ཆོས་དེ་ཇི་ལྟར་བཤད་
པ་དང་། ཉན་པའི་ཚུལ་དང་གསུམ། ཆོས་རྩོམ་པ་ལ་དགོས་པའི་ཁྱད་ཆོས་གསུམ་ནི།
སློབ་དཔོན་སྔ་མའི་མན་ངག་དང་ལྡན་པ། ཡི་དམ་ལྷ་ཡི་གནང་བ་ཐོབ་པ། དོན་རྟོགས་
པའི་ཤེས་རབ་དང་ལྡན་པ་དང་གསུམ། གང་རུང་དང་ལྡན་པ་ངེས་པར་དགོས། མགོན་
པོ་སྤུན་གསུམ་དུ་གྲགས་པའི་སྐུ་འདྲ་ལྷ་སའི་ཉེ་བར་ཡོད་པ། བདེ་ཆེན་མགོན་པོ། ཆོས་
ལུང་མགོན་པོ། འབྲོམ་སྟོད་མགོན་པོ་དང་གསུམ། འཕན་པོའི་བྱམས་པ་རྣམ་གསུམ་ནི།
ར་མ་བྱམས་པ། ལྷ་ཁང་བྱམས་པ། སློབ་པ་སྟོད་བྱམས་པ་དང་གསུམ། གཙང་གི་བྱམས་
པ་རྣམ་པ་གསུམ་ནི། རོང་བྱམས་པ། ཁྲོ་ཕུ་བྱམས་པ། ངམ་རིང་བྱམས་པ་དང་གསུམ།
གཞལ་བྱའི་གནས་གསུམ་ནི། མཐོང་བ་མངོན་གྱུར། ཅུང་ཟད་ལྐོག་གྱུར། ཤིན་ཏུ་ལྐོག་
གྱུར་དང་གསུམ། དཔྱད་པ་གསུམ་གྱིས་དག་ཚུལ་ནི། མཐོང་བ་མངོན་གྱུར་སྟོན་པའི་
ཆ་ལ་མངོན་སུམ་ཚད་མས་གནོད་པ་མེད་པ། ཅུང་ཟད་ལྐོག་འགྱུར་སྟོན་པའི་ཆ་ལ་དངོས་

གསུམ་ཚན་པ། ༼ཆ༽ 421
སྟོབས་རྗེས་དཔག་གིས་གནོད་པ་མེད་པ། ཤིན་ཏུ་ལྐོག་གྱུར་སྟོན་པའི་ཆ་ལ་ཡིད་ཆེས་ཀྱི་
རྗེས་དཔག་གིས་གནོད་པ་མེད་པ་དང་གསུམ། རྒྱལ་བའི་སྲས་སུ་འཇོག་ཚུལ་མི་འདྲ་བ་
གསུམ་ནི། སངས་རྒྱས་ཀྱི་གསུང་ལས་སྐྱེས་པས་སྲས་སུ་འཇོག་པ་དང་། ཀུན་རྫོབ་བྱང་
ཆུབ་ཀྱི་སེམས་ཀྱི་སྒོ་ནས་སྲས་སུ་འཇོག་པ་དང་། དོན་དམ་བྱང་ཆུབ་ཀྱི་སེམས་ཀྱི་སྒོ་ནས་
སྲས་སུ་འཇོག་ཚུལ་དང་གསུམ། དེ་དག་གི་དང་པོ་དབུ་མ་ལ་འཇུག་པ། གཉིས་པ་སྤྱོད་
འཇུག །གསུམ་པ་འཇུག་པ་རང་འགྲེལ་ལས་གསུངས། བོད་ཀྱི་བསྟན་བཅོས་ཀྱི་དབུར་
རྒྱ་གར་སྐད་དང་། བོད་སྐད་གཉིས་སྨོས་པའི་དགོས་པ་གསུམ་ལས། དང་པོ་ནི་སམ་སྐྲྀཏའི་
སྐད་སོགས་ལ་བག་ཆགས་འཇོག་ཅིང་གཞུང་འདི་ལ་རྒྱ་སྐད་དུ་མིང་འདི་སྐད་ཟེར་ཞེས་བརྡ་
ཤེས་པར་འགྱུར་པ། གཉིས་པ་ནི། དཔེར་ན། གཞུང་འདི་ལ་རྒྱན་འགྲེལ་ཞེས་བརྡ་སྦྱར་
བས་བརྡ་དུས་སུ་མིང་དོན་གྱི་འབྲེལ་བ་ཤེས་ཤིང་། ཐ་སྙད་ཀྱི་དུས་སུ་མིང་ལས་དོན་རྟོགས་
པ་དགོས་པའི་གཙོ་བོ། དོན་མཐོང་བ་ལས་མིང་དྲན་པའང་དགོས་པ་ཡིན། གསུམ་པ་
ནི༑ སྤྱིར་མིང་ཀླད་དུ་སྨོས་པས་བཙལ་སླ་ཞིང་། སྐད་གཉིས་ཀྱི་དོན་གཅིག་བརྗོད་པར་
མཐོང་བས་སྐད་གཉིས་པོ་རྣམ་གྲངས་སུ་ཤེས་པ་དང་། རྒྱ་གར་སྐད་གོ་བ་མེད་པ་བོད་
སྐད་གོ་བ་ཅན་དུ་སྒྱུར་བྱེད་པ་ལ་བྱས་ཤེས་དྲིན་གཟོའི་བློ་སྐྱེ་བའོ། །ཞེས་བུ་སྟོན་རིན་པོ་
ཆེ་རིན་ཆེན་གྲུབ་ཀྱི་ལུང་གི་སྙེ་མར་གསུངས། བོད་ཀྱི་བསྟན་བཅོས་ཀྱི་དབུར་རྒྱ་གར་སྐད་
སྨོས་པའི་དགོས་པ་གསུམ་ནི། ཆོས་ལ་ཡིད་ཆེས་སྐྱེས། སྐད་ལ་བག་ཆགས་འཇོག །རྒྱུད་
ལ་བྱིན་རླབས་འཇུག་པ་དང་གསུམ། ལེགས་བཤད་གསེར་གྱི་ཕྲེང་བ་ལས་གསུངས། མཆོག་
ཏུ་གྱུར་པ་གསུམ་ནི། ལོག་ཐམས་ཅད་ཀྱི་ནང་ནས་སྟོན་གྱི་ལོག་མཆོག །རྗེས་ཐམས་
ཅད་ཀྱི་ནང་ནས་བ་ལང་གི་རྗེས་མཆོག །འདུ་ཤེས་ཐམས་ཅད་ཀྱི་ནང་ནས་མི་རྟག་པའི་
འདུ་ཤེས་མཆོག་ཡིན་པ་དང་གསུམ། འདུས་བྱས་ཡིན་ན་འཆི་བ་མི་རྟག་པ་སྟོན་པའི་དགེ་
བའི་བཤེས་གཉེན་ཡིན་པས་ཁྱབ་པ་གསུངས་པའང་ཡོད། གཟུང་ན་ཚིག་མི་འཛིན། བསམ་

422 ༼ཆ༽ གསུམ་ཚན་པ།
ན་དོན་མི་གོ །སྒོམ་ན་རྒྱུད་ལ་མི་སྐྱེ་བའི་སྐབས་སུ་ཞིང་གི་མཐུ་ལ་བརྟེན་པ་མན་ངག་ཡིན་
པར་ལམ་རིམ་ལས་གསུངས། སྒོམ་ལ། གང་གིས་སྒོམ་པའི་རྟེན། གང་སྒོམ་བྱའི་ཡུལ།
ཇི་ལྟར་སྒོམ་པའི་ཚུལ་དང་གསུམ། དེ་ལྟར་བྱ་བྱེད་ལས་གསུམ་སྦྱར་དགོས། ཤེས་བྱ་
ལ༑ ཕུང་པོ། ཁམས། སྐྱེ་མཆེད་དང་གསུམ། ཡང་ཁམས་ལ་རེ་གཉིས་ཁམས་མང་
པོའི་མདོ་ལས་གསུངས། དེ་གསུམ་གྱི་དོན་རིམ་བཞིན། དུ་མ་སྤུངས་པ་ལྟ་བུ་ཡིན་པས་
ན་ཕུང་པོ། རྣམ་ཤེས་སྐྱེ་བའི་སྒོ་བྱེད་པས་ན་སྐྱེ་མཆེད། རིགས་ཡིན་པས་ན་ཁམས། མཛོད་
རྩ་ལས། སྤུངས་དང་སྐྱེ་སྒོ་རིགས་ཀྱི་དོན། །ཕུང་པོ་སྐྱེ་མཆེད་ཁམས་རྣམས་ཡིན། །རྨོངས་
དབང་འདོད་རྣམ་གསུམ་གྱི་ཕྱིར། །ཕུང་པོ་ལ་སོགས་གསུམ་བསྟན་ཏོ། །ཞེས་དགོས་པ་
དང་བཅས་གསུངས།
གདན་ས་དགོན་པ་རྣམས་སུ་ཁམས་ཚན། མི་ཚན་ཟེར་བ་ཡོད་པ་དང་། བཤད་
ཚུལ་གཅིག་ལ་ཁང་ཚན་ཟེར་བའང་ཡོད། ཁམས་ཚན་ཟེར་བ་ནི། རིགས་སོ་སོར་དབྱེ་
བའི་དོན་ཡིན་ནམ་སྙམ། ཁམས་ཚན་ཟེར་བ་སྡེ་ཚན་དང་རིགས་ལའང་འཇུག་རུང་ངོ།།
དཔེར་ན། གཙང་པའི་རིགས་ཀྱི་མི་གཙང་བ་ཁམས་ཚན་ལ་ཐོབ། ཨ་མདོའི་མི་རིགས་
རྣམས་ཨ་མདོ་ཁམས་ཚན་རྣམས་ལ་ཐོབ་པ་ལྟ་བུའི། །མཛོད་སྡོམ་ལས། ཁམས་ནི་རྒྱུ་
ཡི་དོན་ཡིན་ཡང་། །འདིར་ཁམས་དེ་དེ་ཡིན་པ་དགོས། །ཞེས་གསུངས། བོད་ལ་ཐག་
རིང་པོ་ནས་སློབ་གཉེར་ལ་ཡོང་མཁན་མི་རིགས་མི་འདྲ་བ་ཤིན་ཏུ་མང་པོ་ཡོད། དེ་དག་
རིགས་རུས་ཁམས་སོ་སོའི་དབང་གིས་ཐོབ་ཁུངས་ཁམས་ཚན་སོ་སོ་ཡོད་པ་རེད། ཤཱཀྱའི་
རྒྱལ་པོའི་བསྟན་པ་འདི་ལ་རྒྱལ་བའི་སྐུ་དང་མཆོད་རྟེན་བཞེངས་པ་དང་། ཉམས་གསོ་
བྱེད་པ་རྣམས་བྱམས་པའི་འདུས་པ་དང་པོར་གྲོལ་བར་འགྱུར་ཞིང་། རྒྱལ་བའི་གསུང་
རབ་འདི་བཞིན་བཞེངས་པ་རྣམས་འདུས་པ་གཉིས་པར་གྲངས་ ༩༠༦༠༠༠ གྲོལ་བ་ཐོབ།
ད་ལྟ་དགེ་སློང་གི་དགེ་འདུན་ལ་མཆོད་པ་བྱེད་པ་རྣམས་འདུས་པ་གསུམ་པར་གྲངས་

གསུམ་ཚན་པ། ༼ཆ༽ 423
༩༠༦༠༠༠ གྲོལ་བར་འགྱུར། ཞེས་བྱམས་པ་ལུང་བསྟན་པའི་མདོ་ཚན་གསུམ་གྱི་དོན་དགའ་
བའི་བཤེས་གཉེན་གྱི་རྟོགས་བརྗོད་ལས་བཤད། དང་པོ་གཉིས་ཀྱི་གོ་རིམ་ལ་དཔྱད། དུས་
གསུམ་ནི། འདས་པ། མ་འོངས་པ། ད་ལྟར་པ་དང་གསུམ། རེ་རེ་ལ་འདས་པའི་འདས་
པ་སོགས་སྦྱར་ན་མཐའ་མེད་པ་རྩིས་རྒྱུ་ཡོད། བྱེ་བྲག་སྨྲ་བས་དུས་གསུམ་རྫས་གྲུབ་དུ་
འདོད། མདོ་སེམས་རང་རྒྱུད་པ་གསུམ་གྱིས་འདས་པ་དང་མ་འོངས་པ་གཉིས་རྟག་པར་
འདོད། ཐལ་འགྱུར་པས་འདུས་བྱས་རྣམས་རང་རང་ཞིག་པའི་རྒྱུར་འདོད་པས། དུས་
གསུམ་དངོས་པོར་འདོད། ཆོས་འདིའི་ཞིག་པ་ཆོས་འདིའི་འདས་པ་ཡིན་ཡང་། ཆོས་
འདིའི་དུས་སུ་མ་འོངས་པ་ཡིན་པའི་ཞིབ་ཆ་དགོས། རྩོད་པའི་རྒྱུ་གསུམ་ནི། སྐྱེས་ཐོབ་
ཀྱི་ཤེས་རབ་ཆེ་བ། སྒྲ་ཚད་ལ་མཁས་པ། རང་གཞན་གྱི་གཞུང་ལུགས་ལ་ལེགས་པར་
བྱང་བ་དང་གསུམ། ཡང་། རང་གི་དམ་བཅའི་ནུས་པ་ཐོན་པ། ཟློག་ཟླ་ཁེགས་ནུས་པ།
རྟགས་ཀྱི་སྐྱོན་བསལ་བ་དང་གསུམ། རྩོད་པའི་རྒྱན་ནི། ངག་སྙན་ཅིང་འཇམ་པ། ལུང་
དང་རིགས་པ་གསལ་ལ་རྣོ་བ། སྒྱིད་ལུག་པ་དང་ང་རྒྱལ་མེད་ཅིང་ཕ་རོལ་པོ་དམའ་འབེབས་
པའི་ཚིག་མདའ་མི་འཕེན་པ་དང་། ཀུན་སློང་དག་པ་སོགས་སོ། །རྩིས་ལ་མཁས་པ་རྒྱ་
མཚོ་གསུམ་ནི། རྩ་ཆུང་ཆོས་གྲགས་རྒྱ་མཚོ། ཕུག་པ་ལྷུན་གྲུབ་རྒྱ་མཚོ། མཁས་གྲུབ་
ནོར་བཟང་རྒྱ་མཚོ་དང་གསུམ། འདིས་འོལ་ཁ་རིན་ཆེན་སྒང་གི་དགོན་པ་བཞེངས། བ་
སོ་ཆོས་ཀྱི་རྒྱལ་མཚན་གྱི་སློབ་མ་དགེ་ལྡན་སྙན་བརྒྱུད་ཀྱི་སྣོད་ལྡན་རྡོ་རྗེ་མཆེད་གསུམ་དུ་
གྲགས་པ་ནི། གྲུབ་ཆེན་ཆོས་རྡོ་རྗེ། སྟོད་ལུང་པ་དཔལ་ལྡན་རྡོ་རྗེ། ཁམས་པ་རིན་ཆེན་
རྡོ་རྗེ་དང་གསུམ། གྲུབ་ཆེན་ཆོས་རྡོ་རྗེ་ཉང་སྟོད་ཇོ་མོ་ལྷ་རིའི་པདྨ་ཕུག་ཏུ་བཞུགས། སྟོད་
ལུང་དཔལ་ལྡན་རྡོ་རྗེ་གྲིབ་ཀྱི་རྒྱ་བྲག་རྡོ་རྗེ་བརྩེགས་པའི་གཞལ་ཡས་སུ་བཞུགས། ཁམས་
པ་རིན་ཆེན་རྡོ་རྗེ་འཕན་ཡུལ་འཇོག་པ་ཕུའི་དབེན་གནས་སུ་བཞུགས་ཤིང་འཆི་མེད་རྡོ་རྗེའི་
སྐུ་སྐལ་དམན་གྱིས་མི་སྣང་བར་རྒྱལ་དབང་ལྔ་པ་ཆེན་པོའི་རྡོ་རྗེ་སྲོག་ཤིང་གི་ལོ་རྒྱུས་སུ་

424
 ༼ཆ༽ གསུམ་ཚན་པ།
གསུངས། རྗེ་ཕག་ཞང་གསུམ་ནི། རྗེ་ཙོང་ཁ་པ། ཕག་མོ་གྲུབ་པཾ། བླ་མ་ཞང་དང་གསུམ།
གདན་ས་རྣམས་སུ་བླ་མ་དེ་གསུམ་གྱི་སྐུ་འདྲ་ཤག་ལ་ཡོད་ན་རྩམ་པ་ཆད་མི་ཡོང་ཟེར་རྒྱུན་
ཡོད། ཏཱ་ཁུ་རེ་ཆེན་མོར་རྟེན་གཙོའི་གྲངས་ལ་དཔལ་མགོན་འཕགས་པ་ཀླུ་སྒྲུབ་ཀྱིས་བྱང་
ཆུབ་ཤིང་གི་ལོ་མར་ཕྱག་བྲིས་མཛད་པའི་བཀའ་བརྒྱད་སྟོང་པ་ཡོད། ཏཱ་ཁུ་རེ་ཆེན་པོའི་
མཚན་ཉིད་གྲྭ་ཚང་གསུམ་ནི། བཀྲ་ཤིས་ཆོས་འཕེལ་ཀུན་མཁྱེན་ཡིག་ཆ། ཀུན་དགའ་
ཆོས་གླིང་བསོད་གྲགས་ཡིག་ཆ། ཡིད་དགའ་ཆོས་འཛིན་རྗེ་བཙུན་ཡིག་ཆ་དང་གསུམ།
བཀྲ་ཤིས་ལྷུན་པོའི་མཚན་ཉིད་གྲྭ་ཚང་གསུམ་ནི། ཐོས་བསམ་གླིང་། དཀྱིལ་ཁང་གྲྭ་ཚང་།
ཤར་རྩེ་གྲྭ་ཚང་དང་གསུམ། ལོ་གྲངས་བདུན་བཅུ་དོན་བདུན་རིང་བོད་ཀྱི་ཆབ་སྲིད་དབང་
པའི་གཙང་པ་སྡེ་སྲིད་བུ་བརྒྱུད་གསུམ་ནི། ཚེ་བརྟན་རྡོ་རྗེ། དེའི་སྲས་ཕུན་ཚོགས་དབང་
རྒྱལ། དེའི་སྲས་ཀརྨ་བསྟན་སྐྱོང་དབང་པོ་དང་གསུམ། འཆི་བ་དྲན་པའི་ཚུལ་གསུམ།
ངེས་པར་འཆི་བ་བསམ་པ། ནམ་འཆི་ངེས་པ་མེད་པ་བསམ་པ། འཆི་བའི་ཚེ་ཆོས་མ་
གཏོགས་གང་གིས་ཀྱང་མི་ཕན་པ་བསམ་པ་དང་གསུམ། ནམ་འཆི་བ་ངེས་པ་མེད་པ་བསམ་
པ་ལ། འཆི་བ་ངེས་པར་འོང་ལ་དེའང་རྐྱེན་གང་གིས་ཀྱང་བཟློག་ཏུ་མེད་པ་བསམ་པ། ཚེ་
ལ་སྣོན་པ་མེད་ཅིང་བྲི་བྱེད་བར་མ་ཆད་དུ་ཡོང་བ་བསམ་པ། གསོན་པའི་ཚེ་ནའང་ཆོས་
བྱ་ཁོམ་མེད་པ་བསམ་པ་དང་གསུམ། གཞན་གཅིག་ཡོད་ཀྱང་མ་བྲིས། འཆི་བའི་ཚེ་ཆོས་
མ་གཏོགས་པ་གཞན་གང་གིས་ཀྱང་མི་ཕན་པ་བསམ་པ་ལ་གསུམ། ལུས་དང་། ལོངས་
སྤྱོད་དང་། སྤུན་ཉེ་དུ་ངོ་ཤེས་གང་གིས་ཀྱང་མི་ཕན་པ་བསམ་པ་དང་གསུམ། ཐག་གཅད་
པ་གསུམ་ནི། ཆོས་བྱ་དགོས་པར་ཐག་གཅད་པ། ཆོས་རྣམ་པར་དག་པར་བྱ་དགོས་པར་
ཐག་གཅད་པ། ཆོས་ད་ལྟ་ཉིད་ནས་བྱ་དགོས་པར་ཐག་གཅད་པ་དང་གསུམ། ལམ་ལ་
བློ་སྦྱོང་བའི་ཚུལ་ལ་གསུམ། སྐྱེས་བུ་ཆུང་ངུ་དང་ཐུན་མོང་པའི་ལམ་ལ་བློ་སྦྱོང་བ། སྐྱེས་
བུ་འབྲིང་དང་ཐུན་མོང་བའི་ལམ་ལ་བློ་སྦྱོང་བ། སྐྱེས་བུ་ཆེན་པོའི་ལམ་ལ་བློ་སྦྱོང་བ་དང་

425
གསུམ་ཚན་པོ། ༼ཆ༽
གསུམ། རྣམ་པ་ལ། གཞི་ཤེས་ཀྱི་རྣམ་པ། ལམ་ཤེས་ཀྱི་རྣམ་པ། རྣམ་མཁྱེན་གྱི་རྣམ་པ་
དང་གསུམ། དབྱེ་བ་རྣམས་བརྐྱང་ན་བརྒྱ་དང་དོན་གསུམ། མངོན་རྟོགས་རྒྱན་ལས་
གསུངས། དེ་དག་ནི་བྱང་ཆུབ་སེམས་དཔའ་རྣམས་ཀྱི་སྒོམ་བྱའི་གཙོ་བོ་ཡིན་ནོ། །དངུལ་
ཆུ་ཡབ་སྲས་གསུམ་ནི། མཁས་གྲུབ་ངག་དབང་རྡོ་རྗེ། རྗེ་བཙུན་དྷརྨ་བྷ་དྲ། དབྱངས་
ཅན་གྲུབ་པའི་རྡོ་རྗེ་དང་གསུམ། དཀོན་མཆོག་གསུམ་ནི། སངས་རྒྱས་དཀོན་མཆོག །ཆོས་
དཀོན་མཆོག །དགེ་འདུན་དཀོན་མཆོག་དང་གསུམ། རེ་རེའི་ཡོན་ཏན་བརྒྱད་བརྒྱད་
འོག་ཏུ་འཆད་པར་འགྱུར། དོན་དམ་པའི་སྐྱབས་གསུམ་གྱི་ཡིན་པ་ཡོད་ལ། ཡིད་ཀྱི་རྣམ་
ཤེས་གང་ཟག་གི་མཚན་གཞིར་འདོད་པའི་ལུགས་ལ་ཀུན་རྫོབ་པའི་སྐྱབས་གསུམ་གྱི་ཡང་
གཞི་མཐུན་འདོད་དགོས་སོ། །ལྷག་མཐོང་སྒྲུབ་པའི་རྒྱུ་ཚོགས་གསུམ་ནི། གསུང་རབ་
ཀྱི་གནད་ཤེས་པའི་བཤེས་གཉེན་བསྟེན་པ། སྟོང་ཉིད་སྟོན་པའི་གསུང་རབ་ལ་མང་ཐོས་
བཙལ་བ། ཚུལ་བཞིན་དཔྱོད་པའི་ཤེས་རབ་ཀྱིས་ཡང་དག་པའི་ལྟ་བ་བསྐྱེད་པ་ལ་འབད་
པ་དང་གསུམ། རྒྱ་གར་འཕགས་པའི་ཡུལ་དུ་མཆོད་རྟེན་རྩ་ཆེན་གསུམ་ཡོད། འདུན་
པ་སླར་ལོག་པའི་མཆོད་རྟེན། གཙུག་ཕུད་བླངས་པའི་མཆོད་རྟེན། དུར་སྨིག་བླངས་པའི་
མཆོད་རྟེན་དང་གསུམ། མདོ་རྒྱ་ཆེར་རོལ་པ་ལས་གསུངས། །
བོད་ཆོལ་ཁ་གསུམ་ནི། དབུས་གཙང་ཆོས་ཀྱི་ཆོལ་ཁ། མདོ་སྟོད་མིའི་ཆོལ་ཁ།
མདོ་སྨད་རྟའི་ཆོལ་ཁ་ཟེར། དྷརྨ་བྷ་དྲའི་མཛད་རྣམ། བསྟན་པའི་མཛེས་རྒྱན་གྱི་ཤོག་
གྲངས་བཅུ་བཞི་པར། ཆོལ་ཁའམ་བོད་སྐད་ཀྱི་དབང་དུ་བྱས་ན་འབྱུང་ཁུངས་གསུམ་ཡོད་
ཅིང་། ཞེས་གསུངས། དེ་ལྟར་ན། ཚོལ་ཁ། ཞེས་པ་ཟུར་ཆག་ནས་ཆོལ་ཁ་ཟེར་བ་འདྲ་
སྙམ། སོག་སྐད་དུ། ཚོལ་ཞེས་པ་འབྱུང་ཁུངས་ཀྱི་སྒྲ་ཡིན། དངུལ་ཆུ་རིན་པོ་ཆེས། འམ་
སྒྲ་སྦྱར་བ་ལ་དཔག་ན་སོག་སྐད་ཡིན་པར་སེམས། ཁོ་པི་ལའི་སེ་ཆེན་ཁང་། བོད་སྐད་
དུ༑ སེ་ཆེན་རྒྱལ་པོས། འགྲོ་མགོན་ཆོས་རྒྱལ་འཕགས་པ་ལས་དབང་ཞུས་པའི་ཡོན་དང་

426
 ༼ཆ༽ གསུམ་ཚན་པ།
པོ་ལ། བོད་ཁྲི་སྐོར་བཅུ་གསུམ་ཕུལ། དབང་བར་པའི་ཡོན་དུ་ཆོས་དུང་དཀར་པོ་རྒྱང་
གྲགས་ཀྱིས་གཙོས་བོད་ཆོལ་ཁ་གསུམ་ཕུལ། དབང་ཐ་མའི་ཡོན་ལ། རྒྱའི་མི་ཡུར་ཆེན་
མོ་ཕུལ་བས་བདག་ཉིད་ཆེན་པོ་འདི་ཐུགས་ཤིན་ཏུ་མཉེས། ཞེས་གུ་ཤྲཱི་ཚེ་འཕེལ་གྱིས་ཧོར་
ཆོས་འབྱུང་ལས་གསུངས་པས་དཔྱད། འོག་ཏུ་འཆད་པར་འགྱུར་རོ། །གདོས་བུ་གསུམ་
ནི༑ ཆུ་ཚོལ་གྱི་སྣོད་ལྟ་བུ་ཆུས་བཀང་བ་རྣམ་པར་དཔྱང་བ་དང་། བྱང་བུའི་རྣམ་པའི་
ཤིང་མཐོ་གང་བ་རྣ་བའམ་མགོ་ལ་བཞག་པ། རིལ་པ་ཆུང་དུ་ལྟ་བའི་སྣོད་ཆུས་བཀང་བ་
རྣ་བར་དཔྱང་བ་དང་གསུམ། དེ་གསུམ་ནི་སྒོམ་གྱི་ཚེ་གཉིད་བྲོ་ན་སངས་བའི་ཐབས་སོ།།
འདུལ་བ་ལས་གསུངས།
གཞི་བཅུ་བདུན་ལས་གོས་གཞིའི་གླེང་གཞི་ནི། ཆོས་གོས་རྣམ་གསུམ་ཙམ་སྔོན་
ཆོག་དུས་ནས་ཡོད་ལ། སྣམ་ཕྲན་སྣེལ་ཞིའི་དྲས་དྲུབ་ནི། རྒྱལ་པོ་གཟུགས་ཅན་སྙིང་པོས་
འཚོ་བ་པ་གོས་ངུར་སྨིག་གྱོན་པ་ལ་གླང་པོ་ཆེ་ལས་བབས་ཏེ། ཕྱག་བྱས་རྐང་པར་མགོ་
བོས་གཏུགས་པར། འཁོར་གྱིས་དེ་སྟོན་པའི་ཉན་ཐོས་མ་ལགས་འཚོ་བ་པ་ལགས་སྨྲས་
པས། རྒྱལ་པོས་སྟོན་པར་དགེ་སློང་གི་ཆོས་གོས་ལ་གཞན་དང་མི་འཁྲུལ་པའི་མཚན་མ་
མཛད་པར་གསོལ་བས། ལུས་འཕགས་ཀྱི་ཞིང་ལྟ་བུའི་དྲས་དྲུབ་བྱེད་པར་གནང་བའོ། ། ཆོས་
གོས་རྣམ་གསུམ་གོང་དུ་བཤད་ཟིན། དུས་འཁོར་རྩ་རྒྱུད་དུམ་བུ་བླ་མའི་ཡོན་ཏན་བཟུང་
བ་ལས། ཉེ་དུ་འབྲེལ་བ་ཤུལ་ན་གནས་པ་ཡི། །གཤིན་གྱི་དོན་དུ་དགེ་བ་གང་བྱས་པ། །རྣམ་
པར་སྨིན་པ་མ་ཕྱིར་བེའུ་བཞིན། །གང་དུ་གནས་པ་དེ་ཡི་རྗེས་སུ་འབྲང་། །དེ་བཞིན་མོས་
གུས་ལྡན་པའི་སློབ་མ་ཡིས། །བླ་མ་འདས་པའི་ལོ་ཟླ་ཚེས་གྲངས་དག །ངེས་པར་བཟུང་
སྟེ་མཆོད་པ་བྱས་གྱུར་ན། །ཐུགས་ཀྱི་དགོངས་པ་ཡོངས་སུ་རྫོགས་པར་འགྱུར། །ཞེས་
གསུངས། ཇོ་བོ་རྗེའི་གསུང་དེ་དང་འདྲ་བ་ཞིག་གོང་དུ་བཤད་ཟིན། བཀའ་གདམས་པ་
ལ༑ བཀའ་གདམས་གཞུང་པ་པ། བཀའ་གདམས་ལམ་རིམ་པ། བཀའ་གདམས་མན་

427
བཞི་ཚན་པ། ༼ཆ༽
ངག་པ་དང་གསུམ། བཀའ་གདམས་པའི་དགེ་བའི་བཤེས་གཉེན་རྣམས་ཀྱི་གསུངས་ལས།
སོས་དུས་མེད་པའི་ནད་པ། ཐར་དུས་མེད་པའི་བཙོན་པ། ཕྱིན་དུས་མེད་པའི་མགྲོན་པོ་
དང་གསུམ། སངས་རྒྱས་ཀྱི་བཀའ་ལས་གཅིག་ཀྱང་མ་ལུས་པར་གདམས་ངག་ཏུ་ཤར་
བས་ན་བཀའ་གདམས་པའོ། །ཕྲེང་བ་སྐོར་གསུམ་ནི། ཨ་བྱཱ་ཀ་རོས་མཛད་པའི་དཀྱིལ་
ཆོག་རྡོ་རྗེ་ཕྲེང་བ། སྒྲུབ་ཐབས་རྣལ་འབྱོར་ཕྲེང་བ། སྦྱིན་སྲེག་འོད་ཀྱི་ཕྲེང་བ་དང་གསུམ།
མཁའ་སྤྱོད་སྐོར་གསུམ་ནི།. ན་རོ་མཁའ་སྤྱོད། ཨིནྡྲ་མཁའ་སྤྱོད། མི་ཏྲི་མཁའ་སྤྱོད་
དང་གསུམ། དམར་ཆེན་སྐོར་གསུམ་ནི། ཀུ་རུ་ཀུ་ལླེ། ཚོགས་བདག །འདོད་རྒྱལ་ལོ།།
དམར་ཆུང་སྐོར་གསུམ་ནི། ཀུ་རུ་ཀུ་ལླེ་གསེར་གྱི་སྙིང་ཐིག་ཅན། ནོར་རྒྱུན་མ་དམར་
མོ༑ ལྷ་མོ་ཏི་ནུ་མའོ། །ཆོ་འཕྲུལ་གསུམ་ནི། རྫུ་འཕྲུལ་གྱི་ཆོ་འཕྲུལ། ཀུན་ཏུ་བརྗོད་པའི་
ཆོ་འཕྲུལ། རྗེས་སུ་བསྟན་པའི་ཆོ་འཕྲུལ་དང་གསུམ། རིག་འཛིན་གསུམ་ནི། རྫས་ཀྱི་
རིག་འཛིན། ལུས་ཀྱི་རིག་འཛིན། ལོངས་སྤྱོད་ཀྱི་རིག་འཛིན་དང་གསུམ། སངས་རྒྱས་
ཀྱི་མཉམ་པ་ཉིད་གསུམ་ནི། ཚོགས་བསགས་པ་མཉམ་པ། ཆོས་སྐུ་བརྙེས་པ་མཉམ་པ།
སེམས་ཅན་གྱི་དོན་སྤྱོད་པ་མཉམ་པ་དང་གསུམ། སངས་རྒྱས་ཀྱི་གསང་བ་གསུམ་ནི། སྐུའི་
གསང་བ། གསུང་གི་གསང་བ། ཐུགས་ཀྱི་གསང་བ་དང་གསུམ་མོ། །
བཞི་ཚན་པ། སངས་རྒྱས་ཀྱི་སྐུ་ལ། ངོ་བོ་ཉིད་སྐུ། ཡེ་ཤེས་ཆོས་སྐུ། ལོངས་སྐུ།
སྤྲུལ་སྐུ་དང་བཞི། མངོན་རྟོགས་རྒྱན་ལས་གསུངས། ཆོས་ཀྱི་སྡོམ་བཞི་ནི། འདུས་བྱས་
ཐམས་ཅད་མི་རྟག་པ། ཟག་བཅས་ཐམས་ཅད་སྡུག་བསྔལ་པ། ཆོས་ཐམས་ཅད་བདག་
མེད་པ། མྱ་ངན་ལས་འདས་པ་ཞི་བ་དང་བཞི། ལྗོན་ཤིང་རླུང་གིས་བསྐུལ་བའི་མདོ་ལས་
གསུངས། ཚད་མེད་བཞི་ནི། སྙིང་རྗེ་ཚད་མེད། བྱམས་པ་ཚད་མེད། དགའ་བ་ཚད་
མེད། བཏང་སྙོམས་ཚད་མེད་དང་བཞི། སྙིང་རྗེ་ཚད་མེད་དང་། སྙིང་རྗེ་ཆེན་པོ་གཉིས་
ལ་མུ་བཞི་ཡོད། དེ་བཞིན་གཞན་གསུམ་ལའང་སྦྱར། བསྡུ་བའི་དངོས་པོ་བཞི་ནི། མཁོ་

428
 ༼ཆ༽ བཞི་ཚན་པ།
བ་སྦྱིན་པ། སྙན་པར་སྨྲ་བ། དོན་སྤྱོད་པ། དོན་མཐུན་པ་དང་བཞི། གཙོ་བོ་གཞན་རྒྱུད་
སྨིན་བྱེད་དུ་སྦྱར། །བདེན་པ་བཞི་ནི། སྡུག་བསྔལ་བདེན་པ། ཀུན་འབྱུང་བདེན་པ། འགོག་
པ་བདེན་པ། ལམ་བདེན་པ་དང་བཞི། འཕགས་པ་རྣམས་ཀྱིས་གཟིགས་པ་ལྟར་གནས་
པས་ན། འཕགས་པའི་བདེན་པའོ། །དམིགས་ཡུལ་གྱི་སྒོ་ནས་དབྱེ་བའི་གཟུངས་བཞི་ནི།
ཆོས་ཀྱི་གཟུངས། བཟོད་པའི་གཟུངས། དོན་གྱི་གཟུངས། སྔགས་ཀྱི་གཟུངས་དང་བཞི།
མངོན་རྟོགས་རྒྱན་ལས་གསུངས། དེ་དག་རེ་རེ་ལ་སེམས་དང་སེམས་བྱུང་གཉིས་རེ་གཉིས་
རེ་ཡོད་མེད་དཔྱད། སྔགས་ཀྱི་གཟུངས་ལའང་གཉིས། ཏིང་ངེ་འཛིན་དང་། སྨོན་ལམ་
གྱི་མཐུས་བྱིན་གྱིས་བརླབས་པའི་སྔགས་ཀྱི་གཟུངས་གཉིས་ཡོད། སྔགས་ཀྱི་གཟུངས་ལ་
རྒྱས་པར་ན་ཞེ་གཉིས་ཡོད་དེ། ཨ་ར་པ་ཙ་ན་ལ་སོགས་ཕྱི་མོའི་ཡི་གེ་ཞེ་གཉིས་རེ་རེ་ལ་
གཟུངས་སྔགས་རེ་ཡོད་པའི་ཕྱིར་རོ། །གཞུང་ལས་ཤེས་པར་བྱའོ། །སྒྲ་བསྒྱུར་ཚུལ་མི་
འདྲ་བ་བཞི་ཡོད་དེ། ཐད་ཀར་བསྒྱུར་བ་དང་། གོ་རིམ་ལོག་ནས་བསྒྱུར་བ། རྣམ་གྲངས་
སྒྱུར་བ། བརྒྱུད་དེ་བསྒྱུར་པ་དང་བཞི། མར་ལོས། སྒྲ་ཐད་ལོག་སྐད་ཀྱི་ལོ་ཙ་བསླབས།།
ཞེས་གསུངས། མངོན་པའི་མིང་དོན་བཞི་ལ་འཇུག་ཚུལ་ནི། མདོ་སྡེ་རྒྱན་ལས། མངོན་
འདུའི་ཕྱིར་དང་ཡང་ཡང་དང་། །ཟིལ་གནོད་རྟོགས་ཕྱིར་མངོན་པའི་ཆོས། །ཞེས་གསུངས།
ཆོས་ཀྱི་དོན་བཅུ་ཚན་གྱི་སྐབས་སུ་འཆད་དོ། ། རྒྱ་གར་གྱི་མིའི་རིགས་བཞི་ནི། རྒྱལ་རིགས།
རྗེ་རིགས། བྲམ་ཟེའི་རིགས། གདོལ་བའི་རིགས་དང་བཞི། གླིང་བཞི་ནི། ཤར་ལུས་
འཕགས་གླིང་། ལྷོ་འཛམ་བུ་གླིང་། ནུབ་བ་ལང་སྤྱོད། བྱང་སྒྲ་མི་སྙན་དང་བཞི། དྲན་
པ་ཉེར་བཞག་བཞི་ནི། ལུས་དྲན་པ་ཉེར་བཞག །ཚོར་བ་དྲན་པ་ཉེར་བཞག །སེམས་
དྲན་པ་ཉེར་བཞག །ཆོས་དྲན་པ་ཉེར་བཞག་དང་བཞི། དེ་དག་རེ་རེ་ལ་ཕྱི་ནང་དབྱེ་བས་
གསུམ་གསུམ་ཡོད་པ། ལེགས་བཤད་གསེར་ཕྲེང་ལས་གསུངས། དེ་དག་རེ་རེ་ལ་སེམས་
དང་སེམས་འབྱུང་གཉིས་རེ་ཡོད་པར་གྲུབ་མཐའ་གོང་མ་རྣམས་ཀྱིས་འདོད་ཀྱང་བྱེ་བྲག་

428
བཞི་ཚན་པ། ༼ཆ༽
སྨྲ་བས་མི་འདོད་པའི་ཞིབ་ཆ་དགོས། ཡང་དག་པར་སྤོང་པ་བཞི་ནི། མི་དགེ་བ་སྐྱེས་པ་
སྤོང་བའི་ཡང་དག་པར་སྤོང་བ། མི་དགེ་བ་མ་སྐྱེ་བ་མི་སྐྱེད་པའི་ཡང་དག་པར་སྤོང་བ།
དགེ་བ་སྐྱེས་པ་སྤེལ་བའི་ཡང་དག་པར་སྤོང་བ། དགེ་བ་མ་སྐྱེ་བ་སྐྱེད་པའི་ཡང་དག་པར་
སྤོང་བ་དང་བཞི། རྫུ་འཕྲུལ་གྱི་རྐང་པ་བཞི་ནི། འདུན་པའི་རྫུ་འཕྲུལ་གྱི་རྐང་པ། བརྩོན་
འགྲུས་ཀྱི་རྫུ་འཕྲུལ་གྱི་རྐང་པ། སེམས་ཀྱི་རྫུ་འཕྲུལ་གྱི་རྐང་པ། དཔྱོད་པའི་རྫུ་འཕྲུལ་
གྱི་རྐང་པ་དང་བཞི། བཞི་ཚན་དེ་གསུམ་གྱི་ས་མཚམས་འདོད་ཚུལ་ལའང་བྱེ་བྲག་སྨྲ་བ་
དང་། གྲུབ་མཐའ་གོང་མ་རྣམས་མི་འདྲའོ། །རྟོན་པ་བཞི་ནི། གང་ཟག་ལ་མི་རྟོན་ཆོས་
ལ་རྟོན། ཚིག་ལ་མི་རྟོན་དོན་ལ་རྟོན། དྲང་དོན་ལ་མི་རྟོན་ངེས་དོན་ལ་རྟོན། རྣམ་ཤེས་
ལ་མི་རྟོན་ཡེ་ཤེས་ལ་རྟོན་པ་དང་བཞི། བློ་གྲོས་མི་ཟད་པའི་མདོ་ལས་གསུངས། རིགས་
པ་བཞི་ནི། ལྟོས་པའི་རིགས་པ། བྱ་བ་བྱེད་པའི་རིགས་པ། འཐད་པའི་རིགས་པ། ཆོས་
ཉིད་ཀྱི་རིགས་པ་དང་བཞི། ཀུན་བཏུས་ལས་གསུངས། དགོངས་པ་ཅན་གྱི་མདོ་བཞི་ནི།
མཉམ་པ་ཉིད་ལ་དགོངས་པ། དོན་གཞན་ལ་དགོངས་པ། དུས་གཞན་ལ་དགོངས་པ། གང་
ཟག་གི་བསམ་པ་ལ་དགོངས་པ་དང་བཞི། །ལྡེམ་དགོངས་ཀྱི་མདོ་བཞི་ནི། གཞུག་པ་ལྡེམ་
དགོངས། མཚན་ཉིད་ལྡེམ་དགོངས། གཉེན་པོ་ལྡེམ་དགོངས། བསྒྱུར་བ་ལྡེམ་དགོངས་
དང་བཞི། མདོ་སྡེ་དགོངས་འགྲེལ་ལས་གསུངས། དེ་དག་གི་མཚན་གཞི་འདོད་ཚུལ་
ལ༑ སེམས་ཙམ་པ་དང་། རང་རྒྱུད་པ་གཉིས་དང་། ཐལ་འགྱུར་པ་རྣམས་མི་འདྲ། ལེགས་
བཤད་གསེར་ཕྲེང་སོགས་ལས་གསུངས། བྱང་ཆུབ་སེམས་དཔའི་སྦྱོར་བ་བཞི་ནི། རྣམ་
རྫོགས་སྦྱོར་བ། རྩེ་སྦྱོར། མཐར་གྱི་སྦྱོར་བ། སྐད་ཅིག་མའི་སྦྱོར་བ་དང་བཞི། བསྡོམས་
กปๆ
སུམ་བརྒྱ་རེ་གསུམ། སྦྱོར་བའི་མཚན་ཉིད་བཞི་ནི། ཤེས་མཚནཱ། བྱེད་མཚནུ། ཁྱད་
མཚན། སྦྱོར་བའི་ངོ་བོ་ཉིད་མཚན་དང་བཞི། བསྡོམས་དགུ་ཅུ་གོ་གཅིག །བཞི་མཚན་
ཆོས་
སོ་སོར་ཡང་དག་པར་རིག་པ་བཞི་ནི། 
དེ་གཉིས་མངོན་རྟོགས་རྒྱན་ལས་གསུངས། 

40
 ༼ཆ༽ བཞི་ཚན་པ།
སོ་སོར་ཡང་དག་པར་རིག་པ། དོན་སོ་སོར་ཡང་དག་པར་རིག་པ། ངེས་ཚིག་སོ་སོར་
ཡང་དག་པར་རིག་པ། སྤོབས་པ་སོ་སོར་ཡང་དག་པར་རིག་པ་དང་བཞི། མི་འཇིགས་
པ་བཞི་ནི། སྤངས་པ་ཕུན་ཚོགས་སུ་དམ་བཅའ་བ་ལ་མི་འཇིགས་པ། རྟོགས་པ་ཕུན་ཚོགས་
སུ་དམ་བཅའ་བ་ལ་མི་འཇིགས་པ། འཕྲིན་ལས་ཕུན་ཚོགས་སུ་དམ་བཅའ་བ་ལ་མི་འཇིགས་
པ༑ འཁོར་གྱི་ནང་དུ་ཆོས་སྟོན་པར་དམ་བཅའ་བ་ལ་མི་འཇིགས་པ་དང་བཞི། བདུད་
བཞི་ནི། ཕུང་པོའི་བདུད། ཉོན་མོངས་པའི་བདུད། འཆི་བདག་གི་བདུད། ལྷའི་བུའི་
བདུད་དང་བཞི། བཞི་པོ་རེ་རེ་ལ་ཕྲ་རགས་གཉིས་གཉིས་ཡོད། སྦྱོར་ལམ་བཞི་ནི། སྦྱོར་
ལམ་དྲོད། རྩེ་མོ། བཟོད་པ། སྦྱོར་ལམ་ཆོས་མཆོག་དང་བཞི། དེ་དག་བཞིའི་གནས་
སྐབས་སུ་རིམ་པར་ཐོབ་པའི་ཏིང་ངེ་འཛིན་བཞི་ནི། སྣང་བ་ཐོབ་པའི་ཏིང་ངེ་འཛིན། སྣང་
བ་མཆེད་པའི་ཏིང་ངེ་འཛིན། འཛིན་པ་ཕྱོགས་གཅིག་པའི་ཏིང་ངེ་འཛིན། དེ་མ་ཐག་པའི་
ཏིང་ངེ་འཛིན་དང་བཞི། སྦྱོར་ལམ་དྲོད་སོགས་བཞིའི་སྤང་བྱར་ལྡན་པའི་རྟོག་པ་བཞི་ནི།
ཀུན་ཉོན་གཟུང་རྟོག །རྣམ་བྱང་གཟུང་རྟོག །རྫས་འཛིན་རྟོག་པ། བཏགས་འཛིན་རྟོག་པ་
དང་བཞི། ཕར་ཕྱིན་ལུགས་ལ་དེ་དག་རེ་རེ་ལ་ཕྲ་རགས་གཉིས་གཉིས་ཡོད་ཀྱང་། ཕྱི་
དོན་ཁས་ལེན་པའི་ལུགས་ལ་ཞིབ་ཆ་དགོས། དེ་དག་ཁམས་གསུམ་དུ་བྱས་ན་བརྒྱ་དང་
བརྒྱད། དེ་དག་བྱང་ཆུབ་སེམས་དཔའི་སྤང་བྱའི་གཙོ་བོ་ཡིན་ནོ། །དེ་དག་ཀྱང་དེ་ཉིད་
ལས་གསུངས། ཁྲིད་བཞི་ནི། བཤད་ཁྲིད། དམར་ཁྲིད། ཉམས་ཁྲིད། མྱོང་ཁྲིད་དང་
བཞི། བསྒྱུར་བྱེད་བཞི་ནི། ཚོགས་གསོག་པ། སྒྲིབ་པ་སྦྱོང་བ། འབྱུང་པོ་ལ་གཏོར་མ་
གཏོང་བ། ཆོས་སྲུང་རྣམས་ལ་འཕྲིན་བཅོལ་བ་དང་བཞི། འདོད་པ་ངན་པ་བཞི་ནི། གོས་
ཀྱི་འདོད་པ། ཟས་ཀྱི་འདོད་པ། མལ་ཆའི་འདོད་པ། སྲིད་པའི་འདོད་པ་དང་བཞི། མདོ་
མྱང་འདས་ལས་གསུངས། འདོད་པ་ངན་པ་བཞི་གསོ་བར་བྱེད་པའི་སྨན་བཞི་ནི། ཕྱག་
དར་ཁྲོད་པའི་གོས། བསོད་སྙོམས་ཀྱི་ཟས། ཤིང་དྲུང་དུ་གནས་པ་སོགས། ལུས་སེམས་

481
བཞི་ཚན་པ། ༼ཆ༽
ཞི་བ་དང་བཞི། མདོ་མྱང་འདས་ལས་གསུངས། སྤྱོད་ལམ་བཞི་ནི། འགྲོ་འཆག་ཉལ་
འདུག་པའི་སྤྱོད་ལམ་དང་བཞི། ཆོས་འདུལ་བ་ནས་གསུངས། ཕྱག་རྒྱ་བཞི་ནི། ཕྱག་
ཆེན། ཆོས་རྒྱ། དམ་རྒྱ། ལས་རྒྱ་དང་བཞི། ཡང་དག་བཞི་ནི། ལུས་དག་པ། ལོངས་
སྤྱོད་དག་པ། ཐུགས་དག་པ། ཡེ་ཤེས་དག་པ་དང་བཞི། ཕྱི་མ་གཉིས་ཀྱི་ཁྱད་པར་དཔྱད།
བྱང་ཆུབ་ལམ་རིམ་གྱི་ཆེ་བ་བཞི་ནི། བསྟན་པ་ཐམས་ཅད་འགལ་མེད་དུ་རྟོགས་པའི་ཆེ་
བ༈ གསུང་རབ་ཐམས་ཅད་གདམས་ངག་ཏུ་འཆར་བའི་ཆེ་བ། རྒྱལ་བའི་དགོངས་པ་
བདེ་བླག་ཏུ་རྙེད་པའི་ཆེ་བ། ཉེས་སྤྱོད་ཆེན་པོ་རང་འགགས་སུ་འགྲོ་བའི་ཆེ་བ་དང་བཞི།
དེ་དག་རྟོགས་ཚུལ་ནི། ལུགས་ལྡོག་ཏུ་ཁྱབ་ཀྱང་། ལུགས་འབྱུང་དུ་མ་ཁྱབ་པོ། །བསྟན་
བཅོས་རྣམ་དག་ཡིན་ན། ཁྱོད་ལ་དེ་བཞི་ཀ་ཚང་བའི་ཁྱབ་བམ་སྙམ། ལམ་རིམ་ཆེན་
མོ་ལྟ་བའི་སྟོད་ཆ་མངོན་རྟོགས་རྒྱན་གྱི་འགྲེལ་པ་དང་། སྨད་ཆ་དབུ་མ་ལ་འཇུག་པའི་འགྲེལ་
པ་ཡིན་པས། རྒྱན་འཇུག་གཉིས་ལ་ཆེ་བ་བཞི་ཀ་ཚང་། ལམ་རིམ་ཆེན་མོ་རྒྱན་འཇུག་
གཉིས་ཀྱི་འགྲེལ་པ་ཡིན་པ་སྐྱབས་རྗེ་ཁང་གསར་རྡོ་རྗེ་འཆང་གི་ཞལ་སྔ་ནས་ཐོས། གདན་
ས་ཆེན་པོ་རྣམས་ཀྱི་དགེ་བའི་བཤེས་གཉེན་རྣམས་ཀྱི་གསུང་རྒྱུན་དུའང་ཡོད། བསྟན་བཅོས་
རྣམ་དག་ནི། ཚིགས་གསལ་ལས། འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། ཞེས་
སོགས་ལྟར་ཡིན་པས། སངས་རྒྱས་ཀྱི་བསྟན་པ་ལ་ཞུགས་པའི་འགོ་སྐྱབས་འགྲོ་དང་། ལམ་
གྱི་རྩ་བ་བཤེས་གཉེན་བསྟེན་ཚུལ་ནས་བཟུང་སྟེ། བྱམས་སྙིང་རྗེ་བྱང་ཆུབ་ཀྱི་སེམས། ངེས་
འབྱུང་བྱང་སེམས་ཡང་དག་པའི་ལྟ་བ། བསྡུ་དངོས་གཞི། ཕར་ཕྱིན་བཅུ། ས་བཅུ། ལམ་
ལྔ་གསུམ་བཅོ་ལྔ། སྐུ་བཞིའི་བར་ལམ་ཆ་ཚང་བསྟན་པ་རྣམས་ལ་ལམ་རིམ་ཞེས་མ་བཏགས་
ན་ལམ་རིམ་མི་རྙེད་པའི་ཕྱིར། མདོ་སྔགས་གང་གི་དབང་དུ་བྱས་ཀྱང་ངོ༌། །དེ་དག་ལ་
བློ་སྦྱོང་བ་ལས་ལྷག་པའི་བློ་སྦྱོང་ཡང་མེད་པའི་ཕྱིར་རོ། །ལུང་གི་ཤེས་བྱེད་དང་། རིགས་
པའི་སྒྲུབ་བྱེད་ཀྱང་དེ་དག་གི་སྟེང་ནས་ཆ་ཚང་འོང་བའི་ཕྱིར། ཏིང་ངེ་འཛིན་ཆེན་པོ་བཞི་

482
 ༼ཚ༽ བཞི་ཚན་པ།
ནི༑ སྒྱུ་མ་ལྟ་བུའི་ཏིང་ངེ་འཛིན། དཔའ་བར་འགྲོ་བའི་ཏིང་ངེ་འཛིན། རྡོ་རྗེ་ལྟ་བུའི་
ཏིང་ངེ་འཛིན། སེངྒེ་རྣམ་པར་བསྒྱིངས་པའི་ཏིང་ངེ་འཛིན་དང་བཞི། དེ་དག་གི་ས་མཚམས་
དང་། དེ་དག་སྒོམ་པའི་དགོས་པ་རྣམས་ཤེས་པ་གལ་ཆེའོ། །ལུང་གི་བསྟན་པའི་དགོས་
སོགས་ཆོས་བཞི་ནི། བརྗོད་བྱ། དགོས་པ། ཉིང་དགོས། འབྲེལ་བ་དང་བཞི། དེ་བཞིན་
བསྟན་བཅོས་རྣམ་དག་ཐམས་ཅད་ལ་ཚང་དགོས། སློབ་དཔོན་དཔའ་བོ། སྒྲ་གཅན་འཛིན།
ཡོན་ཏན་འོད། ཆོས་སྐྱོང་དང་བཞི་ལ་རྒྱ་གར་ན་བར་སྐབས་ཞིག་ལ་ཆེན་པོ་བཞི་ཞེས་གྲགས།
དུས་ལ། རྫོགས་ལྡན་གྱི་དུས། གསུམ་ལྡན་གྱི་དུས། གཉིས་ལྡན་གྱི་དུས། རྩོད་ལྡན་གྱི་
དུས་ཞེས་ཐ་སྙད་ཡོད། རྒྱ་གར་འཕགས་པའི་ཡུལ་གྱི་རྒྱལ་པོ་མཐོང་ལྡན་དགེ་བའི་བརྒྱུད་
པ༑ རྒྱལ་པོ་བཞི་ནི། ལག་བཟང་། གཞུང་བཟང་། དབང་ཆེན། རྒྱལ་པོ་ཙ་མ་ཤཱ་དང་
བཞི། ཡང་འཕགས་ཡུལ་གྱི་རྒྱལ་པོ་མྱ་ངན་མེད་ཀྱི་བརྒྱུད་པ་རྒྱལ་པོ་བཞི་ནི། མྱ་ངན་
བྲལ། དཔའ་བོའི་སྡེ། དགའ་བོ། རྒྱལ་པོ་པདྨ་ཆེ་སྡེ་དང་བཞི། རྒྱ་གར་ལུང་པ་ལ་འཕགས་
ཡུལ་ཟེར་བ་ནི། བསྐལ་བཟང་གི་སངས་རྒྱས་སྟོང་དེར་ཆོས་ཀྱི་འཁོར་ལོ་བསྐོར་ངེས་པ་
ཡིན་ལ། དེ་དག་གི་སྐབས་སུ་འཕགས་ལམ་ཐོབ་མཁན་ཤིན་ཏུ་མང་པོ་གྲངས་ལས་འདས་
པ་འབྱུང་བས་ཡིན་ནོ། །ལྷག་པའི་བསླབ་པའི་ཁྱད་པར་བཞི་ནི། མདོ་སྡེ་རྒྱན་ལས། གཞན་
དང་ཐུན་མོང་མ་ཡིན་ལྡན་པ་དང་། ཁམས་གསུམ་གྱི་ཉོན་མོངས་རྣམས་སྤོང་བྱེད་ཡིན་
པ་དང་། ངོ་བོ་ཉིད་ཀྱི་དྲི་མས་དག་པ་དང་། ཚངས་པར་སྤྱོད་པའི་ཡོན་ཏན་དང་ལྡན་པ་
༣
བཞི་གསུངས། ཡིད་ལ་བྱེད་པ་བཞི་ནི། བསྒྲིམས་ཏེ་འཇུག་པའི་ཡིད་བྱེད། ཆད་ཅིང་
འཇུག་པའི་ཡིད་བྱེད། ཆད་པ་མེད་པར་འཇུག་པའི་ཡིད་བྱེད། ལྷུན་གྱིས་གྲུབ་པའི་ཡིད་
བྱེད་དང་བཞི། ཉན་ས་ལས་གསུངས། སྲིད་པ་བཞི་ནི། སྐྱེ་བའི་སྲིད་པ། སྔོན་དུས་ཀྱི་
སྲིད་པ། འཆི་བའི་སྲིད་པ། བར་དོའི་སྲིད་པ་དང་བཞི། མཛོད་རྩར་གསུངས། དག་པ་
རྣམ་པ་བཞི་ནི། ཞིང་དག་པ། དངོས་པོ་དག་པ། བསམ་པ་དག་པ། བསྔོ་བ་དག་པ་དང་

488
བཞི་ཚན་པ། ༼ཆ༽
བཞི། དཔེ་ཆོས་ལས་གསུངས། འཁོར་བའི་ཆོས་ཉིད་བཞི་ནི། སྐྱེས་པའི་ཐ་མ་ཤི་བ།
འགྲོགས་པའི་ཐ་མ་བྲལ་བ། བསགས་པའི་ཐ་མ་ཟད་པ། དར་པའི་ཐ་མ་རྒུད་པ་དང་བཞི།
ལམ་རིམ་ལས་གསུངས། དྲི་བཟང་བཞི་ནི། གོ་ཡུ། སུག་སྨེལ། ན་ག་གེ་སེར། ཤིང་ཚ་
དང་བཞི། ཁུར་བཞི་ནི། ཕུང་པོའི་ཁུར། བརྩོན་འགྲུས་ཀྱི་ཁུར། ཉོན་མོངས་པའི་ཁུར།
དམ་བཅའི་ཁུར་དང་བཞི། དང་པོ་ནི། མངོན་མཐོ་དང་ངེས་ལེགས་ཐོབ་པའི་རྒྱུ། གཉིས་
པ་ནི། མང་དུ་ཐོས་པ་དང་བཙལ་བ་དང་ནོར་གསོག་བསྲུང་བར་བྱེད་པའོ། །གསུམ་པ་
ནི༑ ལྷ་མིའི་ཡུལ་དུ་ལོངས་སྤྱོད་པའོ། །བཞི་པ་ནི། བྱང་ཆུབ་བསྒྲུབ་པ་ལ་བཤད་དོ།།
འདུས་བྱས་ཀྱི་མཚན་ཉིད་བཞི་ནི། སྐྱེ་བའི་མཚན་ཉིད། རྒ་བའི་མཚན་ཉིད། གནས་
པའི་མཚན་ཉིད། མི་རྟག་པའི་མཚན་ཉིད་དང་བཞི། རྒྱུན་བཞི་ནི། ཚུལ་ཁྲིམས་ཀྱི་རྒྱན།
ཏིང་ངེ་འཛིན་གྱི་རྒྱུན། ཤེས་རབ་ཀྱི་རྒྱན། གཟུངས་གྱི་རྒྱུན་དང་བཞི། སངས་རྒྱས་ཀྱི་
བསྟན་པ་སྲུང་ཚུལ་བཞི་ནི། རྣལ་འབྱོར་པའི་སྟོབས་ཀྱིས་སྲུང་བ། དབང་ཕྱུག་གི་སྟོབས་
ཀྱིས་སྲུང་བ། རིགས་པའི་སྟོབས་ཀྱིས་སྲུང་བ། རིགས་ཀྱི་སྟོབས་ཀྱིས་སྲུང་བ་དང་བཞི།
ལམ་རིམ་ལས་གསུངས། དགེ་སྦྱོང་ཆོས་བཞི་ནི། བརྡེག་ཀྱང་སླར་མི་བརྡེག །གཤེ་
ཡང་སླར་མི་གཤེ །མཚང་འབྲུ་ཡང་སླར་མཚང་མི་འབྲུ། ཁོང་ཁྲོ་ཡང་སླར་ཁོང་མི་ཁྲོ་
བ་དང་བཞི། ལམ་རིམ་ལས་གསུངས། བཀའ་གདམས་ལྷ་བཞིར་གྲགས་པ་ནི། ཐུབ་
དབང་སངས་རྒྱས་བཅོམ་ལྡན་འདས། མི་གཡོ་བ། སྤྱན་རས་གཟིགས། རྗེ་བཙུན་སྒྲོལ་
མ་དང་བཞི། དཔེ་ཆོས་ལས་གསུངས། བཀའ་གདམས་པའི་སྒྲ་བཤད་ནི། སངས་རྒྱས་
ཀྱི་བཀའ་ལས་ན་གཅིག་ཀྱང་མ་ལུས་པར་གདམས་ངག་ཏུ་ཤར་བས་ན་བཀའ་གདམས་པའོ།།
དེ་ལ་གསར་རྙིང་གཉིས། གསུམ་དུ་དབྱེ་ཚུལ་སྔར་བཤད་ཟིན། ཐེག་མཆོག་འཁོར་ལོ་
བཞི་ནི། མཐུན་པའི་ཡུལ་ན་གནས་པ། སྐྱེས་བུ་དམ་པ་ལ་བསྟེན་པ། རང་གིས་ལེགས་
པར་སྨོན་པ། བསོད་ནམས་བསགས་པ་དང་བཞི། བཤེས་སྤྲིངས་ལས་གསུངས། ལས་

494
 ༼ཆ༽ བཞི་ཚན་པ།
ཀྱི་བྱ་བ་ཐམས་ཅད་ཀྱི་རྒྱུ་ལ་མཁས་པར་འགྱུར་པའི་ཆོས་བཞི་ནི། ལོངས་སྤྱོད་ཆེན་པོའི་
རྒྱུ་སྦྱིན་པ་མི་སྤོང་བ། མཐོ་རིས་སུ་སྐྱེ་བ་དང་ཐར་པ་ཐོབ་པའི་རྒྱུ་ཚུལ་ཁྲིམས་མི་སྤོང་བ།
ཤེས་རབ་ཆེན་པོའི་རྒྱུ་ཐོས་པ་མི་སྤོང་བ། སྡུག་བསྔལ་དང་བྲལ་བའི་རྒྱུ་སྒོམ་པ་མི་སྤོང་
བ་དང་བཞི། ལྷའི་བུ་རབ་རྩལ་སེམས་ཀྱིས་ཞུས་པའི་མདོ་ལས་གསུངས། སེམས་ཅན་
ཐམས་ཅད་ཉེ་བར་འཚོ་བའི་ཆོས་བཞི་ནི། ལོངས་སྤྱོད་མི་ཟད་པ། ཆོས་སྟོན་པ་མི་ཟད་
པ༑ མངོན་ཤེས་ཐོབ་པ། སེམས་ས་ལྟར་མཉམ་པ་དང་བཞི། མདོ་དེ་ཉིད་ལས་གསུངས།
ཤེས་རབ་མཐའ་མེད་དུ་འཕེལ་བར་འགྱུར་བའི་ཆོས་བཞི་ནི། བཤེས་གཉེན་གྱིས་ཇི་སྐད་
སྨྲས་པ་བཞིན་ཆོས་བྱེད་པ། སྒྲུབ་པ་སྙིང་པོ་བྱེད་པ། བློ་རབ་ཏུ་གནས་པ། ལྷག་པའི་
བསམ་པ་རྡོ་རྗེ་ལྟར་བརྟན་པ་དང་བཞི། མདོ་དེ་ཉིད་ལས་གསུངས། ལྷག་པའི་བསམ་པ་
ལ༑ བྱམས་པ་ལྷག་བསམ་དང་། སྙིང་རྗེ་ལྷག་བསམ་གཉིས། སེམས་ཀྱིས་འཁུར་དུ་
འཁྱེར་བ་ལྷག་པའི་དོན། བྱ་བ་ཐམས་ཅད་སློབ་དཔོན་དུ་གྱུར་པའི་ཆོས་བཞི་ནི། ང་རྒྱལ་
མེད་པ། བླ་མ་དགེ་བའི་བཤེས་གཉེན་ལ་གུས་པ། བག་ཡོད་པ། འདུན་པ་དྲག་པོ་དང་
བཞི། དེ་ཡང་མདོ་དེ་ཉིད་ལས་གསུངས། ང་རྒྱལ་གྱི་སྒང་པོ་ལ་ཡོན་ཏན་གྱི་མྱུ་གུ་མི་སྐྱེའོ།།
སངས་རྒྱས་སྐུ་བལྟམས་པའི་ཚེ། རྒྱ་གར་གྱི་རྒྱལ་པོ་བཞི་ལ་སྲས་རེ་རེ་སྐྱེས། ཡུལ་དབུས་
མ་ག་དྷ་ན་རྒྱལ་པོ་པདྨའི་བུ་གཟུགས་ཅན་སྙིང་པོ། བཙུན་མོ་གཟུགས་ཅན་གྱི་བུ་ཡིན་པས།
མའི་མིང་ཟུར་ནས་འབོད། དེ་ལ་དམག་ལྡན་སྙིང་པོའང་ཟེར། གཟོ་སྦྱོངས་སྙིང་པོའང་
ཟེར། གཉན་ཡོད་ན་རྒྱལ་པོ་རྩིབས་ཚངས་བྱིན་གྱི་བུ་གསལ་རྒྱལ། གྲོང་ཁྱེར་འཕགས་
རྒྱལ་ན་རྒྱལ་པོ་མུ་ཁྱུད་ཀྱི་བུ་གཏུམ་པོ་རབ་སྣང་། ཀོའུ་ཤམྦྷི་ན་རྒྱལ་པོ་དམག་བརྒྱ་པའི་
བུ་འཆར་བྱེད་དང་བཞི། བོད་ཀྱི་རྒྱལ་པོ་ཐོག་མ་གཉའ་ཁྲི་བཙན་པོ་དེ་དམག་བརྒྱ་པའི་
བུ་འཆར་བྱེད་ཀྱི་རིགས་བརྒྱུད་ཡིན་ཟེར། སྐྱེས་བུ་འདུལ་པའི་ཁ་ལོ་བསྒྱུར་པའི་ཁྱད་པར་
བཞི་ནི། དགེ་བའི་བཤེས་གཉེན་འཚོལ་བ། ཆོས་ཉན་པ། དོན་སེམས་པ། སྨྲས་པ་བཞིན་

བཞི་ཚན་པ། ༼ཚ༽ 485
སྤྱོད་པ་དང་བཞི། མདོ་མྱང་འདས་ལས་གསུངས། གཉེན་པོ་སྟོབས་བཞི་ནི། རྣམ་པར་
སུན་འབྱིན་པའི་སྟོབས། གཉེན་པོ་ཀུན་ཏུ་སྤྱོད་པའི་སྟོབས། རྟེན་གྱི་སྟོབས། ཉེས་པ་
ལས་སླར་ལྡོག་པའི་སྟོབས་དང་བཞི། དེ་དག་མཚན་གཞི་དང་བཅས་པ་ལམ་རིམ་ལས་
གསུངས། གཉེན་པོ་རྣམ་པ་བཞི་ནི། སྤང་བྱ་གང་གི་སྐྱོན་མཐོང་བ་རྣམ་པར་སུན་འབྱིན་
པའི་གཉེན་པོ། དཔེར་ན། འཁོར་བའི་སྐྱོན་མཐོང་ནས་ངེས་འབྱུང་གི་བསམ་པ་སྐྱེས་པ་
ལྟ་བུ། རྐུན་པོ་འབྱིན་འདྲའི་སྤོང་གཉེན་བར་ཆད་མེད་ལམ། བྲལ་ཐོབ་འཛིན་པའི་གཞི་
གཉེན་རྣམ་གྲོལ་ལམ། དེ་ཡན་ཆད་ཀྱི་ཁྱད་པར་གྱི་ལམ་རྣམས་ཐག་བསྲིང་པའི་གཉེན་
པོ་དང་བཞི། འགྲེལ་པ་དོན་གསལ་ཉི་སྣང་། རྒྱན་སྣང་སོགས་ལས་གསུངས། ཞི་ལྷག་
བདེ་བླག་ཏུ་སྐྱེ་བའི་རྒྱུ་ཚོགས་བཞི་ནི། དབང་པོའི་སྒོ་སྡོམ་པ། ཤེས་བཞིན་དུ་སྤྱོད་པ། 
ཟས་
ཀྱི་ཚོད་རིག་པ། ནམ་གྱི་ཆ་སྟོད་སྨད་ལ་མི་ཉལ་བར་རྣམ་འབྱོར་ལ་བརྩོན་པ་དང་བཞི།
བྱང་ས་དང་ཉན་ས་དང་ས་སྡེ་རྣམས་སུ་གསུངས། ཚངས་པའི་བསོད་ནམས་སྤྱོད་པོའི་
གང་ཟག་བཞི་ནི། མཆོད་རྟེན་མེད་པའི་ས་ཕྱོགས་སུ་མཆོད་རྟེན་གནས་པར་བྱེད་པའི་གང་
ཟག །དགེ་འདུན་གྱི་གཙུག་ལག་ཁང་མེད་པའི་ས་ཕྱོགས་སུ་གཙུག་ལག་ཁང་བྱེད་དུ་འཇུག་
པའི་གང་ཟག །དགེ་འདུན་དབྱེ་བ་སླར་སྡུམ་པའི་གང་ཟག །བྱམས་སོགས་བཞི་གཞན་
ལ་བྱེད་དུ་འཇུག་པའི་གང་ཟག་དང་བཞི། ལྷ་ས་པར་མ་བཀའ་འགྱུར་འདུལ་བ་ང་པ་ཤོག་
གྲངས་སུམ་བརྒྱ་ང་དགུར་གསུངས། སྔགས་རྒྱུད་སྡེ་བཞི་ནི།བྱ་རྒྱུད། སྤྱོད་རྒྱུད། རྣལ་
འབྱོར་རྒྱུད། བླ་མེད་རྒྱུད་དང་བཞི། དེ་བཞིའི་ཁྱད་པར་སྔགས་རིམ་ཆེན་མོར་གསུངས།
སྨད་གྱི་རྒྱུད་བཞི་ནི། རྩ་བའི་རྒྱུད། བཤད་པའི་རྒྱུད། མན་ངག་རྒྱུད། ཕྱི་མ་རྒྱུད་དང་
བཞི། སྦྱིན་སྲེག་བཞི་ནི། ཞི་བའི་སྦྱིན་སྲེག །རྒྱས་པའི་སྦྱིན་སྲེག །དབང་གི་སྦྱིན་སྲེག།
དྲག་པོའི་སྦྱིན་སྲེག་དང་བཞི། ནང་པའི་གྲུབ་མཐའ་བཞི་ནི། བྱེ་བྲག་སྨྲ་བའི་གྲུབ་མཐའ།
མདོ་སྡེ་པའི་གྲུབ་མཐའ། སེམས་ཙམ་པའི་གྲུབ་མཐའ། དབུ་མ་པའི་གྲུབ་མཐའ་དང་

436
 ༼ཆ༽ བཞི་ཚན་པ།
བཞི། ནང་པའི་གྲུབ་མཐའ་སྨྲ་བ་བཞི་ནི། བྱེ་བྲག་སྨྲ་བ། མདོ་སྡེ་པ། སེམས་ཙམ་པ།
དབུ་མ་པ་དང་བཞི། དཀོན་མཆོག་གསུམ་ལ་ཇི་ཙམ་གྱིས་སྐྱབས་སུ་སོང་བའི་ཚུལ་ལ་བཞི།
དཀོན་མཆོག་གསུམ་གྱི་ཡོན་ཏན་ཤེས་པ། ་དཀོན་མཆོག་གསུམ་གྱི་ཁྱད་པར་ཤེས་པ། དཀོན་
མཆོག་གསུམ་སྐྱབས་གནས་ཡང་དག་ཏུ་ཁས་བླངས་པ། དེ་དག་ལས་གཞན་དུ་སྐྱབས་
གནས་མི་འཚོལ་བ་དང་བཞི། བསྡུ་བ་ལས་གསུངས། སྐྱབས་འགྲོའི་བསླབ་བྱ་ལ་བཞི་
ཚན་གཉིས་ལས། དང་པོ་ནི། སྐྱེ་བུ་དམ་པ་ལ་བརྟེན་པ། དམ་པའི་ཆོས་ཉན་པ། ཚུལ་
བཞིན་དུ་ཡིད་ལ་བྱེད་པ། ཆོས་ཀྱི་རྗེས་སུ་མཐུན་པའི་ཆོས་བསྒྲུབ་པ་དང་བཞི། བསྡུ་བ་
ལས་གསུངས། བཞི་ཚན་གཉིས་པ་ནི། དབང་པོ་མི་རྒོད་པ། བསླབ་པའི་གཞི་ཡང་དག་
པར་བླང་བར་བྱ་བ། སེམས་ཅན་ལ་སྙིང་རྗེ་བ། དཀོན་མཆོག་མཆོད་པ་ལ་བརྩོན་པ་དང་
བཞི། བསྡུ་བ་ལས་གསུངས། སྐྱབས་འགྲོའི་ཕན་ཡོན་ལ་བཞི་ཚན་གཉིས་ལས། དང་པོ་
ནི༑ བསོད་ནམས་རྒྱ་ཆེན་པོ་འཐོབ་པ། དགའ་བ་དང་མཆོག་ཏུ་དགའ་བ་འཐོབ་པ། ཏིང་
ངེ་འཛིན་ཁྱད་པར་འཐོབ་སླ་བ། རྣམ་པར་དག་པ་འཐོབ་པ་དང་བཞི། བསྡུ་བར་གསུངས།
བཞི་ཚན་གཉིས་པ་ནི། སྲུང་བ་ཆེན་པོ་དང་ལྡན་པ། ལོག་པར་མོས་པའི་སྒྲིབ་པའི་རིགས་
ཐམས་ཅད་ཟད་པར་གྱུར་པ། སྐྱེས་བུ་དམ་པ་རྣམས་ཀྱི་ནང་དུ་བགྲང་བར་འགྱུར་པ། སྟོན་
པ་དང་བསྟན་པ་ལ་དགའ་བ་ཀུན་གྱིས་དགའ་བར་འགྱུར་བ་དང་བཞི། བསྡུ་བར་གསུངས།
ལས་བསམ་པའི་ཚུལ་ལ་བཞི། ལས་ངེས་པའི་ཚུལ་བསམ་པ། ལས་འཕེལ་བའི་ཚུལ་བསམ་
པ༑ ལས་བྱས་པ་ཆུད་མི་ཟ་བའི་ཚུལ་བསམ་པ། ལས་མ་བྱས་པ་དང་མི་འཕྲད་པའི་ཚུལ་
བསམ་པ་དང་བཞི། ལམ་རིམ་ལས་གསུངས། ལས་སྟོབས་ཆེ་བའི་ཚུལ་ལ་བཞི། ཞིང་
གི་སྒོ་ནས་སྟོབས་ཆེ་བ། རྟེན་གྱི་སྒོ་ནས་སྟོབས་ཆེ་བ། དངོས་པོའི་སྒོ་ནས་སྟོབས་ཆེ་བ།
བསམ་པའི་སྒོ་ནས་སྟོབས་ཆེ་བ་དང་བཞི། ལམ་རིམ་ལས་གསུངས། བྱང་ཆུབ་མཆོག་
ཏུ་སེམས་བསྐྱེད་པའི་རྒྱུ་བཞི་ནི། རིགས་ཕུན་སུམ་ཚོགས་པ། དགེ་བའི་བཤེས་གཉེན་གྱིས་

བཞི་ཚན་པ། ༼ཆ༽ 487
ཟིན་པ། སེམས་ཅན་ལ་སྙིང་བརྩེ་བ། འཁོར་བའི་དཀའ་སྤྱད་ལ་མི་སྐྱོ་བ་དང་བཞི། ལམ་
རིམ་ལས་གསུངས། བྱང་ཆུབ་མཆོག་ཏུ་སེམས་བསྐྱེད་རྐྱེན་བཞི་ནི། སངས་རྒྱས་དང་
བྱང་སེམས་རྣམས་ཀྱི་མཐུ་བསམ་གྱིས་མི་ཁྱབ་པ་དོན་དུ་གཉེར་པ། སངས་རྒྱས་ཀྱི་ཡེ་
ཤེས་ལ་མོས་པ། སངས་རྒྱས་ཀྱི་བསྟན་པ་ཉམས་པར་འགྱུར་པ་མི་བཟོད་པ། བྱང་ཆུབ་
ཀྱི་སེམས་རིན་པོ་ཆེ་ཕན་ཡོན་ཆེ་ཞིང་རྙེད་དཀའ་བར་མཐོང་བ་དང་བཞི། ལམ་རིམ་ལས་
གསུངས། བྱང་ཆུབ་ཀྱི་སེམས་རིན་པོ་ཆེ་གང་ལ་བརྟེན་ནས་བསྐྱེད་པའི་སྟོབས་བཞི་ནི།
རང་གི་མཐུས་རྫོགས་བྱང་འདོད་པ་རང་གི་སྟོབས། དགེ་བའི་བཤེས་གཉེན་གྱི་མཐུས་རྫོགས་
བྱང་འདོད་པ་གཞན་གྱི་སྟོབས། སྐྱེ་བ་སྔོན་མ་རྣམས་སུ་རྫོགས་བྱང་གོམས་པ་སྒོམ་པའི་
སྟོབས། ད་ལྟ་དགེ་བའི་བཤེས་གཉེན་རྣམས་ལས་སངས་རྒྱས་དང་བྱང་སེམས་ཀྱི་ཡོན་
ཏན་ཐོས་པ་ཐོས་པའི་སྟོབས་དང་བཞི། ལམ་རིམ་ལས་གསུངས། ཚེ་འདིར་བྱང་ཆུབ་
ཀྱི་སེམས་རིན་པོ་ཆེ་མི་ཉམས་པའི་རྒྱུ་བཞི་ནི། སེམས་བསྐྱེད་ལ་སྤྲོ་ཤུགས་འཕེལ་བའི་ཕྱིར་
སེམས་བསྐྱེད་ཀྱི་ཕན་ཡོན་དྲན་པ། སེམས་བསྐྱེད་དངོས་འཕེལ་བའི་ཕྱིར་ལན་དྲུག་ཏུ་སེམས་
བསྐྱེད་པ། གང་གི་དོན་དུ་སེམས་བསྐྱེད་པའི་སེམས་ཅན་བློས་མི་སྤོང་བ་ལ་བསླབ་པ། བསོད་
ནམས་དང་ཡེ་ཤེས་ཀྱི་ཚོགས་གསོག་པ་བཞི། ལམ་རིམ་ལས་གསུངས། སྐྱེ་བ་གཞན་དུ་
སེམས་བསྐྱེད་དང་མི་འབྲལ་བའི་རྒྱུ་ལ་བསླབ་པ་ལ་བཞི་ཚན་གཉིས་ལས། དང་པོ། ཉམས་
པར་བྱེད་པ་ནག་པོའི་ཆོས་བཞི་སྤོང་བ་ལ་བསླབ་པ་བཞི་ནི། མཁན་པོ་སློབ་དཔོན་དགེ་བའི་
བཤེས་གཉེན་རྣམས་དང་ཕ་མ་སྦྱིན་གནས་རྣམས་ལ་ཤེས་བཞིན་དུ་བསླུ་བ་སྤོང་བ་ལ་བསླབ་
པ༑ གང་ཟག་གཞན་དགེ་བ་བྱེད་པ་འགྱོད་པ་དང་མི་ལྡན་པ་འགྱོད་པ་བྱེད་དུ་འཇུག་པ་
སྤོང་བ་ལ་བསླབ་པ། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་མི་བསྔགས་པ་སྨྲ་
བ་སྤོང་བ་ལ་བསླབ་པ། ལྷག་པའི་བསམ་པ་མ་ཡིན་པས་གཞན་ལ་གཡོ་སྒྱུ་བྱེད་པ་སྤོང་
བ་ལ་བསླབ་པ་དང་བཞི། ལམ་རིམ་ལས་གསུངས། མི་ཉམས་པར་བྱེད་པ་དཀར་པོའི་

488 ༼ཆ༽ བཞི་ཚན་པ།
ཆོས་བཞི་བླང་པ་ལ་བསླབ་པ་བཞི་ནི། རྫུན་སྨྲ་བ་སྤོང་བ། གཡོ་སྒྱུ་མེད་པར་ལྷག་པའི་
བསམ་པས་དྲང་པོར་གནས་པ། སེམསཅན་ཐམས་ཅད་ལ་སྟོན་པའི་འདུ་ཤེས་བྱེད་པ།་རང་
གིས་སྨིན་པར་བྱེད་པའི་སེམས་ཅན་རྣམས་སྨིན་པར་བྱེད་པ་དང་བཞི། ལམ་རིམ་ལས་
གསུངས། བྱང་ཆུབ་ཀྱི་སེམས་ནི། མངོན་རྟོགས་རྒྱན་ལས། སེམས་བསྐྱེད་པ་ནི་གཞན་
དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་དང་། དེ་ཡང་ཤེར་ཕྱིན་གྱི་
མདོ་དང་། སྡོང་པོ་བཀོད་པའི་མདོ། བློ་གྲོས་རྒྱ་མཚོས་ཞུས་པའི་མདོ། ཆོས་ཡང་དག་
པར་སྡུད་པའི་མདོ། སུམ་ཅུ་རྩ་གསུམ་པའི་མདོ་སོགས་ལས་གསུངས། ལམ་རིམ་ནི་དེ་
དག་གི་དགོངས་པ་འགྲེལ་པའོ། །དད་པ་བཞི་ནི། དང་བའི་དད་པ། མངོན་པར་འདོད་
པའི་དད་པ། ཡིད་ཆེས་པའི་དད་པ། ཕྱིར་མི་ལྡོག་པའི་དད་པ་དང་བཞི། དད་པ་སྐྱེ་བའི་
རྒྱུ་བཞི་ནི། དགེ་བའི་བཤེས་གཉེན་ལ་བསྟེན་པ། གྲོགས་དད་པ་ཅན་དང་འགྲོགས་པ།
མི་རྟག་པ་དང་ལས་འབྲས་བསམ་པ། སྡེ་སྣོད་གསུམ་བལྟ་བ་དང་བཞི། སྡུག་བསྔལ་བཞི་
ནི༑ སྐྱེ་བའི་སྡུག་བསྔལ། ན་བའི་སྡུག་བསྔལ། རྒས་པའི་སྡུག་བསྔལ། འཆི་བའི་སྡུག་
བསྔལ་དང་བཞི། ཡུན་རིང་ཤོས་གསུམ་པ་དེ་རེད། རིམ་པའི་རིམ་པའི་ཡོང་བ་ཐུགས་
རྗེས་གཟིགས་པ་མ་གཏོགས་སྡེབ་ལ་ཡོད་ན་ལས་ཀ་བཟོས་པ་རེད། དེ་རིང་ལོ་ཉི་ཤུ་ཡིན་
པ་ལ་སང་ཉིན་ལོ་དྲུག་ཅུ་བདུན་ཅུ་རེད་སོང་ན་གང་བྱེད་དགོས། འཇོམས་ཤིང་འཇོམས་
ཤིང་འོང་བ་བཞི་ནི། རྒས་པས་ནི་དར་ལ་བབ་པ་འཇོམས་ཤིང་འོང་། ན་བས་ནི་ནད་
མེད་པ་འཇོམས་ཤིང་འོང་། རྒུད་པས་ནི་ཕུན་སུམ་ཚོགས་པ་འཇོམས་ཤིང་འོང་། འཆི་
བས་ནི་སྲོག་གི་དབང་པོ་འཇོམས་ཤིང་འོང་བ་དང་བཞི། ཐབས་མེད་པ་བཞི་ནི། དེ་དག་
ལས་མགྱོགས་པས་བྲོས་ནས་ཐར་པའི་ཐབས་མེད། དཔེར་ན། གནམ་གྲུ་ལྟ་བུས། སྟོབས་
ཀྱིས་བཟློག་པའི་ཐབས་མེད། སྟོབས་ཀྱི་འཁོར་བསྒྱུར་ལྟ་བུས། ནོར་ལོངས་སྤྱོད་ཀྱི་བཟློག་
པའི་ཐབས་མེད། དཔེར་ན། གསེར་ལུང་པ་གང་དང་རྡོ་རྗེ་ཕ་ལམ་རི་ལྟ་བུ་ཡོད་ནའང་།

བཞི་ཚན་པ། ༼ཆ༽ 4a;
རྫས་དང་སྨན་སོགས་ཀྱིས་བཟློག་ཐབས་མེད་པ་དང་བཞི། རྫས་བཟང་ངན་གང་ཡིན་དང་
སྨན་པའི་རྒྱལ་པའི་འཚོ་བྱེད་གཞོན་ནུས་ཀྱང་བཟློག་ཐབས་མེད་དོ། །མི་འཆི་བའི་ཐབས་
ནི་མི་སྐྱེ་བའོ། །མི་སྐྱེ་བའི་ཐབས་ནི་ལས་མི་བསོག་པའོ། །ལས་མི་གསོག་པའི་ཐབས་ནི་
ཉོན་མོངས་སྤོང་པའོ། །ཉོན་མོངས་སྤོང་བའི་ཐབས་ནི་ཆོས་བྱས་པའོ། །ཞེས་པཎ་ཆེན་
རིན་པོ་ཆེས་སོག་པོ་དཔོན་པོ་གཅིག་ལ་གསུངས། ཆོས་ལས་མི་འདའ་བར་བྱ་བ་བཞི་ནི།
རྨོངས་པས་ཆོས་ལས་མི་འདའ་བ། འཇིགས་པས་ཆོས་ལས་མི་འདའ་བ། འདུན་པས་
ཆོས་ལས་མི་འདའ་བ། ཞེ་སྡང་གིས་ཆོས་ལས་མི་འདའ་བ་དང་བཞི། ཟས་བཞི་ནི། གནས་
དང་དབང་པོ་རྒྱས་བྱེད་ཁམས་གྱི་ཟས། གནས་པ་སེམས་སོགས་རྒྱས་བྱེད་རེག་པའི་ཟས།
དེ་གཉིས་མ་མ་ལྟ་བུའི་ཟས་ཡིན། སྲིད་པ་ཕྱི་མ་འཕེན་པ་སེམས་པའི་ཟས། འཕངས་ནས་
སླར་ཡང་གཞན་འགྲུབ་བྱེད་རྣམ་ཤེས་ཀྱི་ཟས། དེ་གཉིས་མ་ལྟ་བུའི་ཟས་དང་བཞིའོ། །མཆོག་
ཡིན་པ་བཞི་ནི། དྲན་པའི་ཐག་པ་མ་ཆད་ན་སྒོམ་པའི་མཆོག་འཁོར་བ་སྡུག་བསྔལ་གྱི་རང་
བཞིན་དུ་ཤེས་ན་འདུ་ཤེས་ཀྱི་མཆོག །ལུས་ངག་ཡིད་གསུམ་ཐུབ་པ་སྡོམ་པའི་མཆོག །དགེ་
སྦྱོང་སྤེལ་བ་བསྙེན་པའི་མཆོག་དང་བཞི། མིན་པ་བཞི་ནི། སྡིག་པ་ལ་མི་འཛེམ་ན་ཆོས་
པ་མིན། འདུལ་ཁྲིམས་ལ་མི་འཛེམ་ན་བཙུན་པ་མིན། དམ་ཚིག་མེད་ན་སྔགས་པ་མིན།
ཞེན་ཆགས་མི་གཏོང་ན་དམ་པ་མིན་པ་དང་བཞི། རྩ་བ་བཞི་ནི། ཆང་དང་བུ་མེད་ལ་
དགའ་བ་ཉེས་པའི་རྩ་བ། ལས་དང་བྱ་བ་ལ་དགའ་བ་གཡེང་བའི་རྩ་བ། ནོར་རྫས་ལ་
འཛིན་པ་ཆེ་ན་འཆིང་བའི་རྩ་བ། ཁ་དྲག་ལ་འབྱོར་ལྕོགས་ཆེ་ན་སྡིག་པའི་རྩ་བ་ཡིན་པ་དང་
བཞི། ལྷ་མ་ཡིན་གྱི་གྲོང་ཁྱེར་བཞི་ནི། འོད་ལྡན། སྐར་ཕྲེང་། ཟབ་པ། གསེར་ལྡན་
དང་བཞི། འཁོར་ལོ་བསྒྱུར་པའི་རྒྱལ་པོ་བཞི་ནི། གསེར་གྱི་འཁོར་ལོས་བསྒྱུར་བ། དངུལ་
གྱི་འཁོར་ལོས་བསྒྱུར་བ། ཟངས་ཀྱི་འཁོར་ལོས་བསྒྱུར་བ། ལྕགས་ཀྱི་འཁོར་ལོས་བསྒྱུར་
བ་དང་བཞི། འཁོར་རྣམ་པ་བཞི་ནི། དགེ་སློང་དང་། དགེ་སློང་མ། དགེ་བསྙེན་དང་།

440
 ༼ཆ༽ བཞི་ཚན་པ།
དགེ་བསྙེན་མ་བཞིའོ། །རྫས་ཡོད་བཞི་ནི། རིགས་པས་གྲུབ་པའི་རྫས་ཡོད། བརྟན་པ་
མི་འགྱུར་པའི་རྫས་ཡོད། དོན་བྱེད་ནུས་པའི་རྫས་ཡོད། རང་རྐྱ་ཐུབ་པའི་རྫས་ཡོད། ལྟ་
བ་བཀར་བཏགས་ཀྱི་ཕྱག་རྒྱ་བཞི་ནི། འདུས་བྱས་ཐམས་ཅད་མི་རྟག་པ། ཟག་བཅས་
ཐམས་ཅད་སྡུག་བསྔལ་བ། ཆོས་ཐམས་ཅད་བདག་མེད་པ། མྱ་ངན་ལས་འདས་པ་ཞི་
བའོ། །གོལ་ས་བཞི་ནི། བདག་འཛིན་མ་སྤངས་ན་ཁ་ལྟ་ཡིན་པས་གོལ། ཉོན་མོངས་མ་
སྤངས་ན་མིང་གི་སྒོམ་ཆེན་ཡིན་པས་གོལ། ཕྱོགས་རིས་མ་སྤངས་ན་ཚུལ་ཆོས་ཡིན་པས་
གོལ། བྱ་བ་མ་མཐོང་ན་སྐྱེས་བུ་ཐ་མལ་པ་ཡིན་པས་གོལ་བ་དང་བཞི། ཕྱོགས་རིས་གཡོ་
ཅན་ཆོས་སྲིད་ཀུན་གྱི་དགྲ །ཚིག་སྙན་འཇམ་ཞིང་གཡེམ་མོ་འཛུམ་དཀར་ཅན། །ཡོངས་
ཡེ་སྤངས་པའི་བཏང་སྙོམས་དྲིན་ཆེན་ལ། །རྣམ་པ་ཀུན་ཏུ་གནས་པའི་བཀྲ་ཤིས་ཤོག །དགོས་
པ་བཞི་ནི། དགེ་བའི་བཤེས་གཉེན་སྡིག་པའི་གྲོགས་པོར་མ་སོང་བ་དགོས། ཡི་དམ་གྱི་
ལྷ་བདུད་དུ་མ་སོང་བ་དགོས། ཆོས་བྱས་པ་ཉོན་མོངས་ཀྱི་གཉེན་པོར་སོང་བ་དགོས། བཙུན་
པ་ཚུལ་ཁྲིམས་བསྲུངས་པ་དགོས་པ་དང་བཞི། བདེན་པ་བཞི་སྔར་བཤད་ཟིན། དེ་དག་
གི་ཁྱད་ཆོས་ལས། སྡུག་བདེན་གྱི་ཁྱད་ཆོས་བཞི་ནི། མི་རྟག་པ། སྡུག་བསྔལ་བ། སྟོང་
པ༑ བདག་མེད་པ་དང་བཞི། ཀུན་འབྱུང་གི་ཁྱད་ཆོས་བཞི་ནི། རྒྱུ། ཀུན་འབྱུང་། རབ་
སྐྱེ༑ རྐྱེན་དང་བཞི། འགོག་བདེན་གྱི་ཁྱད་ཆོས་བཞི་ནི། འགོག་པ། ཞི་བ། གྱ་ནོམ་པ།
ངེས་འབྱུང་དང་བཞི། ལམ་བདེན་གྱི་ཁྱད་ཆོས་བཞི་ནི། ལམ། རིག་པ། སྒྲུབ་པ། ངེས་
འབྱིན་དང་བཞི། ཆོས་བཟོད་བཞི་ནི། སྡུག་བསྔལ་ཆོས་བཟོད། ཀུན་འབྱུང་ཆོས་བཟོད།
འགོག་པ་ཆོས་བཟོད། ལམ་ཆོས་བཟོད་དང་བཞི། ཆོས་ཤེས་བཞི་ནི། སྡུག་བསྔལ་ཆོས་
ཤེས། ཀུན་འབྱུང་ཆོས་ཤེས། འགོག་པ་ཆོས་ཤེས། ལམ་ཆོས་ཤེས་དང་བཞི། རྗེས་
བཟོད་བཞི་ནི། སྡུག་བསྔལ་རྗེས་བཟོད། ཀུན་འབྱུང་རྗེས་བཟོད། འགོག་པ་རྗེས་བཟོད།
ལམ་རྗེས་བཟོད་དང་བཞི། རྗེས་ཤེས་བཞི་ནི། སྡུག་བསྔལ་རྗེས་ཤེས། ཀུན་འབྱུང་རྗེས་

441
བཞི་ཚན་པ། ༼ཆ༽
ཤེས། འགོག་པ་རྗེས་ཤེས། ལམ་རྗེས་ཤེས་དང་བཞི། བདེན་བཞིའི་ཁྱད་ཆོས་མི་རྟག་
སོགས་བཅུ་དྲུག་དང་། ཤེས་བཟོད་སྐད་ཅིག་མ་བཅུ་དྲུག་ཡུལ་ཡུལ་ཅན་ཡིན་པའི་ཚུལ་
ལ་གྲུབ་མཐའ་གོང་འོག་མི་འདྲ་བ་དང་བདེན་བཞིའི་ཁྱད་ཆོས་བཅུ་དྲུག་པོ་རེ་རེ་ལ་ཕྲ་རགས་
གཉིས་གཉིས་ཐལ་འགྱུར་པས་འདོད་ཀྱང་གཞན་གྱིས་མི་འདོད་པའི་ཞིབ་ཆ་དགོས། ལས་
ལ་བསགས་ཚུལ་གྱི་སྒོ་ནས་བཞི། བྱས་བསགས་ཚང་བའི་ལས། བྱས་ལ་མ་བསགས་
པའི་ལས། བསགས་ལ་མ་བྱས་པའི་ལས། མ་བྱས་མ་བསགས་པའི་ལས་དང་བཞི། ལས་
ལ་སྐྱེ་བ་འགྲུབ་ཚུལ་གྱི་སྒོ་ནས་བཞི། ལས་གཅིག་གིས་སྐྱེ་བ་གཅིག་འཕེན་པ། ལས་དུ་
མས་སྐྱེ་བ་དུ་མ་འཕེན་པ། ལས་གཅིག་གིས་སྐྱེ་བ་དུ་མ་འཕེན་པ། ལས་དུ་མས་སྐྱེ་བ་གཅིག་
འཕེན་པ་དང་བཞི། ལས་ཀྱི་བག་ཆགས་ལ་བཞི་ཚན་གཉིས་ལས། བཞི་ཚན་དང་པོ་ནི།
ཐུན་མོང་པའི་བག་ཆགས། ཐུན་མོང་མ་ཡིན་པའི་བག་ཆགས། ཚོར་བཅས་ཀྱི་བག་ཆགས།
ཚོར་མེད་ཀྱི་བག་ཆགས་དང་བཞི། བཞི་ཚན་གཉིས་པ་ནི། ཤིན་ཏུ་སྦྱངས་པའི་བག་ཆགས།
སྤྱད་ཟིན་པའི་བག་ཆགས། སྤྱད་མ་ཟིན་པའི་བག་ཆགས། གནས་ངན་ལེན་གྱི་བག་ཆགས་
དང་བཞི། ཀུན་གཞི་དཀའ་འགྲེལ་ལས་གསུངས། སེམས་བྱུང་གཞན་འགྱུར་བཞི་ནི། གཉིད།
འགྱོད་པ། རྟོག་པ། དཔྱོད་པ་དང་བཞི། མངོན་པ་གོང་འོག་གཉིས་ལས་གསུངས། འབྲས་
བུ་ཕར་ཕྱིན་བཞི་ནི། སྨོན་ལམ་གྱི་ཕར་ཕྱིན། ཐབས་མཁས་ཀྱི་ཕར་ཕྱིན། སྟོབས་ཀྱི་
ཕར་ཕྱིན། ཡེ་ཤེས་ཀྱི་ཕར་ཕྱིན་དང་བཞི། དབུ་ཕར་རྣམས་སུ་གསུངས། བྱང་ཆུབ་
སེམས་དཔའ་རྣམས་སྟོབས་དང་ལྡན་པའི་རྒྱུ་བཞི་ནི། སྟོང་ཉིད་རྟོགས་པའི་ལྟ་བ་བསྒོམ་
པ༔ བྱམས་པ་སྙིང་རྗེ་བྱང་ཆུབ་ཀྱི་སེམས་བསྒོམ་པ། བཤེས་གཉེན་ཚུལ་བཞིན་བསྟེན་
པ༑ སྐྱབས་འགྲོའི་ཚོགས་ཞིང་ལ་ཡན་ལག་བདུན་པ་མཎྜལ་དང་བཅས་པ་ཕུལ་བ་དང་
བཞི། མདོ་སྡུད་པ་ལས་གསུངས། ཆོས་བཤད་པ་ལ་དགོས་པའི་རྒྱན་བཞི་ནི། དོན་མཚོན་
བྱེད་ཀྱི་དཔེ། སྒྲུབ་བྱེད་ཀྱི་རིག་པ། ངོ་མཚར་བའི་གཏམ་རྒྱུད། ཡིད་ཆེས་པའི་ལུང་

442
 ༼ཆ༽ བཞི་ཚན་པ།
དང་བཞི། གསུམ་པ་ལ་མི་ཕལ་ཆེ་བ་དགའ་བོ་བྱེད་ཀྱི་ཡོད། སྒྲིབ་པ་བཞི་ནི། ཆོས་ལ་
ཁོང་ཁྲོ་བའི་སྒྲིབ་པ། བདག་ལྟའི་སྒྲིབ་པ། འཇིགས་སྲེད་ཀྱི་སྒྲིབ་པ། བརྩེ་མེད་ཀྱི་སྒྲིབ་
པ་དང་བཞི། རྒྱུད་བླ་མར་གསུངས། དེ་བཞིའི་གཉེན་པོ་ཕར་ཕྱིན་བཞི་ནི། གཙང་བའི་
ཕར་ཕྱིན། བདག་པའི་ཕར་ཕྱིན། བདེ་བའི་ཕར་ཕྱིན། རྟག་པ་དམ་པའི་ཕར་ཕྱིན་དང་
བཞི། རྒྱུད་བླ་མ་ལས་གསུངས། གཞི་ཤེས་ཀྱི་རྣམ་པའི་མཐོང་ལམ་ཟག་མེད་བཞི་ནི།
བྱེད་པ་པོ་དང་། ཤེས་པ་པོ་དང་། འཕོ་བ་པོ་དང་། འདུལ་བ་པོ་བཞི་བདག་མེད་དུ་རྟོགས་
པའི་མཐོང་ལམ་ཟག་མེད་བཞི། མངོན་རྟོགས་རྒྱན་ལས་གསུངས། དེའི་བདག་མེད་ཀྱི་
དོན་ལ་ཐལ་འགྱུར་པ་དང་། རང་རྒྱུད་པ་མན་ཆད་ཀྱི་ནང་པའི་གྲུབ་མཐའ་སྨྲ་བ་རྣམས་
འདོད་ཚུལ་མི་འདྲ། ཤེར་ཕྱིན་ཉན་པའི་སྣོད་རུང་ལ་བཞི་ཚན་གཉིས་ལས། བཞི་ཚན་
དང་པོ་ནི་ཉན་པའི་སྣོད། ལེན་པའི་སྣོད། འཛིན་པའི་སྣོད། ཚུལ་བཞིན་ཡིད་ལ་བྱེད་
པའི་སྣོད་དང་བཞི། བཞི་ཚན་གཉིས་པ་ནི། སྔོན་སངས་རྒྱས་སོགས་ལ་བསྟེན་པ། དེ་
ལ་དགེ་རྩ་བསྐྲུན་པ། དགེ་བའི་བཤེས་གཉེན་གྱིས་ཟིན་པ། སྦྱིན་སོགས་ལས་སྤྱད་པ་དང་
བཞི། མངོན་རྟོགས་རྒྱན་ལས་གསུངས། ཆོས་ཐོས་པའི་ཕན་ཡོན་བཞི་ནི། ཆོས་ཤེས་
པར་འགྱུར་བ། སྡིག་པ་ལས་ལྡོག་པ། དོན་མ་ཡིན་པ་སྤོང་བ། མྱ་ངན་ལས་འདས་པ་
ཐོབ་པ་དང་བཞི། ཚོམས་ལས་གསུངས། ཐོས་པའི་དོན་ནི། སྔོན་ཆད་བློ་ཡུལ་མ་བཟུང་
བའི། ། ཆོས་གང་ཐོས་ནས་བློར་བཟུང་བ། །དེ་ལ་ཐོས་པ་ཞེས་བྱར་བཤད། །རྣ་བར་
ཐོས་ཀྱང་བློར་མ་བཟུང་། །དེ་ལ་ཐོས་པའི་མིང་མི་འབྱུང་། །ཞེས་རྗེ་བློ་གྲོས་རྒྱལ་མཚན་
གྱིས་གསུངས། ཆོས་བཤད་པའི་ཚུལ་ལ་བཞི། ཆོས་བཤད་པའི་ཕན་ཡོན་བསམ་པ། སྟོན་
པ་དང་ཆོས་ལ་རིམ་གྲོ་བསྐྱེད་པ། བསམ་པ་དང་སྦྱོར་བ་ཇི་ལྟ་བུས་བཤད་པ། ཡུལ་གང་
ལ་བཤད་པ་དང་མ་བཤད་པའི་ཁྱད་པར་དང་བཞི། ལམ་རིམ་ལས་གསུངས། སྐྱབས་
སུ་འོས་པའི་ཁྱད་པར་བཞི་ནི། རང་འཇིགས་པ་ལས་གྲོལ་བ། གཞན་འཇིགས་པ་ལས་

448
བཞི་ཚན་པ། ༼ཆ༽
གྲོལ་བའི་ནུས་པ་དང་ལྡན་པ། གཞན་ལ་སྙིང་བརྩེ་བ། ཕན་བཏགས་མ་བཏགས་ཀུན་གྱི་
དོན་མཛད་པ་དང་བཞི། ལམ་རིམ་ལས་གསུངས། སེམས་བསྐྱེད་ལ། མོས་པ་སྤྱོད་པའི་
སེམས་བསྐྱེད། ལྷག་བསམ་དག་པའི་སེམས་བསྐྱེད། རྣམ་པར་སྨིན་པའི་སེམས་བསྐྱེད།
སྒྲིབ་པ་སྤངས་པའི་སེམས་བསྐྱེད་དང་བཞི། མདོ་སྡེ་རྒྱན་ལས་གསུངས། སངས་རྒྱས་
ཀྱི་བཀའི་ཁྱད་པར་བཞི་ནི། རྗོད་བྱེད་ཚིག་གི་འབྲེལ་ཡོད་པ། བརྗོད་བྱའི་དོན་དང་ལྡན་
པ༔ ཕན་ཡོན་ཞི་བ་མྱང་འདས་སྟོན་པ། བྱེད་ལས་ཉོན་མོངས་སྤོང་ཕྱིར་དུ་གསུངས་པ་
དང་བཞི། རྣམ་འགྲེལ་ལས་གསུངས། རིང་བ་རྣམ་པ་བཞི་ནི། མཚན་ཉིད་མི་མཐུན་
པས་རིང་བ་ནི། འབྱུང་བཞི་ལྟ་བུ། སྤོང་གཉེན་གྱིས་རིང་བ་ནི། ཚུལ་འཆལ་དང་ཚུལ་
ཁྲིམས་ལྟ་བུ། ཡུལ་གྱིས་རིང་བ་ནི། ཤར་ནུབ་གཉིས་ལྟ་བུ། དུས་ཀྱིས་རིང་བ་ནི། འདས་
མ་འོངས་གཉིས་ལྟ་བུ་དང་བཞི། མཛོད་ལས་གསུངས། ཚེ་ལོ་བརྒྱད་ཁྲི་ཡན་ཆད་ལ་སངས་
རྒྱས་མཆོག་སྤྲུལ་འཇིག་རྟེན་ཏུ་དངོས་སུ་མི་འབྱོན་པའི་རྒྱུ་མཚན་བཞི་ནི། མི་རྣམས་ཡིད་
འབྱུང་བར་དཀའ་བ་དང་སྐྱོ་བ་སྐྱེ་དཀའ་བ། བླུན་ཞིང་དབང་པོ་རྟུལ་བ། བག་མེད་ཅིང་
བདེ་བ་མང་བ། བདེན་པ་རྣམས་ཀྱི་སྣོད་དུ་མི་འགྱུར་པ་དང་བཞི། འདུལ་བ་ལུང་གཞི་
ལས་གསུངས། ཤེར་ཕྱིན་གྱི་མདོའི་ཁྱད་པར་བཞི་ནི། རབ། ཕུལ། གཙོ་བོ། གྱ་ནོམ་པ་
དང་བཞི། ཚིགས་གསལ་ལས་གསུངས། གསང་སྔགས་ཀྱི་ཚུལ་བཞིའི་བཤད་པ་ནི། ཡིག་
དོན་གྱི་བཤད་པ། སྤྱི་དོན་གྱི་བཤད་པ། སྦས་དོན་གྱི་བཤད་པ། མཐར་ཐུག་གི་བཤད་
པ་དང་བཞི། རྒྱུན་བཞི་ནི། རང་བཞིན་གྱི་རྒྱན། མཛེས་བྱེད་ཀྱི་རྒྱན། གསལ་བྱེད་ཀྱི་
རྒྱན། རྒྱན་གྱི་རྒྱན་དང་བཞི། ལེགས་བཤད་གསེར་གྱི་ཕྲེང་བ་ལས་གསུངས། ཁྲུས་བཞི་
ནི༔ སྡོམ་པ་གསུམ་ལ་གནས་པ། བཤགས་པ་དང་གསོལ་བ་འདེབས་པ། ཕྱག་རྒྱ་སྒོམ་
པ༑ ཆུས་ཁྲུས་པ་དང་བཞི། རྒྱུད་རྡོ་རྗེ་རྩེ་མོ་ལས་གསུངས། རྩ་འཁོར་བཞི་ནི། ལྟེ་བར་
སྤྲུལ་པའི་འཁོར་ལོ། སྙིང་ཁར་ཆོས་ཀྱི་འཁོར་ལོ། མགྲིན་པར་ལོངས་སྤྱོད་ཀྱི་འཁོར་ལོ།

444
 ༼ ཆ༽ བཞི་ཚན་པ།
སྤྱི་བོར་བདེ་ཆེན་གྱི་འཁོར་ལོ་དང་བཞི། དད་པ་ཅན་ལ་བསྟན་ཆོག་པའི་ཆོས་བཞི་ནི། སྟོན་
པ་འཁྲུངས་པ། མངོན་པར་རྫོགས་པར་སངས་རྒྱས་པ། ཆོས་གསུངས་པ། མྱ་ངན་ལས་
འདས་ཚུལ་གྱི་མཛད་པ་དང་བཞི། འདུལ་བ་ལུང་ལས་གསུངས། མངོན་མཐོ་བཞི་ནི།
ལུས་མངོན་མཐོ་དང་། ལོངས་སྤྱོད་མངོན་མཐོ། འཁོར་མངོན་མཐོ། རྩོམ་པ་མངོན་
མཐོ་དང་བཞི། མདོ་སྡེ་རྒྱན་ལས་གསུངས། དེ་དག་ཕུན་སུམ་ཚོགས་པ་ལས་འབྱུང་བའི་
བདེ་བ་རྣམས་མངོན་མཐོ་ཡིན། འདི་ལ་མངོན་མཐོ་བདེ་བ་སྟེ། །ངེས་པར་ལེགས་པ་
ཐར་པར་འདོད། །ཅེས་དབུ་མ་རིན་འཕྲེང་ལས་གསུངས། བསམ་གྱིས་མི་ཁྱབ་པ་བཞི་
ནི༑ སངས་རྒྱས་ཀྱི་ནུས་པ། ལས་ཀྱི་ནུས་པ། སྔགས་ཀྱི་ནུས་པ། རྫས་ཀྱི་ནུས་པ་དང་
བཞི། སྨན་བཞི་ནི། ཐུན་ཚོད་དུ་རུང་བའི་སྨན། དུས་རུང་གི་སྨན། ཞག་བདུན་པའི་
སྨན། འཚོ་བཅང་གི་སྨན་དང་བཞི། འདུལ་བ་སྨན་གྱི་གཞི་ལས་གསུངས།
འགྲོ་བ་ལས་ཉོན་གྱི་དབང་གིས་སྐྱེ་བ་བླངས་པ་རྣམས་ལ། གཏི་མུག་ལས་རླུང་
ནད། ཞེ་སྡང་ལས་མཁྲིས་ནད། འདོད་ཆགས་ལས་བད་ཀན་འབྱུང་ཞིང་། དེ་དག་རྒྱས་
པར་ན། ལྟར་སྣང་ཕྲལ་གྱི་ནད་བརྒྱ་རྩ་གཅིག །ཀུན་བཏགས་གདོན་གྱི་ནད་བརྒྱ་རྩ་གཅིག།
ཡོངས་གྲུབ་ཚེའི་ནད་བརྒྱ་རྩ་གཅིག །གཞན་དབང་སྔོན་ལས་ཀྱི་ནད་བརྒྱ་རྩ་གཅིག་སྟེ།
ནད་རིགས་བཞི་བརྒྱ་རྩ་བཞི་ལས། དང་པོ་གནས་སྐབས་བཅོས་མི་དགོས་སམ་བཅོས་ཐབས་
མེད། གཉིས་པ་གདོན་རིགས་སུམ་བརྒྱ་དྲུག་ཅུ་མ་བཅོས་བར་དུ་སྨན་དཔྱད་ཀྱིས་མི་ཕན།
གསུམ་པ་སྨན་པས་བཅོས་སུ་ཡོད། བཞི་པ་སྨན་པས་བཅོས་སུ་མེད་འཆི་བར་ངེས། དེ་
ཡང་མདོར་བསྡུ་ན་སྲོག་གཅོད་ནད་དགུར་འདུས་སོ། །སངས་རྒྱས་ཀྱི་ཆོས་བཞི་ནི། གདུལ་
བྱའི་སྒྲིབ་པ་རྣམས་སྲེག་པར་བྱེད་པ། རྒྱུད་སྨིན་པར་བྱེད་པ། འཁོར་བ་ལ་ཆགས་ཤིང་
ཞེན་པ་རྣམས་ཡིད་འབྱུང་བས་གདུང་བར་བྱེད་པ། ལམ་གོལ་བ་རྣམས་ལ་ཡང་དག་པའི་
ལམ་རབ་ཏུ་སྟོན་པར་བྱེད་པ་དང་བཞི། རྣམ་བཤད་རིགས་པ་ལས་གསུངས། མེའི་བྱ་

བཞི་ཚན་པ། ༼ཆ༽ 445
བ་བཞི་ནི། སྲེག་པར་བྱེད་པ། ཚོས་པར་བྱེད་པ། དྲོ་བར་བྱེད་པ། གསལ་བར་བྱེད་པ་
དང་བཞི། རྙེད་དཀའ་བ་བཞི་ནི། འཇིག་རྟེན་ན་ཨུ་དུམ་བཱ་རིའི་མེ་ཏོག་བཞིན་མཛེས་པ་
རྙེད་དཀའ། དེ་བས་ཀྱང་དེ་བཞིན་གཤེགས་པ་འབྱུང་བ་རྙེད་དཀའ། དེ་བས་ཀྱང་དད་
པ་རྙེད་དཀའ། དེ་བས་ཀྱང་ཆོས་ཐོས་པ་རྙེད་དཀའོ། །མདོ་མྱང་འདས་ལས་གསུངས།
སྒྲོན་བསྐལ་དང་མུན་བསྐལ་ལ་བསམ་ན་ཡང་ངོ༌། །ལྟུང་བ་འབྱུང་བའི་རྒྱུ་བཞི་ནི། མི་
ཤེས་པ། བག་མེད་པ། མ་གུས་པ། ཉོན་མོངས་མང་བ་དང་བཞི། འདུལ་བ་དང་ལམ་
རིམ་རྣམས་ལས་གསུངས། མི་ཤེས་པ་ནི་སྡུག་བསྔལ་བའོ། །ཞེས་དགེ་བཤེས་འབན་གུང་
རྒྱལ་ཚུལ་ཁྲིམས་རྒྱལ་བས་གསུངས་པའི་ལོ་རྒྱུས་ཡོད། སྐད་ཅིག་མའི་སྦྱོར་བ་བཞི་ནི། རྣམ་
པར་སྨིན་པའི་སྐད་ཅིག་མའི་སྦྱོར་བ་དང་། རྣམ་པར་སྨིན་པ་མ་ཡིན་པའི་སྐད་ཅིག་མའི་
སྦྱོར་བ། མཚན་ཉིད་མེད་པའི་སྐད་ཅིག་མའི་སྦྱོར་བ། གཉིས་སུ་མེད་པའི་སྐད་ཅིག་མའི་
སྦྱོར་བ་དང་བཞི། ཐེག་ཆེན་སྒྲུབ་པ་བཞི་ནི། གོ་སྒྲུབུ། འཇུག་སྒྲུབ། ཚོགས་སྒྲུབུ། ངེས་
འབྱུང་སྒྲུབ་པ་དང་བཞི། བཞི་ཚན་དེ་གཉིས་མངོན་རྟོགས་རྒྱན་ལས་གསུངས་སོ། །འཚོལ་
བ་བཞི་ནི། མིང་འཚོལ་བ། དོན་འཚོལ་བ། མིང་དོན་གཉིས་ཀ་འཚོལ་བ། ངོ་བོ་ཉིད་
འཚོལ་བ་དང་བཞི། ཐེག་བསྡུས་ལས་གསུངས། ཞི་གནས་ཀྱི་དམིགས་པ་བཞི་ནི། ཁྱབ་
པའི་དམིགས་པ། མཁས་པའི་དམིགས་པ། སྤྱད་པ་རྣམ་སྦྱོང་གི་དམིགས་པ། ཉོན་མོངས་
རྣམ་སྦྱོང་གི་དམིགས་པ་དང་བཞི། ཁྱབ་པའི་དམིགས་པ་བཞི་ནི། རྣམ་རྟོག་དང་བཅས་
པའི་གཟུགས་བརྙན། རྣམ་རྟོག་མེད་པའི་གཟུགས་བརྙན། དངོས་པོའི་མཐའ། དགོས་པ་
ཡོངས་གྲུབ་དང་བཞི། མདོ་སྡེ་དགོངས་འགྲེལ་དང་། སྒོམ་རིམ་གསུམ་སོགས་ལས་གསུངས།
སྔོན་རྒྱ་གར་ན་བསྟན་པའི་སྦྱིན་བདག་མཆོག་ཏུ་གྱུར་བ་བཞི་ནི། དགེ་འདུན་ལ་ཐོག་མར་
ལོངས་སྤྱོད་འབུལ་བ་རྣམས་ཀྱི་མཆོག་འཕགས་རྒྱལ་གྱི་རྒྱལ་པོ་རབ་སྣང་། བཤོས་འབུལ་
བའི་མཆོག་རྒྱལ་པོ་གཟུགས་ཅན་སྙིང་པོ། གནས་མལ་འབུལ་བའི་མཆོག་ཁྱིམ་བདག་མགོན་

445 ༼ཆ༽ བཞི་ཚན་པ།
མེད་ཟས་སྤྱིན། གཙུག་ལས་ཁང་འབུལ་པའི་མཆོག་ཁྱིམ་བདག་བཟང་ལྡན་དང་བཞི། འདུལ་
བ་ལུང་ཕྲན་ཚེགས་ལས་གསུངས། རྙེད་དཀའ་བ་བཞི་ནི་རི་བོང་གི་རྭ། རུ་སྦལ་སྤུ་ཅན།
སྨད་འཚོང་མ་གཅིག་བུ་འདུག་པ། བཟོ་བོ་དྲང་པོར་སྨྲ་བ་དང་བཞི། ལུང་ཕྲན་ཚེགས་
ལས་གསུངས། གཞན་གྱི་དོན་དུ་མ་རུང་བར་འགྱུར་པ་བཞི་ནི། གཏམས་པ་ལེན་པ། གཉའ་
བོ༑ གཡོ་ཅན། སྨྱན་བྱེད་བློ་ཞན་པ་དང་བཞི། ལུང་ཕྲན་ཚེགས་ལས་གསུངས། དོན་
མེད་བཞི་ནི། ཉིན་པར་མར་མེ་འབུལ་པ། རྒྱ་མཚོ་ཆར་བབ་པ། འགྲངས་ལ་སྟོན་མོ་
བྱིན་པ། སྐྱེས་བུ་ངན་པ་ལ་བསྟེན་པ་དང་བཞི། ལུང་ཕྲན་ཚེགས་ལས་གསུངས། བསླུ་
བ་བཞི་ནི། མི་འདོད་པ་ལ་འདོམས་པ། གཉིད་ཀྱིས་དུབ་པ་ལ་འཆད་པ། དོན་དུ་གཉེར་
མིན་དོན་དུ་གཉེར་པ། སྟོབས་ལྡན་ལ་འགྱེད་པ་དང་བཞི། ལུང་ཕྲན་ཚེགས་ལས་གསུངས།
བལྟ་བྱ་བཞི་ནི། གཡུལ་ངོར་དཔའ་བོ་བལྟ་བྱ། མི་བཟང་དུག་ལ་གསང་སྔགས་བལྟ་བྱ།
བཟའ་བཏུང་ཚེ་ན་ཉེ་དུ་བལྟ་བྱ། དོན་རྟོགས་བྱ་ལ་མཁས་པ་བལྟ་བྱ་དང་བཞི། ལུང་ཕྲན་
ཚེགས་ལས་གསུངས། མ་ལེགས་པ་བཞི་ནི། ཁྱིམ་པ་ལེ་ལོ་ཅན་མ་ལེགས། རབ་བྱུང་
ཡང་དག་སྡོམ་ལྡན་མིན་པ་མ་ལེགས། རྒྱལ་པོས་གཟུ་ལུམ་སྤྱོད་པ་མ་ལེགས། མཁས་
པ་འཁྲུགས་པ་བྱེད་པ་མ་ལེགས་པ་དང་བཞི། ལུང་ཕྲན་ཚེགས་ལས་གསུངས། རྩ་བའི་
ཁ་དོག་བཞི་ནི། དཀར་པོ། དམར་པོ། སྔོན་པོ། སེར་པོ་དང་བཞི། མཛོད་ལས་གསུངས།
སངས་རྒྱས་ཀྱིས་རྒྱལ་བྱེད་ཚལ་གྱི་རྩིག་པར་རི་མོ་བྲི་མཁན་ལ། དཀར་དམར་སྔོན་སེར་
ཚོན་སྣ་བཞིས་བྲིས། ཞེས་བཀའ་གནང་བ་ལུང་ཕྲན་ཚེགས་ཤོག་གྲངས་ཉིས་བརྒྱ་གོ་གཉིས་
ན་འདུག །ཁ་དོག་དེ་བཞི་དགར་བའི་རྒྱུ་མཚན་འཚོལ། རྒྱ་གར་གྱི་གནས་ཆེན་བཞི་ནི།
རྡོ་རྗེ་གདན། ཝཱ་རཱ་ཎ་སཱི། རྩ་མཆོག་གྲོང་། རྒྱལ་པོའི་ཁབ་བྱ་རྒོད་ཕུང་པོ་རི་དང་བཞི།
བསྐལ་བཟང་སངས་རྒྱས་སྟོང་ལས་དེ་སྔོན་རྒྱ་གར་ལ་མཆོག་སྤྲུལ་གྱི་རྣམ་པར་བྱོན་ཟིན་
པ་བཞི་ནི། སྐྱེ་དགུའི་ཚེ་ལོ་བཞི་ཁྲིའི་དུས་སུ་སངས་རྒྱས་འཁོར་བ་འཇིགས་བྱོན། སུམ་

447
བཞི་ཚན་པ། ༼ཆ༽
ཁྲིའི་དུས་སུ་གསེར་ཐུབ་བྱོན། ཉི་ཁྲིའི་དུས་སུ་འོད་སྲུང་བྱོན། ཚེ་ལོ་བརྒྱ་པའི་དུས་སུ་
བདག་ཅག་གི་སྟོན་པ་ཤཱཀྱ་ཐུབ་པ་བྱོན་པ་དང་བཞི། དེ་ནས་རྗེ་བཙུན་བྱམས་མགོན་བྱོན་
པའི་བར་མི་ལོ་བྱེ་བ་ཕྲག་ལྔ་བཅུ་ང་བདུན་དང་ས་ཡ་ཕྲག་དྲུག་ན་བྱོན་པར་འགོས་ལོས་བཞེད་
པར་ཀློང་རྡོལ་རིན་པོ་ཆེས་གསུངས། ཞྭ་དམར་པཎྜིཏས་ད་ནས་མི་ལོ་དུང་ཕྱུར་ཞེ་ལྔའི་
རྗེས་ལ་རྗེ་བཙུན་བྱམས་མགོན་འབྱོན་པར་གསུངས། ཞྭ་དམར་ལམ་རིམ་རབ་བྱུང་བཅོ་
ལྔ་པའི་ནང་གསུངས། རྒྱལ་དབང་སྐུ་ཕྲེང་བཅུ་གསུམ་པ་ཨ་མདོ་ལུང་པར་ཕེབས་སྐབས་
ཞུས། སོག་ཡུལ་དུ་ཕེབས་སྐབས་ཁལ་ཁ་ཆིང་དབང་གི་ཁུ་རའི་བླ་མ་སྔགས་རམས་པ་འཇམ་
དབྱངས་བསྟན་དར་ལས་ལམ་རིམ་ཞུས། རྩ་བའི་སྡེ་བཞི་ནི། གཞི་ཐམས་ཅད་ཡོད་པར་
སྨྲ་བའི་སྡེ། ཕལ་ཆེན་པའི་སྡེ། མང་བཀུར་པའི་སྡེ། གནས་བརྟན་པའི་སྡེ་དང་བཞི་ལས།
དང་པོ་ནི། སྐད་ལེགས་སྦྱར། སམ་ཀྲྀཏི་སྐད། མཁན་པོ་རྒྱལ་རིགས་ཚུལ་ཁྲིམས་རྣམ་
དག་གི་མཆོག་ཏུ་ལུང་བསྟན་པ། སྲས་སྒྲ་གཅན་འཛིན་ནས་བརྒྱུད་པ། སྣམ་སྦྱར་སྣམ་
ཕྲན་དགུ་པ་ནས་ཉེར་ལྔའི་བར། གྲྭ་རྟགས་ཨུ ཏྤ་ལ། པདྨ། རིན་པོ་ཆེ། ཤིང་ལོ་གང་
རུང་། མིང་དཔལ་དང་། འོད་དང་། གྲངས་པ་དང་། བཟང་པོའི་མཐའ་ཅན། དཔེར་
ན༑ སྒྲ་གཅན་འཛིན་དཔལ་དང་། དཔལ་ལྡན་བཟང་པོ། ཤཱཀྱ་འོད་དང་ཆོས་ཀྱི་གྲགས་
པ་ལྟ་བུ། ཕལ་ཆེན་སྡེ་པ་ནི། སྐད་པྲ་ཀྲི་ཏ་རང་བཞིན་གྱི་སྐད། མཁན་པོ་བྲམ་ཟེའི་རིགས་
སྦྱངས་པའི་ཡོན་ཏན་གྱི་མཆོག་ཏུ་ལུང་བསྟན་པ་འོད་སྲུང་ནས་བརྒྱུད་པ། སྣམ་སྦྱར་རྣམ་
ཕྲན་བདུན་པ་ནས་ཉེར་གསུམ་པར། གྲྭ་རྟགས་དུང་། མིང་ཡེ་ཤེས་དང་། སྦས་པ་དང་།
སྙིང་པོའི་མཐའ་ཅན། དཔེར་ན། མར་མེ་མཛད་ཡེ་ཤེས་དང་། འཇིགས་མེད་འབྱུང་
གནས་སྦས་པ་ལྟ་བུ། གསུམ་པ་མང་བཀུར་པའི་སྡེ་པ་ནི། སྐད་ཨ་པ་མ་ཤི་ཏའམ། ཕལ་
པའི་སྐད་ཟུར་ཆགས་པའི་སྐད། མཁན་པོ་དམངས་རིགས་འབྲེག་མཁན་འདུལ་བ་འཛིན་
པའི་མཆོག་ཏུ་ལུང་བསྟན་པ་ཉེ་བར་འཁོར་ནས་བརྒྱུད་པ། སྣམ་སྦྱར་སྣམ་ཕྲན་ལྔ་པ་ནས་

448
 ༼ ཆ༽ བཞི་ཚན་པ།
ཉེར་གཅིག་པར། གྲྭ་རྟགས་མེ་ཏོ་སོ་རྩེ་ཀ །མིང་འབངས་དང་། སྡེ་བའི་མཐའ་ཅན།
དཔེར་ན། ཆོས་འབངས་དང་། གྲོལ་སྡེ་ལྟ་བུ། བཞི་པ་གནས་བརྟན་པ་ནི། སྐད་པ་ཤ་
ཙི་ཤ་ཟའི་སྐད་དམ་འབྲིང་དུ་འདོན་པ། མཁན་པོ་རིགས་སྒྱིག་མ་མཁན་མཐའ་འཁོབ་འདུལ་
བའི་མཆོག་ཏུ་ལུང་བསྟན་པ་ཀ་ཏྱཱ་ན་ནས་བརྒྱུད་པ། སྣམ་སྦྱར་སྣམ་ཕྲན་ལྔ་པ་ནས་ཉེར་
གཅིག་བར། གྲྭ་རྟགས་འཁོར་ལོ། མིང་ལྷ་དང་། འབྱུང་གནས། རིན་ཆེན། གོ་ཆ་ལྟ་
བུ༑ དཔེར་ན། རིན་ཆེན་འབྱུང་གནས། ཤེས་རབ་གོ་ཆ་ལྟ་བུ། སློབ་དཔོན་ཀླུ་སྒྲུབ་
ཡབ་སྲས་རྣམས་ཀྱིས་མཛད་པའི་སྒྲུབ་ཐབས་བཞིར་གྲགས་པ་ནི། དཔལ་མགོན་ཀླུ་སྒྲུབ་
ཀྱིས་མཛད་པའི་མདོར་བྱས་དང་། མདོ་བསྲེ་གཉིས། སློབ་དཔོན་ཀླུའི་བྱང་ཆུབ་གྱིས་
མཛད་པའི་རྣམ་བཞག་རིམ་པ། དཔལ་ལྡན་ཟླ་བ་གྲགས་པས་མཛད་པའི་རྡོ་རྗེ་སེམས་པའི་
སྒྲུབ་ཐབས་དང་བཞི། ལོ་འཁོར་གཅིག་ནང་སངས་རྒྱས་ཀྱི་དུས་ཆེན་བཞི་ཞེས་གྲགས་
པ་ནི། ཆོ་འཕྲུལ་ཟླ་བ་ནི་སངས་རྒྱས་བཅོམ་ལྡན་འདས་ཀྱིས་མུ་སྟེགས་སྟོན་པ་དྲུག་ལས་
འགྲན་ཟླ་དང་བྲལ་བའི་མཛད་པ་སྟོན་པའི་དུས་ཆེན། ས་ག་ཟླ་བ་ནི། ལྷུམས་སུ་ཞུགས་
པ་དང་། མངོན་པར་རྫོགས་པར་སངས་རྒྱས་པ་དང་། མྱ་ངན་ལས་འདས་པའི་མཛད་
པ་གསུམ་སྟོན་པའི་དུས་ཆེན། བཅོམ་ལྡན་འདས་མངོན་པར་རྫོགས་པར་སངས་རྒྱས་ཚུལ་
མཛད་པའི་ཉིན་ས་ག་ཟླ་བའི་ཚེས་བཅོ་ལྔ་ལ་ཀུན་དགའ་བོ་འཁྲུངས་པའི་ལོ་རྒྱུས་འདུལ་བ་
ང་པ་ཤོག་གྲངས་ཉིས་བརྒྱ་དང་བཅུ་ན་ཡོད། ལྷ་ས་པར་མ། སྲས་དགྲ་གཅན་འཛིན་ཡང་
དེའི་ཉིན་འཁྲུངས། དྲུག་པའི་ཚེས་བཞི་ནི། ལྔ་སྡེ་བཟང་པོ་ལྔ་དང་། འབར་པའི་གཟི་
བརྗིད་ལ་སོགས་པའི་ལྷ་བརྒྱད་ཁྲི་སོགས་ལ་བདེན་པ་བཞིའི་ཆོས་འཁོར་སྐོར་བའི་དུས་ཆེན།
དགུ་བའི་ཉེར་གཉིས་ནི། སྟོན་པ་སངས་རྒྱས་སུམ་ཅུ་རྩ་གསུམ་གྱི་གནས་སུ་དབྱར་སྔ་མ་
ཟླ་བ་གསུམ་ཞལ་བཞེས་ནས་དགུ་པའི་བཅོ་ལྔར་དགག་དབྱེ་མཛད་རྗེས་ཞག་བདུན་བཞུགས་
ནས་འཛམ་བུའི་གླིང་ལ་ཕེབས་པའི་དུས་ཆེན་དང་བཞི། རྗོད་བྱེད་ཀྱི་སྒྲ་ལ་ངོ་བོའི་སྒོ་ནས།

44
བཞི་ཚན་པ། ༼ཆ༽
མིང་དང་། ཚིག་དང་། ཡི་གེ་དང་། ངག་སྟེ་བཞི། རྗེས་སུ་སྤྱོད་པའི་སེམས་ལ། བགྲང་
པའི་སེམས། གཞལ་པའི་སེམས། རྟོགས་པའི་སེམས། ངེས་པར་རྟོགས་པའི་སེམས་
དང་བཞི། རྐྱེན་བཞི་ནི། རྒྱུ་རྐྱེན། དམིགས་རྐྱེན། བདག་རྐྱེན། དེ་མ་ཐག་རྐྱེན་དང་
བཞི། ཡུལ་བཞི་ནི། སྣང་ཡུལ། གཟུང་ཡུལ། འཇུག་ཡུལ། འཛིན་སྟངས་ཀྱི་ཡུལ་དང་
བཞི། སྐྱེས་གནས་བཞི་ནི། མངལ་སྐྱེས། རྫུས་སྐྱེས། དྲོད་གཤེར་སྐྱེས། སྒོ་ང་ལས་
སྐྱེས་པ་དང་བཞི། མི་ལ་བཞི་ཀ་ཡོད་པ་མདོ་ལས་གསུངས། འགལ་རྟགས་བཞི་ནི། ཆོས་
ཀྱི་ངོ་བོ་སྒྲུབ་པའི་འགལ་རྟགས། ཆོས་ཅན་གྱི་ངོ་བོ་སྒྲུབ་པའི་འགལ་རྟགས། ཆོས་ཀྱི་ཁྱད་
པར་སྒྲུབ་པའི་འགལ་རྟགས། ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་དང་བཞི། དེ་
བཞིའི་ཐད་དུ་ཚད་མ་རིགས་རྒྱན་དང་སྡེ་བདུན་ཡིད་ཀྱི་མུན་སེལ་གཉིས་ཚིག་ཟིན་མི་འདྲ་
བ་ཡོད། མདོ་སྨད་ཀྱི་ཆུ་བཞི་ནི། འབྲི་ཆུ། རྨ་ཆུ། རྫ་ཆུ། རྒྱལ་མོ་དངུལ་ཆུ་དང་བཞི།
ཐ་མ་ལ་སོག་སྐད་དུ་ཁ་ཐང་མུ་རུང་ཟེར། མཚོ་མ་དྲོས་ལས་ཐོན་པའི་ཆུ་བཞི་ནི། རྨ་
བྱ་ཁ་འབབ། རྟ་མཆོག་ཁ་འབབ། སེངྒེ་ཁ་འབབ། གླང་ཆེན་ཁ་འབབ་དང་བཞི། སངས་
རྒྱས་བཅོམ་ལྡན་འདས་ཤཱཀྱ་ཐུབ་པ་མཚོ་མ་དྲོས་པར་དངོས་སུ་བྱོན་པའི་ལོ་རྒྱུས་མདོ་ས་
པ་ཤོག་གྲངས་ཉེར་གཅིག་ན་ཡོད། ལྷ་ས་པར་མ། མདོ་དེ་ཉིད་ལས། རྒྱ་མཚོ་ཆུ་སྲིན་
རྣམས་ཀྱི་གནས། །དུས་ལས་ཡོལ་བར་འགྱུར་ཡང་སྲིད། །གདུལ་བར་བྱ་བའི་སྲས་རྣམས་
ལ༑ ༑ སངས་རྒྱས་དུས་ལས་ཡོལ་པ་མེད། །ཅེས་གསུངས། མདོ་སྡུད་པ་ལས། འཛམ་
བུའི་གླིང་འདིར་ཆུ་ཀླུང་ཇི་སྙེད་ཅིག་འབབ་ཅིང་། ། མེ་ཏོག་འབྲས་ལྡན་སྨན་དང་ནགས་
ཚལ་སྐྱེས་བྱེད་པ། ། མ་དྲོས་གནས་པའི་ཀླུ་དབང་ཀླུ་བདག་བརྟེན་གནས་ཏེ། །དེ་ནི་ཀླུ་
ཡི་བདག་པོ་དེ་ཡི་མཐུ་དཔལ་ཡིན། །ཞེས་དང་། དཔེར་ན་མ་དྲོའི་མཚོ་ལ་ཀླུ་བདག་མེད་
གྱུར་ན། །འཛམ་བུའི་གླིང་འདིར་ཆུ་ཀླུང་འབབས་པར་ག་ལ་འགྱུར། །ཞེས་གསུངས།
དཔྱད་བྱའོ། བོད་ཀྱི་རི་ཆེན་བཞིར་གྲགས་པ་ནི། ལྷ་ས་དམར་པོ་རི། སྔོན་སྲོང་བཙན་

45
 ༼ཆ༽ བཞི་ཚན་པ།
སྒམ་པོའི་ཕོ་བྲང༌། ད་ལྟ་པོ་ཏ་ལ་འཇིག་རྟེན་ཁམས་ལ་སྐད་གྲགས་ཅན་ཡོད། དགའ་
ལྡན་དབང་བསྐུར་རི། བོད་ཀྱི་ཆོས་རྒྱལ་རྣམས་སྔ་མས་ཕྱི་མ་རྣམས་རྒྱལ་ཚབ་དུ་དབང་
བསྐུར་སའི་གནས་རི། ལྕགས་ཟམ་ཆུ་བོ་རི། འདི་ལ་སྔོན་ཆུ་མིག་བརྒྱ་དང་བརྒྱད། དུར་
ཁྲོད་བརྒྱ་དང་བརྒྱད། རི་ཁྲོད་བརྒྱ་དང་བརྒྱད། གྲུབ་ཐོབ་བརྒྱ་དང་བརྒྱད་ཡོད་ཟེར།
བསམ་ཡས་ཧད་པོ་རི། དུས་གསུམ་སངས་རྒྱས་གུ་རུ་རིན་པོ་ཆེས། ཧད་པོ་རི་ཡི་ཡངས་
གོང་དུ། ལྷ་སྲིན་ཐམས་ཅད་དམ་ལ་བཏགས་པའི་སྐབས་སུ་སློབ་དཔོན་རིན་པོ་ཆེ་ཉིད་
དབུགས་ཧད་པས་ན་ཧད་པོ་རི་ཟེར། བོད་ཟླ་ལྔ་པའི་ཚེས་བཅུ་གསུམ་ཉིན། དེའི་ཉིན་མོ་
རི་ལ་བསངས་གཏོང་བའི་སྲོལ་བོད་སོག་གི་ཡུལ་རྣམས་སུ་ད་ལྟའི་བར་ཡོད། འབྲས་སྤུངས་
དགོན་པའི་དགེ་འཕེལ་དབྱར་གསོལ་ཡང་དེའི་ཉིན་ཡིན། དེའི་ཉིན་འབྲས་སྤུངས་བླ་སྤྱི་
ཚང་མ་དགེ་འཕེལ་རིའི་རྩེ་ལ་བསངས་གཏོང་པར་འཕེབས་ཤིང་། བསྟན་མ་ཆོས་སྐྱོང་
ཡང་དེའི་ཉིན་མོར་དགེ་འཕེལ་རི་ལ་ཕེབས་ཀྱི་རེད། མཐུན་པ་སྤུན་བཞི་ནི། གོང་མ་སྲེག་
པ༑ རི་བོང་། སྤྲེའུ། གླང་ཆེན་དང་བཞི། འདུལ་བ་ལུང་གཞི་ལས་གསུངས། སངས་
རྒྱས་ཞལ་བཞུགས་པའི་སྐབས་ཀྱི་རྒྱལ་པོ་ཆེན་པོ་བཞི་ནི། ཡུལ་འཁོར་བསྲུང་། འཕགས་
སྐྱེས་པོ། སྤྱན་མི་བཟང་། རྣམ་ཐོས་སྲས་དང་བཞི། ཕྱོགས་རེ་རེ་ལ་རེ་རེའོ། །རྒྱལ་པོ་
སྲོང་བཙན་སྒམ་པོས་བཞེངས་པའི་མཐའ་འདུལ་གྱི་ལྷ་ཁང་བཞི་ནི། སའི་དབྱིབས་སྲིན་
མོ་གན་རྐྱལ་དུ་འགྱེལ་བ་འདྲི་བ་དེའི་གྲུ་མོ་གཡས་སྟེང་ཀོང་པོ་བུ་ཆུ་གསེར་གྱི་ལྷ་ཁང་། གྲུ་
མོ་གཡོན་སྟེང་ལྷོ་བྲག་ཁོ་མཐིང་ལྷ་ཁང་། པུས་མོ་གཡས་པའི་སྟེང་མོན་བུམ་ཐང་ལྷ་ཁང་།
པུས་མོ་གཡོན་པའི་སྟེང་བྱ་པྲ་དུན་རྩེ་ལྷ་ཁང་དང་བཞི། ཡང་འདུལ་གྱི་ལྷ་ཁང་བཞི་ནི།
ལག་མཐིལ་གཡས་སྟེང་མདོ་ཁམས་ལྡན་ཆོས་འཁོར་གྱི་འགྲམ་གྱི་ཀློང་ཐང་སྒྲོལ་མ་ལྷ་ཁང་།
ལག་མཐིལ་གཡོན་སྟེང་སྙེ་ཐང་ཆོས་རྫོང་གི་འགྲམ་གྱི་ཚངས་པ་རླུང་གནོན་ལྷ་ཁང་། རྐང་
པ་གཡས་པའི་སྟེང་མང་ཡུལ་བྱམས་སྤྲིན་གྱི་ལྷ་ཁང་། རྐང་པ་གཡོན་པའི་སྟེང་སྦ་གྲོ་སྐྱེར་

451
བཞི་ཚན་པ། ༼ཆ༽
ཆུ་ལྷ་ཁང་དང་བཞི། རུ་གནོན་གྱི་ལྷ་ཁང་བཞི་ནི། དཔུང་པ་གཡས་བའི་སྟེང་ཡར་ཀླུང་
ཁྲ་འབྲུག་ལྷ་ཁང་། འདིའི་ནང་རྗེ་བཙུན་སྒྲོལ་མ་གསུང་བྱོན་མ་ཡོད། དཔུང་པ་གཡོན་
པའི་སྟེང་དབུས་སྟོད་མལ་གྲོ་ཀ་ཚལ་གྱི་ཇོ་བོའི་ལྷ་ཁང་། དཔྱི་གཡས་པའི་སྟེང་གཙང་ཐོབ་
རྒྱལ་ཐོད་ཀྱི་ཕ་རི་གཙང་ཆུའི་འགྲམ་གྱི་གཙང་འགྲམ་བྱེ་མའི་ལྷ་ཁང་། དཔྱི་གཡོན་པའི་
སྟེང་གཙང་ལྷ་རྩེའི་ཉེ་སྒོར་གྱི་རུ་ལོག་གྲོམ་པ་རྒྱང་གི་ལྷ་ཁང་དང་བཞི། བླ་མ་མར་པ་ཆོས་
ཀྱི་བློ་གྲོས་ཀྱི་སློབ་མ་བོཀོའ་བབས་བཞིར་གྲགས་པ་ནི། གཞུང་གི་བཤད་སྲོལ་འཛིན་པའི་
བཀའ་བབས་རྔོག་ཆོས་སྐུ་རྡོ་རྗེ། འོད་གསལ་གྱི་བཀའ་བབས་རོང་གི་མེ་སྟོན་ཆེན་པོ། འཕོ་
བའི་བཀའ་བབས་དོལ་གྱི་མཚུར་སྟོན་དབང་གི་རྡོ་རྗེ། གཏུམ་མོའི་བཀའ་བབས་གུང་ཐང་
མི་ལ་རས་པ་དང་བཞི། འཇིམ་མགོན་བླ་མ་རྗེ་ཙོང་ཁ་པའི་དངོས་སློབ་སྔ་ཚར་བཞི་ནི།
ཚ་ཁོ་དཔོན་པོ་ངག་དབང་གྲགས་པ། མདོ་སྟོད་པ་གྲགས་པ་བློ་གྲོས། སྟོད་སྟོན་ཛྙཱ་ན་ཤྲཱི།
དགེ་བཤེས་ཤད་སྟོན་དང་བཞི། ཡང་རྗེ་དེ་ཉིད་ཀྱི་དངོས་སློབ་ཕྱི་ཚོར་བརྒྱད་ལས། དབུས་
པ་བཞི་ནི། འཇམ་དཀར་བ། བཟང་སྐྱོང་བ། རིན་རྒྱལ་བ། བྱང་སེང་བ་དང་བཞི།
མདོ་ཁམས་པ་བཞི་ནི། རྗེ་རྟོགས་ལྡན་འཇམ་དཔལ་རྒྱལ་མཚོ་ནི། རབ་བྱུང་ལྔ་པའི་མེ་
སྤྲེལ་ལོར་ཅོ་ནེའི་ཡུལ་ཏུ་འཁྲུངས་པར་དེབ་ཐེར་རྒྱ་མཚོར་གསུངས། ཤེས་རབ་གྲགས་
པ༑ འཇམ་དཔལ་བཀྲ་ཤིས། དཔལ་སྐྱོང་བ་དང་བཞི། དེ་དག་བརྒྱད་ལ་འཁོར་དག་པ་
རྣམ་བརྒྱད་དུ་གྲགས། ཡང་རྗེ་དེ་ཉིད་ཀྱི་དངོས་སློབ་མདོ་རོང་གི་མཁས་པ་བཞི་ནི། མདོ་
སྨད་པ་འོད་ཟེར། ལེགས་བཟང་། བསོད་ཤེས། རོང་པོ་ལྕེ་ནག་དང་བཞི། ཡང་རྗེ་དེ་
ཉིད་ཀྱི་དངོས་སློབ་ཁྲི་ལ་འཛེགས་པའི་ཟླ་མེད་བཞི་ནི། གུང་ཆོས་རྗེ་དཔལ་བཟང་། བླ་
ཆེན་ཉག་ཤུག་པ་ཉག་ན་ཡིན་ནམ་སྙམ། སྟག་བུ་གུ་ཤྲི་དཔལ་ལྡན་དོན་གྲུབ། ཏྲེའུ་ར་བ་
ཡེ་ཤེས་དང་བཞི། ཡང་རྗེ་དེ་ཉིད་ཀྱི་དངོས་སློབ་མཁན་ཆེན་བཞི་ནི། ཆོས་རྒྱལ་དཔལ་
བཟང་། རྒྱལ་བཟང་བ། ཀུན་རྡོར་བ། བྱང་དཔལ་པ་བཞི། ཡང་རྗེ་དེ་ཉིད་ཀྱི་དངོས་

452
 ༼ཆ༽ བཞི་ཚན་པ།
སློབ་དཀའ་བཅུ་པ་བཞི་ནི། དར་བཟང་བ། འབའ་སེར་བ། ཅོ་ཙ་སྟོན་རྒྱལ་མཚན། ལྷ་
ལ་དཀའ་བཅུ་པ་དང་བཞི། ཡང་རྗེ་དེ་ཉིད་ཀྱི་དངོས་སློབ་ཇོ་གདན་པ་བཞི་ནི། ཟླ་བ་བློ་
གྲོས། བསོད་ནམས་ལྷུན་གྲུབ། ལེགས་རིན་པ། གོང་པོ་དང་བཞི། མཁས་གྲུབ་ཁྱུང་པོ་
རྣལ་འབྱོར་པས་གཙོ་བོར་བསྟེན་པའི་བླ་མ་དྲུག་ལས། ཐུན་མོང་གི་བླ་མ་བཞི་ནི། ར་
ཧུ་ལ། མེ་ཏྲི་པ། སྦས་པའི་རྣལ་འབྱོར་པ། རྡོ་རྗེ་གདན་པ་ཆེན་པོ་དང་བཞི། འདི་ནི་
གྲུབ་ཆེན་བརྒྱད་ཅུ་སྤྱན་འདྲེན་མཁན་རྡོ་རྗེ་གདན་པ་ཆེན་པོ་ཡིན་ནམ་སྙམ། གཡའ་བཟང་
གི་དགོན་པ་འདེབས་པ་པོ་གནུབས་འདུལ་འཛིན་གྲགས་པ་ཆོས་སྨོན་གྱི་སློབ་མ་བུ་ཆེན་བཞིར་
གྲགས་པ་ནི། གཉལ་སྨད་དཔལ་རི་པ་སངས་རྒྱས་བྱ་སྒོམ། གོར་གདོང་པ་སངས་རྒྱས་
ལྷ་སྒོམ། གསེར་ལྡེང་པ་སངས་རྒྱས་ལེ་སྒོམ། དགོན་གསར་པ་སངས་རྒྱས་རྒྱ་སྒོམ་དང་
བཞི། རྒྱན་བཞི་ཞེས་གྲགས་པ་ནི། རི་ཆོས་ཡོན་ཏན་ཀུན་འབྱུང་། གསང་བ་དབང་གི་
གྲུབ་བོ་ཆེ། རྡོ་རྗེ་ལུས་ཀྱི་སྦས་བཤད། བར་དོའི་ཁྲིད་དང་བཞི། རྗེ་ཙོང་ཁ་པ་ཆེན་པོ་
བྱང་རྭ་སྒྲེང་གི་བྲག་སེངྒེ་འདྲ་བའི་ཞོལ་དུ་གསོལ་འདེབས་ལམ་མཆོག་སྒོམ་འབྱེད་རྩོམ་གནང་
བའི་སྐབས་ལམ་རིམ་བརྒྱུད་པའི་བླ་མ་ཀུན་ན་གྱི་ཞལ་གཟིགས་ཤིང་། ཆོས་ཀྱི་གསུང་གླིང་
མཛད། ཁྱད་པར་དུ་ཟླ་བ་གཅིག་གི་བར་ཞལ་གཟིགས་བྱུང་བའི་བླ་མ་བཞི་ནི། ཇོ་བོ་རྗེ།
འབྲོམ་སྟོན་པ། དགེ་བཤེས་པོ་ཏོ་པ། དགེ་བཤེས་ཤ་ར་བ་དང་བཞི། ཁ་ཆེའི་པཎྜི ཏ་ཆེན་
པོ་ཤཱཀྱའི་དམ་བཅའ་བཞི་ནི། ངེས་འབྱུང་ཤུགས་དྲག་པོས་ཉིན་ཞག་རེའི་ནང་ཆོས་སྤྱོད་
བཅུ་མ་ཆག་པར་མཛད་པ། ནོར་རྫས་ཅི་ཙམ་བྱུང་ཡང་ཞེན་ཆགས་མེད་པ། གནོད་ལན་
དུ་ཕན་འདོགས་པ། རྐྱེན་ངན་ཅི་བྱུང་ཡང་ཐབས་གཞན་མི་འཚོལ་བར་བྱང་ཆུབ་ཀྱི་སེམས་
དང་དབུ་མའི་ལྟ་བ་གཉིས་ཀྱི་ལམ་དུ་འཁྱེར་བ་དང་བཞི། དེ་ཉིད་བོད་དུ་ཕེབས་པ་ནས་
བྱུང་བའི་ཚོགས་པ་སྡེ་བཞི་ནི། སྣེའུ་གདོང་རྩེ་ཚོགས་པ། གྲྭ་ཕྱི་ཚོང་ཚོགས་པ། གྲྭ་ནང་
རྒྱལ་གླིང་ཚོགས་པ། གཙང་ཆོས་ལུང་ཚོགས་པ་དང་བཞི། ལྷ་སའི་གླིང་སྐོར་ནང་གི་དགོན་

བཞི་ཚན་པ། ༼ཆ༽ 453
སྡེ་བཞི་ནི། གཞི་སྡེ། རྭ་སྒྲེང་རྡོ་རྗེ་འཆང་། ཚེ་སྨོན་གླིང་། ཅོ་ནེ་ནོ་མོ་ཁང་། ངེས་པར་
ཨ་མདོ་ལུང་པར་འཁྲུངས་དགོས་ཅོ་ནེ་ལ། མི་རུ། སྡེ་དྲུག་རིན་པོ་ཆེ། ཀུན་བདེ་གླིང་།
རྟ་ཚག་ཧོ་ཐོག་ཐུ། དགེ་བཤེས་དཔལ་ལྡན་དགོན་པ་པའི་དངོས་སློབ་བཞི་ནི། དགེ་བཤེས་
སྣེའུ་ཟུར་པ་ཡེ་ཤེས་འབར། དགེ་བཤེས་ཀ་མ་ཤེས་རབ་འོད། དགེ་བཤེས་ཉན་སྣ་མོ་བ།
དགེ་བཤེས་འབན་གུང་རྒྱལ་ཚུལ་ཁྲིམས་རྒྱལ་བ་དང་བཞི། དགེ་བཤེས་ཤ་ར་བ་ཡོན་ཏན་
གྲགས་ཀྱི་སློབ་མ་བཀའ་བབས་བཞི་ནི། བྱང་ཆུབ་ཀྱི་སེམས་ཀྱི་བཀའ་བབས་དགེ་བཤེས་
འཆད་ཀ་བ་ཡེ་ཤེས་རྡོ་རྗེ། རྣམ་ཐར་གྱི་བཀའ་བབས་གཙང་སྣར་ཐང་དགོན་པ་འདེབས་
མཁན་དགེ་བཤེས་གཏུམ་སྟོན་བློ་གྲོས་གྲགས། ལོངས་སྤྱོད་ཀྱི་བཀའ་བབས་དགེ་བཤེས་
རྣལ་འབྱོར་བ་ཆེན་པོ་ཤེས་རབ་རྡོ་རྗེ། འཕྲིན་ལས་ཀྱི་བཀའ་བབས་དགེ་བཤེས་སྟ་ཀ་བ་
དར་མ་གྲགས་དང་བཞི། ལོ་ཙཱ་བ་པ་ཚབ་ཉི་མ་གྲགས་ཀྱི་སློབ་མ་བཀའ་བབས་བཞི་ནི།
ཚིག་ལ་མཁས་པ་ཤེའུ་གང་པ། དོན་ལ་མཁས་པ་གཙང་པ་བགྲེ་བསྐུར། ཚིག་དོན་གཉིས་
ཀ་ལ་མཁས་པ་རྨ་བྱ་བྱང་བརྩོན། ཞང་ཐང་སག་པ་དང་བཞི། བཀའ་རྒྱུད་གོང་མ་རྣམས་
ཀྱི་ཕྱག་ཆེན་གྱི་རྣལ་འབྱོར་བཞི་ནི། སེམས་ལ་རྩེ་གཅིག་ཏུ་དམིགས་པས་རྩེ་གཅིག་པ། སེམས་
སྤྲོས་བྲལ་དུ་རྟོགས་པས་སྤྲོས་བྲལ། སྣང་སེམས་རོ་གཅིག་ཏུ་རྟོགས་པས་རོ་གཅིག་པ། མཚན་
བཅས་ཀྱིས་སྒོམ་དུ་མེད་པས་ན་སྒོམ་མེད་དང་བཞི། མི་ལའི་རྫོང་བཞི་ནི། ཕྱག་རྒྱ་ཆེན་
པོ་ལྟ་བའི་རྫོང་། ནཱ་རོའི་ཆོས་དྲུག་སྒོམ་པའི་རྫོང་། ཐབས་ལམ་ཟབ་མོ་སྤྱོད་པའི་རྫོང་།
སྐུ་གསུམ་ལྷུན་གྲུབ་འབྲས་བུའི་རྫོང་དང་བཞི། ཕུན་ཚོགས་སྡེ་བཞི་ནི། ལུས་ཕུན་ཚོགས།
ལོངས་སྤྱོད་ཕུན་ཚོགས། འདོད་པ་ཕུན་ཚོགས། ཐར་པ་དང་བཞི། གསང་བ་འདུས་
པའི་རིན་འབྱུང་གི་སྐབས་ལས་གསུངས། རྟེན་འབྲེལ་ཡན་ལག་བཅུ་གཉིས་ཕྲུག་བཞིར་
སྒོམ་ཚུལ་ནི། ཀུན་ཉོན་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ལུགས་འབྱུང་དང་ལུགས་
ལྡོག་ཏུ་སྒོམ་ཚུལ་གཉིས། རྣམ་བྱང་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ལུགས་

454
 ༼ཆ༽ བཞི་ཚན་པ།
འབྱུང་དང་ལུགས་ལྡོག་ཏུ་སྒོམ་ཚུལ་གཉིས་དང་བཞི། རྣམ་བྱང་ཕྱོགས་ཀྱི་རྟེན་འབྲེལ་ཡན་
ལག་བཅུ་གཉིས་ཡིན་པ་ཡོད་མེད་དཔྱད། དེ་དག་མངོན་རྟོགས་རྒྱན་ལས་གསུངས། དྲང་
དོན་དང་གྱི་མདོའི་ཁྱད་པར་བཞི་ནི། བླ་ན་མཆིས་པ། སྐབས་མཆིས་པ། དྲང་བའི་དོན།
གཞན་དབང་ཡོངས་གྲུབ་བདེན་གྲུབ་དང་། ཀུན་བཏགས་བདེན་མེད་དུ་བསྟན་མ་བསྟན་
ལ་ཉན་ཐོས་སྡེ་པ་རྣམས་ཀྱིས་རྩོད་པའི་གཞིའི་གནས་སུ་གྱུར་བ་དང་བཞི། ངེས་དོན་གྱི་
མདོའི་ཁྱད་པར་བཞི་ནི། བླ་ན་མ་མཆིས་པ་སྐབས་མ་མཆིས་པ། ངེས་པའི་དོན། རྩོད་
པའི་གཞིའི་གནས་སུ་མ་གྱུར་བ་དང་བཞི། དེ་དག་མདོ་སྡེ་དགོངས་འགྲེལ་ལས་གསུངས།
དྲང་དོན་དང་ངེས་དོན་འཇོག་ཚུལ་ལ་དབུ་སེམས་གཉིས་མི་འདྲ། བླ་ན་མཆིས་མ་མཆིས་
འཇོག་ཚུལ་ལ་མི་འདྲ་བ་གསུམ་ཡོད། སྒྲས་ཟིན་སྟོན་ཚུལ་གྱི་སྒོ་ནས། བརྗོད་བྱ་སྟོན་
ཚུལ་གྱི་སྒོ་ནས། བརྗོད་བྱའི་སྒོ་ནས་འཇོག་ཚུལ་དང་གསུམ། མཚམས་སྦྱར་བཞི་ནི། རྒྱུ་
མཚན་གྱི་སྒོ་ནས་མཚམས་སྦྱར་བ། དྲི་བའི་སྒོ་ནས་མཚམས་སྦྱར་བ། རྩོད་པའི་སྒོ་ནས་
མཚམས་སྦྱར་བ། དགོས་པའི་སྒོ་ནས་མཚམས་སྦྱར་བ་དང་བཞི། ལེགས་བཤད་གསེར་
ཕྲེང་ལས་དངོས་ཤུགས་ཅི་རིགས་པར་གསུངས། འགྲེལ་བ་དོན་གསལ་ལ་ཚིག་ཟིན་མཚམས་
སྦྱར་བརྒྱ་དང་ཞེ་བཞི་ཡོད། དགའ་བ་རྣམ་པ་བཞི་ནི། སྙོམས་པར་ཞུགས་པའི་དགའ་
བ༑ མཆོག་ཏུ་དགའ་བ། ཁྱད་པར་དུ་དགའ་བ། ལྷན་ཅིག་སྐྱེས་པའི་དགའ་བ་དང་བཞི།
དགའ་བ་དང་དད་པ་གཉིས་ལ་མུ་བཞི་ཡོད། དྲི་བཞི་ནི། ལྷན་སྐྱེས་ཀྱི་དྲི། སྦྱར་བྱུང་གི་
དྲི༑ ཞིམ་པའི་དྲི། མི་ཞིམ་པའི་དྲི་དང་བཞི། བོད་ལ་མཆོད་པ་སྐད་གྲགས་ཅན་བཞི་
ཡོད། བྱང་རྭ་སྒྲེང་ཁུ་བྱུག་མཆོད་པ། ལྷོ་ཁར་བསམ་ཡས་མདོ་སྡེ་མཆོད་པ། སྔོན་སྡེ་
སྣོད་གསུམ་གྱི་མཆོད་པ་ཡོད་ཟེར། དབུས་སུ་གུང་ཐང་མེ་ཏོག་མཆོད་པ། ཆོ་འཕྲུལ་སྨོན་
ལམ་བཅོ་ལྔའི་མཆོད་པ་དང་བཞི། ཕྱི་མ་འདི་བོད་ཁོ་ན་མིན། འཚལ་གུང་ཐང་འཇུལ་
མྱོང་། བླ་མ་ཞང་མཇལ་མ་མྱོང་། ཟེར་རྒྱུན་ཡོད་པ་དེ་མེ་ཏོག་མཆོད་པ་མཇལ་སྐབས་

བཞི་ཚན་པ། ༼ཆ༽ 455
སུའོ། །ལྷ་སའི་གླིང་ནང་གི་སྒང་བཞི་ནི། ས་སྤུངས་སྒང་། ཐལ་སྤུངས་སྒང་། ཤ་ཚལ་
སྒང་། རྒྱུ་འབུམ་སྒང་། ཡང་ན་རྗེ་འབུམ་སྒང་དང་བཞི། རྗེ་ཙོང་ཁ་པ་ཆེན་པོའི་འདྲ་
སྐུ་འབུམ་ཡོད་པས་རྗེ་འབུམ་སྒང་ཡང་ཟེར། བརྩོན་འགྲུས་རྩོམ་པ་ལ་དགོས་པའི་སྟོབས་
བཞི་ནི། མོས་པའི་སྟོབས། བརྟེན་པའི་སྟོབས། དགའ་བའི་སྟོབས། དོར་བའི་སྟོབས་
དང་བཞི། དཀའ་བ་བཞི་ནི། ཚེ་འདི་ལ་ཞེན་ཆེ་ན་ཆོས་དཀའ། འཁོར་བ་ལ་ཞེན་ཆེ་ན་
ངེས་འབྱུང་དཀའ། བདག་དོན་ལ་ཞེན་ཆེ་ན་བྱང་སེམས་དཀའ། བདག་འཛིན་ཆེ་ན་ལྟ་
བ་རྣམ་དག་དཀའ་བ་དང་བཞི། དེ་དག་གི་གཉེན་པོ་བཞི་ནི། འཆི་བ་མི་རྟག་པ་བསམ་
པ༑ བསླབ་པ་གསུམ་ལ་སློབ་པ། བྱམས་སྙིང་རྗེ་བྱང་ཆུབ་གྱི་སེམས་སྒོམ་པ། བདག་
མེད་རྣམ་གཉིས་རྟོགས་པ་དང་བཞི་རིམ་བཞིན་ནོ། །དྭགས་པོ་ལྷ་རྗེའི་ཆོས་བཞིར་གྲགས་
པ་ནི། བློ་ཆོས་སུ་འགྲོ་བ། ཆོས་ལམ་དུ་འགྲོ་བ། ལམ་འཁྲུལ་བ་སེལ་བ། འཁྲུལ་བ་ཡེ་
ཤེས་སུ་འཆར་བ་དང་བཞི། སྦྱིན་པ་རྣམ་བཞི་ནི། ཆོས་ཀྱི་སྦྱིན་པ། ཟང་ཟིང་གི་སྦྱིན་པ།
མི་འཇིགས་པའི་སྦྱིན་པ། བྱམས་པ་དང་བཞི། འཁོར་ལོ་བཞི་གཞན་ཡང་འཇོག་ཚུལ།
ལྷག་པ་ཚུལ་ཁྲིམས་ཀྱི་འཁོར་ལོ། བྱ་བ་ལས་ཀྱི་འཁོར་ལོ། ཀློག་པ་ཐོས་བསམ་གྱི་འཁོར་
ལོ༑ སྒྲུབ་པ་ནན་ཏན་གྱི་འཁོར་ལོ་དང་བཞི། བསྟན་བཅོས་ལ་བྱེད་ལས་གྱི་སྒོ་ནས་བཞི་
ནི༑ ཐོར་བུ་སྡུད་པའི་བསྟན་བཅོས། འཁྲུགས་པ་སྡེབས་པའི་བསྟན་བཅོས། རྒྱ་ཆེ་བ་
སྡུད་པའི་བསྟན་བཅོས། མ་ཚང་བ་ཁ་བསྐང་བའི་བསྟན་བཅོས་དང་བཞི། འབྲོམ་སྟོན་
པ་རིན་པོ་ཆེའི་ཞལ་ནས། བསྟན་པ་ཐམས་ཅད་གྲུ་བཞི་ལམ་དུ་འཁྱེར་ཤེས་པ་ངའི་བླ་མ།
ཞེས་པའི་གྲུ་བཞི་ནི། ངེས་འབྱུང་གི་བསམ་པ། བྱང་ཆུབ་ཀྱི་སེམས། སྟོང་པ་ཉིད་རྟོགས་
པའི་ལྟ་བ། བྱམས་པ་དང་བཞི། བྱང་ཆུབ་སེམས་དཔའི་སྤྱོད་པ་རླབས་པོ་ཆེ་རྫོགས་པ་
ལ་ཕུན་སུམ་ཚོགས་པ་བཞི་དང་ལྡན་དགོས། གང་ལ་སྤྱོད་པའི་ལོངས་སྤྱོད་ཕུན་སུམ་ཚོགས་
པ༑ གང་གིས་སྤྱོད་པའི་ལུས་ཕུན་སུམ་ཚོགས་པ། གང་དང་ལྷན་ཅིག་སྤྱོད་པའི་འཁོར་

456
 ༼ཆ༽ བཞི་ཚན་པ།
ཕུན་སུམ་ཚོགས་པ། ལས་ཀྱི་མཐའ་གང་བརྩམས་པ་རྣམས་འགྲུབ་པའི་རྩོམ་པ་ཕུན་སུམ་
ཚོགས་པ་དང་བཞི། ལམ་རིམ་ལས་གསུངས། བར་དབུས་གཙང་རུ་བཞི་ནི། སྔར་གཙང་
ལ་གཡས་རུ་དང་། རུ་ལག་གཉིས། དབུས་ལ་དབུ་རུ་དང་། གཡོ་རུ་གཉིས་ཟེར། ཡང་།
ཆོས་རྒྱལ་ཀོབྲི་ཧན་གྱིས་བོད་ཁྲི་སྐོར་བཅུ་གསུམ་རྒྱལ་དབང་རིན་པོ་ཆེ་ལ་ཕུལ་ཕྱིན་ལ།
གཡས་རུ། གཡོན་རུ། སྤུས་རི། གུང་རི་བཞིར་བྱེད་དོ། །ཞེས་དེབ་ཐེར་རྒྱ་མཚོ་ལས་
གསུངས།. དབུས་གཙང་གི་ཕྱོགས་ལ་རི་མཐོ་པོ་སྐད་གྲགས་ཅན་བཞི་ཡོད། འབྲས་སྤུངས་
དགེ་འཕེལ་རི། ལྷ་སའི་སྨིན་དྲུག་རྫ་རི། དགའ་ལྡན་དབང་བསྐུར་རི། གཙང་ཇོ་མོ་བླ་
རི་དང་བཞི། བྱེ་བྲག་སྨྲ་བའི་སློབ་དཔོན་བཞི་ཞེས་གྲགས་པ་རྣམས་ནི། བཙུན་པ་ཆོས་
སྐྱོབ། བཙུན་པ་དབྱངས་སྒྲོག །བཙུན་པོ་དབྱིག་བཤེས། བཙུན་པ་སངས་རྒྱས་ལྷ་དང་
བཞི། བཙུན་པ་དབྱངས་སྒྲོག་ཐོ་གར་པ་དང་། བཙུན་པ་དབྱིག་བཤེས་མ་རུ་ཁ་ཡིན་པ་
ཇོ་ནང་ཏཱ་རཱ་ཎ་ཐས་གསུངས། བཙུན་པ་སངས་རྒྱས་ལྷ་ཝཱ་རཱ་ཎ་སཱི་ནས་ཡིན། དབྱིག་
བཤེས་བསྟན་བཅོས་རབ་ཏུ་བྱེད་པ་རྩོམ་མཁན་གྱི་དབྱིག་བཤེས་དེ་ཡིན། གཞུང་ལུགས་
ཀྱི་བྱེ་བྲག་བཀོད་པའི་འཁོར་ལོ་རྩོམ་མཁན་གྱི་དབྱིག་བཤེས་དང་གཅིག་ཏུ་འཁྲུལ་བར་མི་
བྱ༑ དགྲ་བཅོམ་དགེ་འདུན་འཕེལ་ལི་ཡུལ་པ་དང་། སློབ་དཔོན་མིའུ་ཐུང་ཐོ་གར་ཡིན་
པའང་ཏཱ་ར་ཎ་ཐས་གསུངས། མཁས་པ་དེ་དག་རེ་རེ་ལ་སློབ་མ་འབུམ་རེ་ཡོད་པར་གྲགས་
ཞེས་གསུངས། མ་རུ་ཁ་ཨ་རབ་ཀྱི་ཡུལ་དང་། ཨི་རན་ལའང་སངས་རྒྱས་ཀྱི་ཆོས་དར་
མྱོང་བའི་ལོ་རྒྱུས་ཡོད། ཨ་མདོ་ལུང་པའི་རྫོང་བཞི་ནི། བྲག་དཀར་སྤོས་རྫོང་། ཨན་
ཆུང་གནམ་རྫོང་། པདྨ་ཆོས་རྫོང་ངམ་ཕུ་ལ་ཡང་རྫོང་། གཙོ་འཁོར་ཤ་རྫོང་དང་བཞི།
འདི་རྗེ་ཙོང་ཁ་པ་འཇམ་མགོན་བླ་མའི་འཁྲུངས་ཡུལ། ཙོང་ཆུའི་ཁར་འཁྲུངས་པས་ཙོང་
ཁ་པའོ། ། ཤ་རྫོང་རི་ཁྲོད་སྔོན་ཀརྨ་པ་རོལ་པའི་རྡོ་རྗེ། ད་ལྟ་སྟག་འཚེར་བླ་བྲང་གི་རེད།
གནས་དེ་རྒྱལ་བ་སྐུ་ཕྲེང་བཅུ་བཞི་པ་ཆེན་པོའིའང་འཁྲུངས་ཡུལ། །

བཞི་ཚན་པ། ༼ ཆ༽ 457
ཏུན་ཧོང་སྡེ་བཞི་ནི། གླིང་གྲུག །ས་གྲུག ། ཆུ་གྲུག །གན་གྲུག་དང་བཞི། ཏུན་
ཧོང་ལུང་པར་བཞེངས་པའི་བཀའ་འགྱུར་གྱི་དུམ་བུ་ཕ་རན་སི་ལ་ཡོད་ཅེས་དང་། དེའི་
ནང་བློ་གྲོས་མི་ཟད་པའི་མདོ་ལ། བློ་གྲོས་མི་ཟད་པའི་མདོ། ཞེས་ཡོད་ཟེར། ཨ་མདོ་
ལུང་པ་འགའ་རེ་ལ། མིའི་མིང་ལ་མྱི་ཟེར་བ་ཡོད། གན་གྲུག་སྡེའི་ཕྱོགས་སུ་དགོན་རྙིང་
གྱི་ཤུལ་དང་སངས་རྒྱས་སྐུ་འདྲ་ཤིན་ཏུ་མང་པོ། གནས་མཇལ་བར་ཕེབས་མཁན་ཡང་
ཤིན་ཏུ་མང་པོ་རེད་ཟེར། དེ་དག་བརྒྱུད་ནས་བྷ་ད་ཧོར་གྱི་ཡུལ་དང་། ཤཱ་རིའི་ཀོལ་དང་།
མ་ཐ་སེ་དང་། ཇུན་གར། ཆ་ཁར་ཕྱོགས་ཁ་གཅིག །ཐར་པག་ཐའི་སོགས་སོག་སྡེ་མང་
པོ་ཡོད། གུ་ཤྲི་བསྟན་འཛིན་ཆོས་རྒྱལ་གྱི་སྐྱེས་ཡུལ་ཁོ་ཤོད་ནས་རེད། ཚེ་རིང་དོན་གྲུབ་
ཇུན་གར་པ་རེད། བོད་ལ་ཇུན་གར་མི་རྣམས་ཡོང་པ་ལ། ཇུན་གར་ཡོང་ཞེས་ལུང་པའི་
མིང་མི་ལ་བཏགས་པ་རེད། ཇུན་གར་ཟེར་བ། བོད་སྐད་དུ། ལག་པ་གཡོན་པ་ཟེར།
ཨལ་ཐས་ལ་ལག་པ་གཡས་དང་གཡོན་ཟེར་བའི་ལུང་པ་གཉིས་ཡོད་པ་རེད། སོག་སྐད་
དུ་པཱ་རོང་གང་ཇུན་གར་ཟེར། བོད་སྐད་དུ་ལག་པའི་མིང་རེད། གཡས་མཐའ་ཨབ་ཀ་
ནི་སི་ཐན་དང་ལ་དྭགས་སོགས་ལ་ཐུག །གཡོན་མཐའ་ཁལ་ཁ་དང་། ཨོ་རང་ཁའི་སོགས་
ལ་ཐུག་པའི་རི་བརྒྱུད་ཆེན་པོ་དེ་ལ་ཨལ་ཐའི་ཟེར། བོད་སྐད་དུ། གསེར་གྱི་རི་ཟེར་རུང་།
ཨལ་ཐན་ཟེར་བ་ནི། བོད་སྐད་དུ། གསེར་ཟེར་བ་རེད། རི་བརྒྱུད་ནས་གསེར་མང་པོ་
འཐོན་པས་དེ་ལྟར་ཟེར། ཏུང་ཧོང་ཕྱོགས་ཀྱི་བྷ་ད་ཧོར་གྱི་ཕྱོགས་ལ་སྒྱུ་མ་སྤྲུལ་པའི་གཙུག་
ལག་ཁང་ཟེར་བ་ས་སྐྱ་པཎྜི་ཏས་བྱིན་གྱིས་རླབས་པའི་གནས་ཁྱད་པར་ཅན་དང་མ་ཐ་སེ་
སོགས་ལ་དགོན་སྡེ་ཤིན་ཏུ་མང་པོ་ཡོད་ཟེར། ཡུལ་དེ་དག་ལས་ཐོར་སྤྲོད་ཕྱོགས་དང་།
དུར་པེད་ཀྱི་ཕྱོགས་གཉིས་ནས་སྤྱི་ལོ་ ༡༤༣༣ ལོར་ཁོར་ལེག་གི་བུ་བསོད་ནམས་ཉི་མ་ཟེར་
པའི་སོག་པོ་དཔོན་མི་ཁྲི་ལྔ་དང་བཅས་རུ་སུའི་ལུང་པ་ཨ་ཧྥེ་ཐར་ཁན་ཀུ་བེ་ར་གྱི་ས་ཁུལ་
དུ་ཕྱིན་ནས། སྤྱི་ལོ་ ༡༧༧༡ བར་དེའི་རིགས་རྣམས་བསྡད་ནས། སྤྱི་ལོ་༡༧༧༡ ལོར་དགེ་

458
 ༼ ཆ༽ བཞི་ཚན་པ།
བསྙེན་རྒྱལ་པོ་འོབ་ཆི་ཁང་ཟེར་བ་གཅིག་འཁོར་མང་དང་བཅས་སྔོན་གྱི་ཕ་ཡུལ་ཞིང་བྱང་
ཨལ་ཐས་ལུང་པར་ལོག་པ་ལས། དེར་ལུས་པའི་མི་བརྒྱུད་རྣམས་ད་ལྟའང་ཁལ་མུག་མངྒལ་
ཞེས་སོག་པོ་མི་གྲངས་འབུམ་གཅིག་དང་ཁྲི་ལྔ་ཙམ་རུ་སུའི་ལུང་བར་ཡོད། ཨལ་ཐའི་
ཤར་ཕྱོགས་ལ་ཁལ་ཁ་མལ་མི་གྲངས་ས་ཡ་གཅིག་དང་འབུམ་བཞི། རྒྱལ་ཁབ་རང་འཛིན་
དང་། པོ་རི་ཡང་མངྒལ་མི་གྲངས་འབུམ་གཉིས་དང་ཁྲི་ལྔ་ཡོད། མདུན་སོག་གམ་ཨུ་
བོར་མངྒལ་མི་གྲངས་ས་ཡ་གཉིས་དང་འབུམ་ལྔ། རྒྱ་མིས་འདི་ལ་ནང་སོག་ཟེར། ཨ་
རི་དང་ཡོ་རོབ་རྣམས་སུ་ཁལ་མུག་མངྒཱལ་ཁ་ཐོར་བ་ཉུང་ཉུང་ཙམ་ཡོད། ཁལ་མུག་ཟེར་
བ་དེ། ལྷག་མའམ་ལུས་བ་ཟེར་བ་རེད། སོག་སྐད་མ་རེད། ཤིང་བྱང་ཕྱོགས་ཀྱི་སྐད་
རིགས་གཞན་ཞིག་ཡིན་ནམ་སྙམ། གཞན་ཡང་། སྟོད་ཧོར་ལི་ཡུལ་དགེ་བ་ཅན་ཞེས་པ་
དེ་ནི། སངས་རྒྱས་འོད་སྲུང་འཇིག་རྟེན་དུ་བྱོན་པའི་དུས་སུ་ཡུལ་གྱི་ཚུལ་དུ་ཡོད་ཅིང་།
མྱ་ངན་ལས་འདས་ནས་འོད་སྲུང་གི་རིང་བསྲེལ་གྱི་མཆོད་རྟེན་ཡང་ཡུལ་དེར་བརྩིགས།
སླད་ནས་བདག་ཅག་གི་སྟོན་པ་སངས་རྒྱས་གནས་དེར་བྱོན་ཏེ། མཚོ་ལས་སྐྱེས་པའི་པདྨའི་
སྟེང་ཏུ་བཞུགས་ཏེ། རི་གླང་རུ་ལུང་བསྟན་དང་། ལི་ཡུལ་ལུང་བསྟན་ནམ། ལྷ་མོ་དྲི་
མ་མེད་པའི་འོད་ལུང་བསྟན་པ། ཞེས་པའི་མདོ་གསུངས། དེ་ཡང་ལི་ཡུལ་ལུང་བསྟན་
པའི་མདོ་ལས། གང་ཚེ་ང་ཡི་བྱམས་པའི་ས། །ལི་ཡུལ་འདི་ནི་བྱུང་བ་ན། །འགུ་མ་ཏི་
ར་གནས་མཛེས་དེར། །ཆོས་ཀྱི་རྒྱལ་པོའི་མཆོད་རྟེན་དུ། །བསྐལ་བ་བཟང་པོའི་སངས་
རྒྱས་རྣམས། །དེ་ཚེ་འདིར་ནི་འདུ་བར་འགྱུར། །ཞེས་དང་། ལྷ་མོ་དྲི་མ་མེད་པས་ཞུས་
པའི་མདོ་ལས། ཅིའི་ཕྱིར་སངས་རྒྱས་བཅོམ་ལྡན་འདས་རྣམས་ཀྱིས་ལི་ཡུལ་གྱི་ཕྱིར་ཆོས་
ཡང་དག་པར་བགྲོ་བ་མཛད་ཅེ་ན། ལི་ཡུལ་བཅོམ་ལྡན་འདས་ཤཱཀྱ་ཐུབ་པའི་ཕྱག་མཚན་
ཡིན་པ་དང་། རི་གླང་མགོ་དང་། གོ་མ་ས་ལ་གན་དྷའི་མཆོད་རྟེན་དུ་བསྐལ་བ་བཟང་
པོའི་སངས་རྒྱས་ཐམས་ཅད་འདུ་བར་འགྱུར་བ་དང། ལི་ཡུལ་བྱང་ཆུབ་སེམས་དཔའི་

བཞི་ཚན་པ། ༼ཆ༽ 45
གནས་སུ་འགྱུར་བའི་ཕྱིར་རོ། །དེ་ནས་སངས་རྒྱས་བཅོམ་ལྡན་འདས་ཀྱིས་བྱང་ཆུབ་སེམས་
དཔའ་འཕགས་པ་སྤྱན་རས་གཟིགས་དབང་ཕྱུག་ལ་བཀའ་སྩལ་པ། གང་གི་ཚེ་གདོང་དམར་
དང་རྒྱ་འཐབ་པའི་དུས་ལ་བབ་པའི་ཚེ་ནུ་བོ་ཁྱོད་ཀྱིས་བྱ་བའི་དུས་ལ་བབ་པོ། །རབ་ངས་
ཀྱང་སེམས་ཅན་ལ་ཕན་པའི་ཕྱིར། ཤེས་བཞིན་དུའ ང་སྐྱེ་བ་ལེན་པར་འགྱུར་རོ། །ཞེས་
དང༌། ཡང་དེ་ཉིད་ལས། དེ་ཚེ་རྣམ་ཐོས་བུ་ལ་སོགས། ། ལྷ་རྣམས་གང་དག་དེར་འདུས་
པའི། །བཅོམ་ལྡན་འདས་ལ་ཚིག་གིས་གསོལ། །ལི་ཡུལ་ཡོངས་སུ་བསྲུང་བའི་ཕྱིར། །ལྷ་
རབ་དམ་པ་མཐུན་གྱུར་པ། །བདག་ཅག་གིས་ནི་ཡུལ་ཡང་བཟུང་། །གང་ཚེ་གསེར་གྱི་
རིགས་དག་དང་། །སྐར་རྡོའི་ཡུལ་ནི་མཛེས་གྱུར་པ། ། ལི་ནི་དབང་བར་གྱུར་པ་ན། །གསེར་
གྱི་དཔྱ་ནི་འཇལ་བར་འགྱུར། །དེ་ཚེ་ལྷ་མོས་གསོལ་བ་ནི། །སྐར་རྡོ་དང་ནི་གསེར་གྱི་
རིགས། །ལྷ་རྣམས་ཀྱིས་ནི་བསྲུང་བའི་ཕྱིར། །རྒྱལ་བ་སྐྱེས་མཆོག་སྩོལ་བར་མཛོད། །ས་
འདིར་སྔོན་གྱི་ཚེ་རབས་སུ། །གང་ཚེ་བདག་ནི་དགེ་བསྙེན་མ། །མིང་ནི་ཧུ་ཤར་གྱུར་པ་
ན༑ ༑ཡུལ་འདི་གཉིས་ནི་བདག་གི་ལགས། །ཞེས་དང་། ཡང་དེ་ཉིད་ལས། ལྷ་མོས་
སྨོན་ལམ་འདི་སྐད་བཏབ། །གང་ཚེ་ཡུལ་གྱི་དང་པོ་འདིར། །སུམ་བྷ་མང་པོ་འོང་བ་དང་།།
གང་ཚེ་ཡུལ་འདིར་རྒྱ་དང་ནི། །འ་ཞ་དང་ནི་སུམ་བྷ་རྣམས། །འཕགས་སྐྱེས་པོ་ཡི་དམག་
བཞིན་དུ། །ཡུལ་དེར་འོང་བར་གྱུར་པ་ན། །དེ་ཚེ་ཡུལ་འདིར་སྐྱེ་བའི་ཕྱིར། །བདག་
གིས་སྐྱེ་བ་བླང་བར་བགྱི། །བདག་གིས་སྐྱེ་བ་དེར་བླངས་པས། །སུམ་བྷ་ལ་སོགས་ལྡོག་
གྱུར་ཅིག །ཅེས་དང་། ཡང་བྱང་ཆུབ་སེམས་དཔའ་འོད་དཔག་ཅན་ཞེས་བྱ་བ་ཞིག་དེད་
དཔོན་དུ་གྱུར་ཏོ། །ཞེས་དང་། གསེར་གྱི་རིགས་ཀྱི་ནང་ན་ཐོག་མ་ཁོ་ནར་དགེ་བསྙེན་
མ་ཧུ་ཤ་ལས་ཟུག་སྟེ། མིའི་རྒྱུད་ཆགས་པར་གྱུར་ནས། དགེ་བསྙེན་མ་ཧུ་ཤ་གསེར་གྱི་
རིགས་ཀྱི་ཡུལ་དེ་ན་གནས་པར་གྱུར་ཏོ། །དགེ་བསྙེན་ཧུ་ཤ་དེ་ནི་ལྷའི་རིགས་ཡིན། ལྷ་
རྣམས་ཀྱི་ནང་ནས་ལྷ་མོ་ཞིག་ལ་སྐྱོན་བྱུང་བར་གྱུར་ནས་དེ་ཆད་པས་བཅད་དེ་གསེར་གྱི་

460
 ༼ཆ༽ བཞི་ཚན་པ།
རི་ལ་བཏང་ངོ་། །ཞེས་གསེར་གྱི་དེབ་ཐེར་ལས་བཤད་དོ། །གསེར་གྱི་རི་ཞེས་པ་དེ་ཨལ་
ཐའི་རི་བརྒྱུད་གྱི་མིང་དང་། ལི་ཡུལ་དེ་ཡང་དེ་ཕྱོགས་ཀྱི་ཡུལ་རྣམས་ཡིན་གྱི་བལ་ཡུལ་
མིན་པ་ནི། བཅོམ་ལྡན་རིགས་རལ་གྱིས། ས་ནུས་བཟང་བའི་ལི་ཡུལ་དེ། ། རྒྱ་བོད་མཚམས་
ཀྱི་བལ་ཡུལ་མིན། །ཞེས་གསུངས། གཞན་ཡང་། ས་སྐྱ་གོང་མ་རིམ་བྱོན། ཀརྨ་པཀྵི་
སོགས་སྐུ་ཕྲེང་རིམ་བྱོན། སྐྱབས་མགོན་ཐམས་ཅད་མཁྱེན་པ་སྐུ་ཕྲེང་རིམ་བྱོན། པཎ་
ཆེན་རིན་པོ་ཆེ་སྐུ་ཕྲེང་རིམ་བྱོན་སོགས་བོད་ཀྱི་སྐྱེས་ཆེན་དམ་པ་མང་པོ་སོག་ཡུལ་དུ་ཕེབས་
པ་རྣམས་ཕལ་ཆེ་བ་མདུན་སོག་གི་ཡུལ་དུ་ཕེབས། མདུན་སོག་ལ་དེང་སང་རྒྱ་མིས་ནང་
སོག་ཅེས་མིང་བཏགས་ཡོད། རྒྱལ་བ་སྐུ་ཕྲེང་བཅུ་གསུམ་པ་ཆེན་པོ་བྱང་ཕྱོགས་སོག་ཡུལ་
ཁལ་ཁའི་ཡུལ་དུ་ཕེབས་གནང་བ་བྱུང་། ཁལ་ཁ་རྗེ་བཙུན་དམ་པ་རིམ་བྱོན་རྣམས་སྐུ་ཕྲེང་
དང་པོ་མ་གཏོགས་བོད་ཀྱི་ཡུལ་དུ་འཁྲུངས་ཀྱང་བྱང་ཕྱོགས་ཆེན་པོ་ཧོར་གྱི་ཡུལ་དུ་བྱོན་
ནས་ཆོས་སྲིད་གཉིས་ཀྱི་མངའ་བདག་གནང་བ་ཤ་སྟག་བྱུང་། དེང་སང་རྒྱ་མིས་ཡུལ་དེ་
དག་ལ་ཕྱི་སོག་གི་ཡུལ་ཟེར། ཕྱི་སོག་ནང་སོག་ཟེར་བའི་མིང་དེ་མིང་གསར་པ་ཡིན། མདོ་
གླང་རུ་ལུང་བསྟན་དང་མདོ་ཉི་མའི་སྙིང་པོའི་ལུང་གིས་ཟིན་པའི་མཆོད་རྟེན་གོང་མ་སཱ་ལ་
གནྡྷ་ངོ་མ་དེ་ནི་ལི་ཡུལ་ཁོ་ཐོན་གྱི་སར་ཡོད། འདི་ནི་བལ་ཡལ་གྱི་མཆོད་རྟེན་འཕགས་
པ་ཤིང་ཀུན་ཅན་དང་། མཆོད་རྟེན་གོང་མ་སཱ་ལ་གནྡྷོ་ཡིན་པ་ཁྱད་མེད། སངས་རྒྱས་
རབས་བདུན་གྱི་རིང་བསྲེལ་མཆོད་རྟེན་དུ་དེ་ཉིད་ལས་གསུངས། རྒྱུ་མཚན་དེ་ལ་དགོངས་
ནས་མན་ལུང་གུ་རུ་དང་བླ་མ་རེ་མདའ་བ་སོགས་མཁས་གྲུབ་དམ་པ་འགའ་ཞིག་གིས་གླང་
རིའི་མཆོད་རྟེན་འདི་ལ་གོ་མ་སཱ་ལ་གནྡྷོར་གྲགས་པ་དོན་གནས་སུ་བཞེད་དོ། །ཞེས། གསེར་
གྱི་དེབ་ཐེར་ལས་གསུངས། མན་ལུང་གུ་རུ་ནི། སྟོད་ལུང་ཞྭ་དམར་པའི་བླ་གྲས་ཡིན་
པར་དེབ་ཐེར་རྒྱ་མཚོ་ལས་གསུངས། མན་ལུང་གུ་རུ་ནི་ཡུལ་ལུང་མང་པོར་ཕེབས་མྱོང་
བ་ཞིག་རེད་འདུག །སོག་ཡུལ་ལའང་ཕེབས་པ་དེབ་ཐེར་རྒྱ་མཚོ་ལས་གསུངས། མང་

བཞི་ཚན་པ། ༼ཆ༽ 461
དོགས་ནས་དེ་ཙམ་ལས་མ་བྲིས་སོ། །ཀུན་དཀྲིས་ཆེན་པོའི་ཡན་ལག་བཞི་ནི། ཉེས་པ་
ལ་ཉེས་དམིགས་སུ་མི་ལྟ་བ། ཉེས་པ་སྤྱོད་འདོད་པ། ཉེས་པ་སྤྱོད་པ་ལ་དགའ་ཞིང་མགུ་
བ༑ ངོ་ཚ་ཁྲེལ་མེད་དང་བཞི། ཐ་སྙད་བཞི་ནི། མཐོང་བའི་ཐ་སྙད། ཐོས་པའི་ཐ་སྙད།
བྱེ་བྲག་ཕྱེད་པའི་ཐ་སྙད། རྣམ་པར་ཤེས་པའི་ཐ་སྙད་དང་བཞི། སའི་དངོས་གཞི་ལས་
གསུངས། བོད་ལ་ལོ་བཅུ་གཉིས་ཐོག་སྤྲེལ་ལོ་གང་ཡིན་ལ། བདེ་མཆོག་གི་གནས་ཙ་རི་
རོང་སྐོར། འབྲི་གུང་འཕོ་བ་ཆེན་མོ། གནས་ཆུང་ལ་ལྷ་སྡུད་ལྷ་མང་ཚོགས། ཚེ་སྲུང་
ཐང་ལ་དྲུང་འཁོར་རྟ་རྒྱུག །ལྷ་སའི་ར་ས་འཕྲུལ་སྣང་གཙུག་ལག་ཁང་ཐོག་ཁའི་གུ་རུ་རིན་
པོ་ཆེའི་འདྲ་སྐུ་གནས་ཆུང་ལ་གདན་འདྲེན་ཞུས་ཆོས་སྐྱོང་ཚང་མས་གུས་འདུད་བྱེད་དགོས་
ཀྱི་འདུག ། ལོ་རྒྱུས་ལས་ཤེས། ས་ཚིགས་ཀྱི་ཡུལ་དབུས་ནི། རྡོ་རྗེ་གདན་དཀྱིལ་དུ་བྱས་
ནས། ཤར་དུ་ལི་ཁ་རའི་ཤིང་ཚང་ཚིང་ཅན་ཡོད་པ་ཚུན་ཆད་དབུས་དང་། དེ་ཕན་ཆད་
མཐའ་འཁོབ། ལྷོར་ཆུ་ཀླུང་དེ་བ་ཞེས་འདམ་བུ་ཅན་ཡོད་པ་ཚུན་ཆད་དབུས་དང་། དེ་
ཕན་ཆད་མཐའ་འཁོབ། ནུབ་ཏུ་བྲམ་ཟེའི་གྲོང་ཀ་བ་དང་ཉེ་བའི་ཀ་བ་གཉིས་ཡོད་པ་དེ་ཚུན་
ཆད་དབུས་དང་། དེ་ཕན་ཆད་མཐའ་འཁོབ། བྱང་དུ་ཨུ་ཤི་རའི་རི་ཡོད་པ་ཚུན་ཆད་
དབུས་དང་། དེ་ཕན་ཆད་མཐའ་འཁོབ་ཏུ་ལུང་ཀོ་ལྤགས་ཀྱི་གཞི་ལས་གསུངས། རྡོ་རྗེ་
གདན་དང་ཡུལ་འདི་བཞིའི་བར་དཔག་ཚད་བཅུ་དྲུག་ངལ་གསོ་དང་ཚད་ལམ་གྱི་གྲངས་
ཀྱིས་ཀྱང་ཤེས་ལ། དེ་མ་བྱས་ན་འཛམ་གླིང་གི་ཚད་མི་ལོང་བའི་ཕྱིར། ངལ་གསོ་བརྒྱད་
ཅུ་ལ་རྒྱང་གྲགས་སོ། །གཞུ་འདོམ་སྟོང་ཕྲག་བརྒྱད་པོ་དེ་ན་གནས་པ་ནི་དགོན་པ་ཆེན་པོའོ།།
ཞེས་གསུངས། ཆོས་ཚིགས་ཀྱི་ཡུལ་དབུས་ནི། གང་དུ་འཁོར་རྣམ་བཞི་རྒྱུ་བ་དབུས། དགེ་
སློང་ཕ་མ་གཉིས་དང་། དགེ་བསྙེན་ཕ་མ་གཉིས་དང་བཞི། འཚོལ་བ་བཞི་ནི། མིང་འཚོལ་
བ༑ དོན་འཚོལ་བ། མིང་དོན་གཉིས་ཀ་འཚོལ་བ། ངོ་བོ་ཉིད་འཚོལ་བ་དང་བཞི། སྔར་
བཤད་ཟིན། ཤེས་པ་བཞི་ནི། མིང་ཤེས་པ། དོན་ཤེས་པ། མིང་དོན་གཉིས་ཀ་ཤེས་པ།

462 ༼ཆ༽ བཞི་ཚན་པ།
ངོ་བོ་ཉིད་ཤེས་པ་དང་བཞི། ལེགས་བཤད་སྙིང་པོར་གསུངས། རྒྱལ་མཚན་བཞི་ནི། སེང་
གེའི་རྒྱལ་མཚན། ཆུ་སྲིན་གྱི་རྒྱལ་མཚན། ཀླུའི་རྒྱལ་མཚན། ཁྱུ་མཆོག་གི་རྒྱལ་མཚན་
དང་བཞི། མདོ་རྩ་བར་གསུངས། སངས་རྒྱས་ཀྱི་དུས་སྟོན་བཞི་ནི། སྐུ་བལྟམས་པའི་
དུས་སྟོན། དབུ་སྐྲ་བཅད་པའི་དུས་སྟོན། གཙུག་ཕུད་བཞོར་པའི་དུས་སྟོན། མངོན་པར་
བྱང་ཆུབ་པའི་དུས་སྟོན་དང་བཞི། མདོ་རྩ་བར་གསུངས། རྗེ་རིན་པོ་ཆེའི་གསུང་བསྟོད་
ཆེན་བཞི་ནི། རྟེན་འབྲེལ་བསྟོད་པ། བྱམས་བསྟོད་མཉེས་གཤིན་མ། འཇམ་བསྟོད་བསྟོད་
སྤྲིན་རྒྱ་མཚོ། རྣམ་རྒྱལ་མའི་བསྟོད་པ་ས་གསུམ་འགྲོ་བའི་རེ་སྐོང་མ་དང་བཞི། ཤ་བོ་
སྒང་པའི་ཆོས་བཞིར་གྲགས་པ་ནི། ཆང་ཉོན་མོངས་པའི་རྩ་བ་ཡིན་པས་ཤི་ཡང་མ་འཐུང་།
བུད་མེད་ཉོན་མོངས་ཀྱི་རྩ་བ་ཡིན་པས་མིག་གིས་མ་བལྟ། འཛིན་ཆགས་ཉོན་མོངས་པའི་
རྩ་བ་ཡིན་པས་གསོག་འཇོག་མ་བྱེད། འགྲོ་འདུག་ཉོན་མོངས་པའི་རྩ་བ་ཡིན་པས་རྒྱུ་འགྲུལ་
མ་མང་། བཀའ་གདམས་ཆོས་འབྱུང་ལས་གསུངས། བྱང་སེམས་ཀྱི་ས་ལ་བཅུར་འབྱེད་
པའི་རྒྱུ་མཚན་བཞི་ནི། ཡོན་ཏན་གྱི་གྲངས་འཕེལ་ཚུལ། མཐུ་ཕུལ་དུ་བྱུང་བ་ཐོབ་ཚུལ།
ཕར་ཕྱིན་གྱི་ཉམས་ལེན་ལྷག་ཚུལ། རྣམ་སྨིན་གྱི་སྐྱེ་བ་འཛིན་ཚུལ་སྔ་མ་སྔ་མ་ལས་ཕྱི་མ་
ཕྱི་མ་ཁྱད་ཞུགས་པའི་དབང་གིས་བཅུར་བཞག་གོ །དམ་པའི་ཆོས་ལ་སློབ་གཉེར་འཕེལ་
ཚུལ་མི་འདྲ་བ་བཞི་ཡོད་ཟེར་རྒྱུན་ཡོད། བོད་ལ་སློབ་གཉེར་བརྩོན་འགྲུས་ཀྱིས་འཕེལ།
བླ་བྲང་བཀྲ་ཤིས་འཁྱིལ་ལ་རྩོད་པས་འཕེལ། རྗེ་སྐུ་འབུམ་ལ་ཕྱག་འཚལ་བས་འཕེལ། སོག་
ཡུལ་ལ་བཤེས་གཉེན་བསྟེན་ཚུལ་གྱིས་འཕེལ་ཟེར་བ་ཐོས། སྔོན་རྒྱ་གར་འཕགས་པའི་ཡུལ་
ལ་གཙོ་ཆེ་ཆུང་མེད་པར་བཞི་ག་ཆ་མཉམ་རེད་ཟེར། འཇམ་མགོན་བླ་མ་རྗེ་ཙོང་ཁ་པ་
ཆེན་པོའི་མཛད་ཆེན་བཞིར་གྲགས་པ་རྣམས་ནི། རབ་བྱུང་བདུན་པའི་ཆུ་བྱ་ལོར་འོལ་ཁ་
རྫིང་ཕྱི་ཞིག་གསོ་མཛད་པ། མེ་བྱི་ལོར་གཉལ་གྱི་ལུང་རྭ་ཆེན་མོ་ཚུགས་པ། ས་གླང་ལོར་
ལྷ་སར་སྨོན་ལམ་ཆེན་མོ་བཙུགས་པ་དང་། འབྲོག་རིར་རྒྱལ་བའི་ལུང་བསྟན་བཞིན་གདན་

460
ལྔ་ཚན་པ། ༼ཆ༽
ས་ཆེན་པོ་དགའ་ལྡན་བཏབ་པ་དང་བཞི། ལམ་རིམ་ཆེན་མོའི་མཆན་བཞི་ནི། ཀུན་མཁྱེན་
འཇམ་དབྱངས་བཞད་པའི་མཆན། དེ་བཞིན་པྲ་སྟི་རིན་ཆེན་དོན་གྲུབ། བ་སོ་ཆོས་ཀྱི་
རྒྱལ་མཚན། ཁ་རོག་ངག་དབང་རབ་བརྟན་གྱིས་མཛད་པ་དང་བཞི། ཀླུ ། ཝེ་ཝན།
ཅིའི་ཁྱུང་། ཁུང་ཙི་བཞི་ལ་ཙི་ནའི་ཡུལ་གྱི་སྐྱེས་མཆོག་བཞི་ཟེར། རྒྱུད་བླ་མའི་བཤད་
བྱ་རྩ་བའི་མདོ་བཞི་ནི། དེ་བཞིན་གཤེགས་པའི་སྙིང་པོའི་མདོ། དཔལ་ཕྲེང་སེང་གེ་ང་
རོའི་མདོ། གཟུངས་ཀྱི་དབང་ཕྱུག་རྒྱལ་པོའི་མདོ། ཡེ་ཤེས་སྣང་བ་རྒྱན་གྱི་མདོ་དང་བཞི།
དེ་བཞིན་གཤེགས་པ་བཞི་ནི། རྒྱལ་བ་རིན་ཆེན་མང་། གཟུགས་མཛེས་དམ་པ། སྐུ་
འབྱམས་ཀླས། འཇིགས་པ་ཐམས་ཅད་དང་བྲལ་བ་དང་བཞིའོ། །
ལྔ་ཚན་ནི། རྒྱལ་བ་རིགས་ལྔ་ནི། རྣམ་སྣང་། རིན་འབྱུང་། འོད་དཔག་མེད།
དོན་གྲུབ། མི་བསྐྱོད་པ་དང་ལྔ། རྒྱས་པར་ན་རིགས་རེ་རེར་ཉི་ཤུ་ཉི་ཤུ་སྟེ་རིགས་བརྒྱའོ།།
ལྔ་སྡེ་བཟང་པོ་ལྔ་ནི། ཀུན་ཤེས་ཀོའུ་ཏེ་ནྱ། མིང་ཆེན། བཟང་ལྡན། རླངས་པ། རྟ་ཐུལ་
དང་ལྔ། དེ་དག་ནི་བློ་ལ་མཐུན་པར་གནས་པའི་ལྔ་སྡེ་ཡིན། ཉེ་བའི་ལྔ་སྡེ་ནི། གྲགས་པ།
གང་པོ། དྲི་མེད། བ་ལང་བདག །ལག་བཟང་དང་ལྔ། དེ་དག་སྤུན་ཡིན་པས་ཉེ་བའི་ལྔ་
སྡེ་ཞེས་གྲགས། ལམ་ལྔ་ནི། ཚོགས་ལམ། སྦྱོར་ལམ། མཐོང་ལམ། སྒོམ་ལམ། མི་
སློབ་ལམ་དང་ལྔ། མཐར་ཐུག་གི་ཡེ་ཤེས་ལྔ་ནི། མེ་ལོང་ཡེ་ཤེས། མཉམ་ཉིད་ཡེ་ཤེ
སོར་རྟོགས་ཡེ་ཤེས། བྱ་གྲུབ་ཡེ་ཤེས། ཆོས་དབྱིངས་ཡེ་ཤེས་དང་ལྔ། ཞི་གནས་ཀྱི་
སྤྱད་པ་རྣམ་སྦྱོང་གི་དམིགས་པ་ལྔ་ནི། མི་སྡུག་པ། བྱམས་པ། རྟེན་འབྲེལ། ཁམས་ཀྱི་
རབ་དབྱེ་ཁམས་མང་པོའི་མདོར། དབུགས་འབྱུང་རྔུབ་དང་ལྔ། ཞི་གནས་ཀྱི་མཁས་པའི་
དམིགས་པ་ལྔ་ནི། ཕུང་པོ། ཁམས། སྐྱེ་མཆེད། རྟེན་འབྲེལ། གནས་དང་གནས་མ་
ཡིན་པ་དང་ལྔ། རང་འབྱོར་ལྔ་ནི། མི་ཡིན་པ། ཡུལ་དབུས་སུ་སྐྱེས་པ། དབང་པོ་ཚང་
བ༑ གནས་ལ་དད་པ། ལས་མཐའ་མ་ལོག་པ་དང་ལྔ། གཞན་འབྱོར་ལྔ་ནི།། སངས་

464 ༼ཆ༽ ལྔ་ཚན་པ།
རྒྱས་འཇིག་རྟེན་དུ་བྱོན་པ། དམ་ཆོས་གསུངས་པ། བསྟན་པ་གནས་པ། རང་ཉིད་དེའི་
རྗེས་སུ་འཇུག་པ། གཞན་ཕྱིར་སྙིང་བརྩེ་བ་དང་ལྔ། ཡུལ་དབུས་ཆོས་ཚིགས་ཀྱི་དབང་
དུ་བྱས་པ་དང་། ས་ཚིགས་ཀྱི་དབང་དུ་བྱས་པ་གཉིས་བཤད་ཟིན། ལས་མཐའ་མ་ལོག་
པ་ནི། མཚམས་མེད་མ་བྱས་པའོ། །མཚམས་མེད་ཀྱི་སྒྲ་བཤད་ནི། ཚེ་འདི་དང་མནར་
མེད་གཉིས་ཀྱི་བར་མཚམས་མེད་ཅེས་པའོ། །འོ་ན། ཚེ་གཅིག་ལ་མཚམས་མེད་ཀྱི་ལས་
དུ་མ་བསགས་ན་ཇི་ལྟར་ཡིན་ཞེ་ན། གྲུབ་མཐའ་གོང་མའི་ལུགས་ལ་སྒྲ་བཤད་ཙམ་ལས་
ཁྱབ་པ་མེད་པ་དང་། འོག་མའི་ལུགས་ལ་འཕེན་རྫོགས་ཀྱི་ཞིབ་ཆའོ། ། མཛོད་རྩ་བ་ལས།
ལྷག་པས་གནོད་པ་ལྷག་པར་འགྱུར། །ཞེས་སོ། །བསྟན་པ་གནས་པ་ནི་གཞི་གསུམ་གྱི་
ཉམས་ལེན་ལ་རག་ལས་པ་ཡིན་ཏེ། འདུལ་བ་ལུང་ཞུ་བ་ལས། ཉེ་བར་འཁོར། ཇི་སྲིད་
དུ་ལས་ཀྱང་ཡོད། ནན་ཏན་བྱེད་པ་ཡང་ཡོད་པ་དེ་སྲིད་དུ་དམ་པའི་ཆོས་གནས་པ་ཞེས་
བྱའོ། །ལས་ཀྱང་མེད་ནན་ཏན་བྱེད་པ་ཡང་མེད་ན་དམ་པའི་ཆོས་ཞིག་པ་ཞེས་བྱའོ། །ཞེས་
གསུངས། རིག་པའི་གནས་ལྔ་ནི། གསོ་བ་རིག་པ། བཟོ་རིག་པ། སྒྲ་རིག་པ། གཏན་
ཚིགས་རིག་པ། ནང་རིག་པ་དང་ལྔ། རིག་པའི་གནས་ཆུང་བ་ལྔ་ནི། སྒྲ་རིག་པའི་ཡན་
ལག་སྙན་ངག ། སྡེབ་སྦྱོར། མངོན་བརྗོད། ཟློས་གར། སྐར་རྩིས་དང་ལྔ། །འགྲེལ་པ་ལྔ་
ནི༑ དོན་གྱི་གནད་ཚང་བར་སྟོན་པའི་དོན་འགྲེལ། དཀའ་གནད་བྱེ་བྲག་ཏུ་བཤད་པའི་
དཀའ་འགྲེལ། ཚིག་འབྲུ་ཞིབ་ཏུ་གཉེར་བའི་ཚིག་འགྲེལ། ཡིག་དོན་གྱི་ཐོབ་ཚོད་ཙམ་
སྟོན་པའི་ངག་འགྲེལ། འཕྲོས་པ་ཡན་ལག་དང་བཅས་དེ་སྟོན་པ་རྒྱ་ཆེར་འགྲེལ་དང་ལྔ།
གུང་ཐང་བསྟན་པའི་སྒྲོན་མེས་གསུངས། མཁས་གྲུབ་ཐམས་ཅད་མཁྱེན་པའི་གཟིགས་
སྣང་རྗེ་གཟིགས་པ་ལྔ་ནི། རྗེ་ཙོང་ཁ་པ་ཆེན་པོ་གླང་ཆེན་ལ་ཆིབས་པ་སྔོན་བཞུགས་དུས་
ཀྱི་རྣམ་པ་ཅན། ལྷའི་བུ་དག་གིས་བཏེགས་པའི་ཁྲི་ལ་བཞུགས་པའི་རྣམ་པ་ཅན། སིངྒ་
ལ་ཆིབས་པ་འཇམ་པའི་དབྱངས་ཀྱི་རྣམ་པ་ཅན། སྟག་ཆིབས་པ་གྲུབ་ཆེན་གྲི་ཐོད་འཛིན་

ལྔ་ཚན་པོ། ༼ཆ༽ 465
པའི་རྣམ་པ་ཅན། སྤྲིན་དཀར་པོའི་སྟེང་བཞུགས་པ་དགེ་སློང་གི་རྣམ་པར་བྱོན་ནས་ཆོས་
འཆད་པ་དང་ལྔ། ཀློང་རྡོལ་བླ་མས་གསུངས། ཐུགས་རྗེ་ཆེན་པོ་རང་བྱོན་ལྔ་ནི། ཇོ་བོ་
བཅུ་གཅིག་ཞལ་གྱི་སྲོག་ཤིང་ཙན་དན་སྦྲུལ་གྱི་སྙིང་པོ་ལ་རང་བྱོན་འཕགས་པའི་སྐུ། སྐུ་
སྟོད་བཞེངས་མི་དགོས་པར་རང་བྱོན་དུ་བྱུང་བ། རྒྱལ་པོ་སྲོང་བཙན་སྒམ་པོ་གཙོ་འཁོར་
གསུམ་ཐིམ་པ་དང་ལྔ། ཀློང་རྡོལ་བླ་མས་གསུངས། མགོན་པོ་རིགས་ལྔ་ནི། སྐུའི་མགོན་
པོ༔ གསུང་གི་མགོན་པོ། ཐུགས་ཀྱི་མགོན་པོ། ཡོན་ཏན་གྱི་མགོན་པོ། འཕྲིན་ལས་ཀྱི་
མགོན་པོ་དང་ལྔ། འགོ་བའི་ལྷ་ལྔ་ནི། ཡུལ་ལྷ། ཕོ་ལྷ། མོ་ལྷ། དགྲ་ལྷ། སྲོག་ལྷ་དང་ལྔ།
དགེ་སློང་ལྔ་ནི། སློང་བའི་དགེ་སློང་། མིང་གི་དགེ་སློང་། ཁས་འཆེ་བའི་དགེ་སློང་།
གསོལ་བཞིའི་ལས་ཀྱིས་བསྙེན་པར་རྫོགས་པའི་དགེ་སློང་། ཉོན་མོངས་དང་བྲལ་བའི་དགེ་
སློང་དང་ལྔ། ཇོ་བོ་རྗེའི་དངོས་སློབ་རྣལ་འབྱོར་བ་ལྔ་ནི། དགེ་བཤེས་དཔལ་ལྡན་དགོན་
པ་བ། དགེ་བཤེས་བྱང་ཆུབ་རིན་ཆེན། དགེ་བཤེས་དབང་ཕྱུག་ཤེས་རབ་རྡོ་རྗེ། དགེ་
བཤེས་ཕྱག་རྡོར་སྟོན་པ། དགེ་བཤེས་ཕྱག་ཁྲི་མཆོག་དང་ལྔ། དགེ་བཤེས་ཕྱག་ཁྲི་མཆོག་
རྗེ་བཙུན་མི་ལ་རིན་པོ་ཆེའི་སྐུ་འཕྲེང་སྔ་མ་དང་། རྒྱལ་བ་རྒོད་ཚང་བ་རྗེ་བཙུན་མི་ལ་རིན་
པོ་ཆེའི་སྐུ་འཕྲེང་ཕྱི་མ་ཡིན་པ། རྒྱལ་བ་རྒོད་ཚང་པའི་རྣམ་ཐར་ན་ཡོད། སྙིགས་མ་ལྔ་
ནི༑ དུས་སྙིགས་མ། ཡུལ་སྙིགས་མ། ལྟ་བ་སྙིགས་མ། ཉོན་མོངས་སྙིགས་མ། གང་
ཟག་སྙིགས་མ་དང་ལྔ། མཚམས་མེད་ལྔ་ནི། དགེ་འདུན་དབྱེན་གྱི་མཚམས་མེད། མ་
བསད་པའི་དེ། ཕ་བསད་པའི་དེ། དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་
ཕྱུང་བའི་དེ། དགྲ་བཅོམ་པ་བསད་པའི་མཚམས་མེད་དང་ལྔ། གསང་སྔགས་ལྟར་ན།
འཁོར་ལོའི་དབྱེན་གྱི་དོད་དུ། དམ་པའི་ཆོས་སྤོང་བ་དང་། དེ་བཞིན་གཤེས་པའི་སྐུ་ལ་
ངན་སེམས་ཀྱིས་ཁྲག་ཕྱུང་བའི་དོད་དུ། སངས་རྒྱས་ཀྱི་སྐུ་འདྲ་བཤིགས་པ་འཇོག་པར་
འདུལ་བ་ལས་གསུངས་ལ། གཞན་རྣམས་འདྲ། འོ་ན། ཇི་ལྟར་བྱས་ན་ཆོས་སྤོང་ཞེ་ན།

466 ༼ཆ༽ ལྔ་ཚན་པ།
པད་མ་དཀར་པོའི་མདོ་དང་བདེན་པ་པོའི་ལེའུ་ལས་བཤད་པ་ལྟར། སངས་རྒྱས་ཀྱི་བཀའ་
ཐམས་ཅད་དངོས་དང་བརྒྱུད་པས་འཚང་རྒྱ་བའི་ཐབས་སྟོན་པར་མ་གོ་བར་འགའ་ཞིག་
འཚང་རྒྱ་བའི་ཐབས་དང་། འགའ་ཞིག་འཚང་རྒྱ་བའི་གེགས་སུ་བཟུང་ནས་བཟང་ངན་
དང་རིགས་མི་རིགས་དང་ཐེག་པ་ཆེ་ཆུང་དུ་ཕྱེ་སྟེ། འདི་ལ་སློབ་དགོས་འདི་ལ་སློབ་མི་
དགོས་སོ་ཞེས་དོར་བྱར་བཟུང་ན་ཆོས་སྤོང་བར་འགྱུར། ཞེས་ལམ་རིམ་ཆེན་མོ་ལས་
གསུངས།
ཆོས་སྤོང་ན་དེའི་ཉེས་པ་ཤིན་ཏུ་ལྕི་བ་ནི། མདོ་ཏིང་ངེ་འཛིན་རྒྱལ་པོ་ལས། གང་
གིས་འཛམ་བུའི་གླིང་འདིར་ནི། །མཆོད་རྟེན་ཐམས་ཅད་བཤིག་བྱེད་པས། །གང་གི་མདོ་
སྡེ་སྤོང་བྱེད་པའི། །སྡིག་པ་དེ་ནི་ཆེས་ཁྱད་འཕགས། །གང་གིས་གང་གཱའི་བྱེ་སྙེད་ཀྱི།
དགྲ་བཅོམ་བསད་པར་གྱུར་པ་བས། །གང་གིས་མདོ་སྡེ་སྤོང་བྱེད་པའི། །སྡིག་པ་དེ་ནི་
ཆེས་ཁྱད་འཕགས། །ཞེས་གསུངས་སོ། །སྤྱིར་ཆོས་སྤོང་འབྱུང་བ་ལ་སྒོ་མང་དུ་སྣང་ནའང་
སྔར་བསྟན་པའི་སྒོ་འདི་ཆེ་ཤོས་སུ་སྣང་བས་འབད་པས་སྤང་བར་བྱའོ། །ཞེས་ལས་རིམ་
ཆེན་མོ་ལས་གསུངས། ཀུན་མཁྱེན་འཇམ་དབྱངས་བཞད་པའི་དབུ་མ་རྒྱས་པའི་ཡིག་ཆ་
ལས། ཡོན་ཏན་ཡིན་ཡང་ཧ་ཅང་ཆགས་ཞེན་ཆེ་ན། གཞན་གྱི་ལུགས་ལ་སྡང་དྲགས་
པས་མི་རུང་ཞིང་། དེ་ལྟར་གྱུར་ན་ཇི་ལྟ་བ་བཞིན་མི་ཤེས་པར་མ་ཟད་ལས་སྒྲིབ་ཆེན་པོས་
ནོན་པར་འགྱུར་བ་སོགས་ཉེས་པ་དུ་མ་ཡོད་དེ། དཔལ་ལྡན་ཟླ་བས་རང་གི་ལྟ་ལ་ཆགས་
དང་དེ་བཞིན་དུ། །གཞན་གྱི་ལྟ་ལ་འཁྲུག་གང་རྟོགས་པ་ཉིད། །ཅེས་སོགས་གསུངས།
ཞེས་ཆོས་སྤོང་གི་ལས་ཀྱི་ཉེས་པ་ཤིན་ཏུ་མང་པོ་གསུངས། ལམ་རིམ་ཆེན་མོ་ལས། བྱམས་
པ་ཡོད་ན་ལྷ་མིས་བྱམས་ཤིང་ངང་གིས་འདུ་བ་དང་། རྒྱལ་བས་ཀྱང་བདུད་སྡེ་བྱམས་
པའི་སྟོབས་ཀྱིས་ཕམ་པར་མཛད་པས་བྱམས་པ་བསྲུང་བའི་མཆོག་ཡིན་པར་འགྱུར་བ་སོགས།
ཞེས་གསུངས། མཐའ་ཞེས་པ་དོན་ལྔ་ལ་འཇུག་ཚུལ་ནི། རྣམ་བཤད་རིགས་པ་ལས། མཐའ་

ལྔ་ཚན་པ། ༼ ཚ༽ 467
ནི་ཟད་དང་མཇུག་ཆ་དང་། །ཉེ་དང་ཕྱོགས་དང་སྨད་པ་ལ། །ཞེས་སོ། ། འོ་ན། ཆོས་
སྤོང་གི་ལས་མ་བསགས་པའི་ཐབས་དང་། བསགས་པ་རྣམས་སྤོང་བའི་ཐབས་ཁྱད་འཕགས་
ཇི་ལྟ་བུ་ཞིག་ཡིན་ཞེ་ན། སྔར་བཤད་པའི་ཆེ་བ་བཞི་ལས། བསྟན་པ་ཐམས་ཅད་འགལ་
མེད་དུ་རྟོགས། གསུང་རབ་ཐམས་ཅད་གདམས་ངག་ཏུ་འཆར། རྒྱལ་བའི་དགོངས་པ་
བདེ་བླག་ཏུ་རྙེད་པ་བྱུང་ན། ཉེས་སྤྱོད་ཆེན་པོ་དེ་དག་རང་འགགས་སུ་འགྲོ་བས། སྔ་མ་
སྔ་མ་ཐབས་དང་། ཕྱི་མ་ཕྱི་མ་རྣམས་ཐབས་བྱུང་ཡིན་ནོ། །དེས་ན་དམ་པའི་ཆོས་ལ་
ཐོས་བསམ་སྒོམ་གསུམ་བྱས་པ་ལས་ལྷག་པའི་སྒྲིབ་པ་དག་ཐབས་གཞན་ཁྱད་འཕགས་མ་
རྙེད་དོ། ། མ་སྐྱེས་དགྲའི་འགྱོད་པ་སེལ་བའི་མདོར་སྟོང་ཉིད་གཙོ་བོར་གསུངས། བཤགས་
མདོ་ལས། རྒྱལ་པོ་དག་ལ་ཉེས་ཤོར་ནི། །ཉིད་ཀྱི་ཞབས་ལ་བཏུད་གྱུར་ན། །ཆད་པ་
མེད་པར་འགྱུར་བ་བཞིན། །བཀའ་ཡི་སྒྲིབ་པ་སྟོང་པས་སྦྱངས། །ཞེས་གསུངས། སྒྲིབ་
པ་གཞན་གང་ཡིན་ཀྱང་ཆོས་བྱེད་ཐུབ་ན་དག་སླ། ཆོས་སྤོང་གི་ལས་ཀྱི་སྒྲིབ་པ་ནི་ཆོས་
ལ་རྟེན་ནས་འབྱུང་བ་ཡིན་པས་ཤིན་ཏུ་དག་དཀའ། དཔེར་ན། ཆུ་ལ་མེ་འབར་བཞིན།
གལ་ཏེ་ཆུ་ལ་མེ་འབར་ན་གཉེན་པོ་གང་། འདུལ་བ་ནས་བཤད་པའི་སློབ་དཔོན་ལྔ་ནི། དགེ་
ཚུལ་གྱི་སློབ་དཔོན། གསང་སྟེ་སྟོན་པའི་སློབ་དཔོན། ལས་ཀྱི་སློབ་དཔོན། གནས་སྦྱིན་
པའི་སློབ་དཔོན། ཀློག་གི་སློབ་དཔོན་དང་ལྔ། ཕུན་སུམ་ཚོགས་པ་ལྔ་ནི། ཆོས་ཕུན་སུམ་
ཚོགས་པ། དུས་ཕུན་སུམ་ཚོགས་པ། སྟོན་པ་ཕུན་སུམ་ཚོགས་པ། གནས་ཕུན་སུམ་ཚོགས་
པ༑ འཁོར་ཕུན་སུམ་ཚོགས་པ་དང་ལྔ། གཙུག་ཏོར་སྡེ་ལྔ་ནི། གཙུག་ཏོར་གདུགས་དཀར།
གཙུག་ཏོར་དྲི་མེད། གཙུག་ཏོར་རྣམ་རྒྱལ། གཙུག་ཏོར་འབར་བ། གཙུག་ཏོར་ཕུར་བུ་
དང་ལྔ། གཟུངས་འཇུག་གི་སྐབས་ཀྱི་གཟུངས་ལྔ་ནི། གཙུག་ཏོར་རྣམ་རྒྱལ། གཙུག་
ཏོར་དྲི་མེད། གསང་བ་རིང་བསྲེལ། བྱང་ཆུབ་རྒྱན་འབུམ། རྟེན་འབྲེལ་སྙིང་པོ་དང་ལྔ།
གསུངས་དབྱངས་ཡན་ལག་ལྔ་ནི། འབྲུག་སྒྲ་ལྟར་ཟབ་པ། སྙན་ཞིང་འཇེབས་ལ་རྣ་བར་

468
 ༼ཆ༽ ལྔ་ཚན་པ།
སྙན་པ། ཡིད་དུ་འོང་ཞིང་དགའ་བར་བྱེད་པ། རྣམ་པར་གསལ་ཞིང་རྣམ་པར་རིག་པར་
བྱེད་པ། མཉན་འོས་ཤིང་མི་མཐུན་པ་མེད་པ་དང་ལྔ། རྣམ་བཤད་རིགས་པར་གསུངས།
ལོག་འཚོ་ལྔ་ནི། ཁ་གསག །གཞོགས་སློང་། རྙེད་པའི་རྙེད་པ། ཐོབ་ཀྱིས་འཇལ་བ།
ཚུལ་ཆོས་དང་ལྔ། རབ་རྩལ་རྣམ་གནོན་གྱིས་ཞུས་པའི་མདོ་ལས་གསུངས། སྦྲུལ་ནག་
པོ་ལ་ཉེས་པ་ལྔ་ཡོད། ཁྲོ་བ། འཁོན་དུ་འཛིན་པ། འཁུ་བ། བྱས་པ་མི་བཟོད་པ། དུག་
རྣོ་བ་དང་ལྔ། ལུང་ཕྲན་ཚེགས་ལས་གསུངས། དེ་བཞིན་བུད་མེད་འགའ་ཞིག་ལ་ཉེས་
མིག་ལྔ་ཡོད། ཁྲོ་བ། འཁོན་དུ་འཛིན་པ། འཁུ་བ། བྱས་པ་མི་བཟོད་པ། དུག་རྣོ་བ་དང་
ལྔ༑ ལུང་ཕྲན་ཚེགས་ལས་ལྔ་ཚན་དེ་གཉིས་དཔེ་དོན་སྦྱར་ནས་གསུངས། ཞི་གནས་སྒོམ་
པའི་ཚེ་གེགས་ཉེས་པ་ལྔ་ནི། ལེ་ལོ། བརྗེད་ངེས། བྱིང་རྒོད་གཅིག་ཏུ་བགྲང་། འདུ་མི་
བྱེད་པ། འདུ་བྱེད་པ་དང་ལྔ། ཐ་མ་གཉིས་ལ་སྐབས་ཀྱི་ཞིབ་ཆ་དགོས། སྟོན་པ་ཤཱཀྱ་
ཐུབ་པའི་བསྟན་པའི་དུས་ལྔ་ནི། འབྲས་བུའི་དུས། བསྒྲུབ་པའི་བར་གྱི་དུས། ལུང་གི་
བར་གྱི་དུས། རྟགས་ཙམ་གྱི་དུས། སྐུ་གདུང་གི་བར་གྱི་དུས་དང་ལྔ། བྱམས་པའི་མདོ་
ལས་གསུངས། འདི་དང་། བྱམས་པའི་ལུང་བསྟན་པའི་མདོ་གཉིས་སོ་སོ་ཡིན། མདོ་དེ་
གཉིས་སྣར་ཐང་པར་མའི་བཀའ་འགྱུར་མདོ་ཨ་པའི་ནང་དུ་ཡོད། ལྷ་སའི་པར་མ་ཤེར་
ཕྱིན་སྣ་ཚོགས་ནང་ལ་ཡོད། ཚེ་མར་འགྲིབ་པ་མི་ཚེ་བརྒྱ་མན་ཆད་ན་མཆོག་གི་སྤྲུལ་སྐུ་
འཇིག་རྟེན་གྱི་ཁམས་སུ་མི་བྱོན་པའི་རྒྱུ་མཚན་སྙིགས་མ་ལྔ་ཤས་ཆེ་བ་ཡིན་པར། འདུལ་
བ་ལུང་གཞི་ལས་གསུངས། རྙོག་པ་ལྔ་ནི། སེམས་ཅན་གྱི་རྙོག་པ། ལྟ་བའི་རྙོག་པ། ཚེའི་
ནོག་པ། ཉོན་མོངས་པའི་རྙོག་པ། བསྐལ་པའི་རྟོག་པ་དང་ལྔ། མདོ་པ་ཤོག་གྲངས་
༢༥ གསུངས། མཚུངས་ལྡན་རྣམ་པ་ལྔ་ནི། རྟེན་མཚུངས་པ། དམིགས་པ་མཚུངས་པ།
རྣམ་པ་མཚུངས་པ། དུས་མཚུངས་པ། རྫས་མཚུངས་པ་དང་ལྔ། རྫས་མཚུངས་པ་ནི།
རྫས་རེ་རེ་བ་ལ་བྱེད་ན། སེམས་བྱུང་བཏགས་ཡོད་ཀྱི་སྟེང་ནས་ཞིབ་ཆ་དགོས་སམ་སྙམ།

ལྔ་ཚན་པ། ༼ཆ༽ 468
ཀུན་བཏུས་ལྟར་ན། སེམས་བྱུང་ང་གཅིག་ལས། རྫས་ཡོད་སེམས་བྱུང་ཉི་ཤུ་རྩ་གཉིས་
དང་། ལྷག་མ་རྣམས་སེམས་བྱུང་བཏགས་ཡོད་ཡིན། ཀུན་བཏུས་ལས་གསུངས། སེམས་
བྱུང་ཀུན་འགྲོ་ལྔ་ནི། ཚོར་བ། འདུ་ཤེས། སེམས་པ། ཡིད་ལ་བྱེད་པ། རེག་པ་དང་ལྔ།
མངོན་པ་གོང་མ་ལས་གསུངས། ཡུལ་ངེས་ལྔ་ནི། འདུན་པ། མོས་པ། དྲན་པ། ཏིང་ངེ་
འཛིན། ཤེས་རབ་དང་ལྔ། སྤྱིའི་ཆ་ནས་སེམས་ཀུན་གྱི་འཁོར་དུ་འགྲོ་བས། ཚོར་བ་
སོགས་ལྔ་ཀུན་འགྲོ་དང་། སྤྱིའི་ཆ་ནས་དགེ་སེམས་ཀུན་གྱི་འཁོར་དུ་འགྲོ་བ་ལས་སེམས་
གཞན་གྱི་འཁོར་དུ་མི་འགྲོ་བས་ན་ཡུལ་ངེས། མངོན་པ་འོག་མ་ལྟར་ན། དེ་བཅུ་སེམས་
ཀྱི་ས་མང་ཡིན་པས། སེམས་ཀུན་གྱི་འཁོར་དུ་འགྲོའོ། །ཕུང་པོ་ལྔ་ནི། གཟུགས་ཀྱི་ཕུང་
པོ༑ ཚོར་བའི་ཕུང་པོ། འདུ་ཤེས་ཀྱི་ཕུང་པོ། འདུ་བྱེད་ཀྱི་ཕུང་པོ། རྣམ་པར་ཤེས་པའི་
ཕུང་པོ་དང་ལྔ། དེ་དག་རེ་རེ་ལ་ཟག་བཅས་ཟག་མེད་གཉིས་རེ་ཡོད། འདུ་བྱེད་ཀྱི་ཕུང་
པོ་ལ། མཚུངས་ལྡན་འདུ་བྱེད་ཀྱི་ཕུང་པོ་དང་། མཚུངས་ལྡན་མ་ཡིན་པའི་འདུ་བྱེད་ཀྱི་
ཕུང་པོ་གཉིས་ཡོད། མདོ་ལས། ཕུང་པོ་ལྔའི་ནང་ནས་འདུ་བྱེད་ཀྱི་ཕུང་པོ་ལ་རྣམས་སྒྲ་
སྐབས་མང་པོར་སྦྱར་རོ། །དབང་པོ་ལྔ་ནི། མིག་གི་དབང་པོ། རྣ་བའི་དབང་པོ། སྣའི་
དབང་པོ། ལྕེའི་དབང་པོ། ལུས་ཀྱི་དབང་པོ་དང་ལྔ་ལ་གཟུགས་ཅན་གྱི་དབང་པོ་ལྔ་ཟེར།
དབང་རྟེན་ཁོག་པ་ལྔ་ནི། མིག་གི་དབང་རྟེན་ཁོག་པ། རྣ་བའི་དབང་རྟེན་ཁོག་པ། སྣའི་
དབང་རྟེན་ཁོག་པ། ལྕེའི་དབང་རྟེན་ཁོག་པ། ལུས་ཀྱི་དབང་རྟེན་ཁོག་པ་དང་ལྔ། དབང་
ཤེས་ལྔ་ནི། མིག་གི་ཤེས་པ། རྣ་བའི་ཤེས་པ། སྣའི་ཤེས་པ། ལྕེ་ཤེས། ལུས་ཀྱི་ཤེས་པ་
དང་ལྔ། དེ་དག་རེ་རེ་ལ་སེམས་དང་སེམས་བྱུང་གཉིས་རེ་ཡོད་པས། དབང་པོའི་ཤེས་
པ་ལ་རྣམ་ཤེས་ཀྱིས་མ་ཁྱབ་པོ། །ལུང་གི་རྗེས་འབྲང་གི་སེམས་ཙམ་པའི་ལུགས་ལ། དེ་
དག་ལ་དགེ་མི་དགེ་ལུང་མ་བསྟན་གསུམ་ཡོད་པ་ཀུན་གཞི་དཀའ་འགྲེལ་ལས་གསུངས། གྲུབ་
མཐའ་སྨྲ་བ་གཞན་རྣམས་ཀྱི་ལུགས་ལའང་དེ་བཞིན་ཡོད་མེད་མཁས་རྣམས་དགོངས།

470 ༼ཆ༽ ལྔ་ཚན་པ།
དབང་པོའི་རྣམ་ཤེས་ཀྱི་འཁོར་དུ་རྩ་ཉོན་དྲུག་ཡོད་མེད་དང་། ཉེ་ཉོན་ཉི་ཤུ་དབང་པོའི་རྣམ་
ཤེས་ཀྱི་འཁོར་དུ་ཡོད་པར་བཤད་པ་དང་། ཉེ་ཉོན་ཉི་ཤུའི་བཅུ་མ་གཏོགས་དབང་ཤེས་
ཀྱི་འཁོར་དུ་མེད་ཅེས་བཤད་པའང་ཡོད་པས་གང་འཐད་མཁས་པའི་དབང་པོ་རྣམས་
དགོངས་པར་མཛོད། བྱང་ཕྱོགས་སོ་བདུན་ནང་ཚན་གྱི་དབང་པོ་ལྔ་ནི། དད་པའི་དབང་
པོ༔ བརྩོན་འགྲུས་གྱི་དབང་པོ། དྲན་པའི་དབང་པོ། ཏིང་ངེ་འཛིན་གྱི་དབང་པོ། ཤེས་
རབ་ཀྱི་དབང་པོ་དང་ལྔ། བྱང་ཕྱོགས་ནང་ཚན་གྱི་སྟོབས་ལྔ་ནི། དད་པའི་སྟོབས། བརྩོན་
འགྲུས་ཀྱི་སྟོབས། དྲན་པའི་སྟོབས། ཏིང་ངེ་འཛིན་གྱི་སྟོབས། ཤེས་རབ་ཀྱི་སྟོབས་དང་
ལྔ༑ བྱང་ཕྱོགས་ནང་ཚན་གྱི་དབང་སྟོབས་གཉིས་ཀྱི་ཁྱད་པར་རང་གི་མི་མཐུན་ཕྱོགས་
རྣམས་དང་འདྲེས་མ་འདྲེས་ཀྱི་སྒོ་ནས་འཇོག་པ་རྒྱ་གར་པཎྜི་ཏའི་རྩོད་ཚུལ་ལས་ཤེས་སླའོ།།
ཉོན་མོངས་ཅན་གྱི་ལྟ་བ་ལྔ་ནི། འཇིག་ལྟ། མཐར་ལྟ། ལོག་ལྟ། ལྟ་བ་མཆོག་འཛིན་གྱི་
ལྟ་བ། བརྟུལ་ཞུགས་མཆོག་འཛིན་གྱི་ལྟ་བ་དང་ལྔ།. ནང་པའི་གྲུབ་མཐའ་སྨྲ་བ་ལ་འཇིག་
ལྟ་མ་རིག་པར་འདོད་མཁན་ཡིན་མིན་གཉིས་ཡོད། ལྟ་ངན་རེ་གཉིས་འཇིག་ལྟར་འདུས་
པ་སྡུད་པར་གསུངས། ཚོར་བ་ལྔ་ནི། ཚོར་བ་བདེ་བ། ཚོར་བ་སྡུག་བསྔལ། ཚོར་བ་
བཏང་སྙོམས། ཚོར་བ་ཡིད་བདེ། ཚོར་བ་ཡིད་མི་བདེ་དང་ལྔ། ཚོར་བ་ལྔར་ཕྱེ་བའི་
ཚོར་བ་བདེ་སྡུག་གཉིས་དབང་ཤེས་ཀྱི་འཁོར་དང་། ཡིད་བདེ་མི་བདེ་གཉིས་ཡིད་ཤེས་
ཀྱི་འཁོར་ཡིན་ནོ། །ཚོར་བ་ཡིད་མི་བདེ་ཡིན་ན། དགེ་མི་དགེ་གང་རུང་གིས་ཁྱབ་པོ། །གནྟི་
ལ་ལྔ་དང་བརྡུང་ཚུལ་སྣ་ཚོགས་ཡོད། དགེ་འདུན་ཐམས་ཅད་ཀྱི་གཎྜི་རྒྱུད་གསུམ་དང་
དྲག་པོ་གསུམ། ལས་ཀྱི་གཎྜི་རྒྱུད་གཉིས་དང་དྲག་པོ་གཅིག ། ཤི་བའི་གཎྜི་རྒྱུད་གཅིག །ཉེས་
བའི་གཎྜི་ནམ་ཞུ་བར་བྱས་གྱི་བར་དུའོ། །སྤོང་བའི་གཎྜི་ནི་འཁར་གསིལ་དང་ལྔ། འདུལ་
བ་གཞུང་དམ་པ་ལས་གསུངས། ཆུ་ཚགས་ལྔ་ནི། ཆུ་ཚགས་གྲུ་གསུམ་པ། བུམ་ཚགས་
ལྕེའུ་ཅན། རིལ་བ་ཞབས་ཚགས་ཅན། དཔྱངས་ཚགས། བསལ་ཚགས་དང་ལྔ། ལུང་

471
ལྔ་ཚན་པ། ༼ཆ༽
ཕྲན་ཚེགས་ལས་གསུངས། ཆུ་རུང་བ་བྱེད་པ་ལ་ལྔ། དགེ་འདུན་གྱིས་རུང་བ། གང་
ཟག་གིས་རུང་བ། ཆུ་ཚགས་ཀྱིས་རུང་བ། ཆུ་མིག་གིས་རུང་བ། ཁྲོན་པས་རུང་བ་དང་
ལྔ༔ སྦྱང་གཡབ་ལྔ་ནི། བལ་ལས་བྱས་པ། ཤ་ན་ལས་བྱས་པ། རས་བལ་ལས་བྱས་པ།
རས་མ། ལོ་མ་སྦམས་པ་དང་ལྔ། དེ་དག་ཀྱང་འདུལ་བ་ལས་གསུངས། འདུ་ཤེས་ལྔ་
བྱེད་ཚུལ་ནི། ཆོས་ཉན་པ་ནི་འཕྲལ་འཕྲལ་དུ་ཤེས་རབ་སྐྱེད་པས་མིག་གི་འདུ་ཤེས། ཤེས་
རབ་ཀྱི་མིག་བྱིན་པ་དེས་ཇི་ལྟ་བ་དང་ཇི་སྙེད་པ་མཐོང་བས་སྣང་བའི་འདུ་ཤེས། འཇིག་
རྟེན་ན་འབྱུང་བ་དཀོན་པས་རིན་པོ་ཆེའི་འདུ་ཤེས། མཐར་བྱང་ཆུབ་ཆེན་པོའི་འབྲས་བུ་
སྟེར་བས་ཕན་ཡོན་ཆེ་བའི་འདུ་ཤེས། ད་ལྟ་ཞི་གནས་དང་ལྷག་མཐོང་གི་བདེ་བ་འཐོབ་
པར་བྱེད་པས་ཁ་ན་མ་ཐོ་བ་མེད་པའི་འདུ་ཤེས་དང་ལྔ། གང་ཟག་རྣམ་པ་ལྔ་ནི། ཨུཏྤལ་
ལྟ་བུའི་གང་ཟག །པདྨ་ལྟ་བུའི་གང་ཟག །པད་དཀར་ལྟ་བུའི་གང་ཟག །ཙན་དན་ལྟ་
བུའི་གང་ཟག །རིན་པོ་ཆེ་ལྟ་བུའི་གང་ཟག་དང་ལྔ། དེ་དག་ལས་དང་པོ་གཉིས་ནི། ཉན་
པ་པོར་རུང་ལ། འཆད་པ་པོ་དང་སྒྲུབ་པ་པོར་མི་རུང་། བར་པ་གཉིས་ནི། ཉན་པ་པོ་
དང་སྒྲུབ་པ་པོར་རུང་ལ། འཆད་པ་པོར་མི་རུང་། རིན་པོ་ཆེ་ལྟ་བུའི་གང་ཟག་ནི་གསུམ་
ཀར་རུང་ངོ་། །གང་ཟག་ལྔ་ཀ་ཉན་པ་པོར་རུང་སྟེ། རྣམ་པ་ཀུན་ཏུ་ཉན་འདོད་པའི། །འཇིག་
རྟེན་ངེས་པར་འགྱུར་པ་ནི། །ཞེས་འདུས་པའི་རྒྱུད་ཉན་པ་པོའི་གང་ཟག་ལ་ལྔར་ཕྱེ་བར་
གསུངས་བའི་ཕྱིར། འདོད་ཡོན་ལྔ་ནི། གཟུགས་ཀྱི་ཡོན་ཏན། སྒྲའི་ཡོན་ཏན། དྲིའི་
ཡོན་ཏན། རོའི་ཡོན་ཏན། རེག་བྱའི་ཡོན་ཏན་དང་ལྔ། འགྲོ་བ་ལྔ་ནི། ངན་སོང་གསུམ་
གྱི་འགྲོ་བ་གསུམ་དང་ལྷ་མིའི་འགྲོ་བ་གཉིས་ཏེ་ལྔའོ། ། ཕྱི་རོལ་པའི་རྟག་པར་སྨྲ་བའི་སྡེ་
ལྔ་ནི། གྲངས་ཅན་པ། ཕུར་བུ་པ། བྱེ་བྲག་པ། རིག་པ་ཅན་པ། གཅེར་བུ་པ་དང་ལྔ།
ལྟ་བ་ལྔ་ནི། འཇིག་ལྟ། མཐར་ལྟ། ལོག་ལྟ། ཚུལ་ཁྲིམས་བརྟུལ་ཞུགས་མཆོག་འཛིན་
གྱི་ལྟ་བ། ལྟ་བ་མཆོག་འཛིན་དང་ལྔ། ཉོན་མོངས་ལྔ་ནི། འདོད་ཆགས། ཞེ་སྡང་། གཏི་

479
 ༼ཆ༽ ལྔ་ཚན་པ།
མུག །ང་རྒྱལ། ཕྲག་དོག་དང་ལྔ། ཐ་མའི་ཆ་མཐུན་ལྔ་ནི། འཇིག་ལྟ་ཀུན་གཏགས། ཐེ་
ཚོམ་ཉོན་མོངས་ཅན། ཚུལ་ཁྲིམས་བརྟུལ་ཞུགས་མཆོག་འཛིན་གྱི་ལྟ་བ་དང་གསུམ། འདོད་
པའི་འདོད་ཆགས་དང་གནོད་སེམས་གཉིས་དང་ལྔ། གོང་མའི་ཆ་མཐུན་ལྔ་ནི། གཟུགས་
གཟུགས་མེད་ཀྱི་འདོད་ཆགས་གཉིས། རྒོད་པ། ང་རྒྱལ། མ་རིག་པ་ཉོན་མོངས་ཅན་ལྔ།
ལྷས་སྦྱིན་གྱི་བརྟུལ་ཞུགས་ལྔ་ནི། ཤ་མི་ཟ་བ། འོ་མ་མི་འཐུང་བ། ལན་ཚུ་མི་ཟ་བ། གོས་
དྲས་ཤིང་དྲུབ་པ་མི་གྱོན་པ། དགོན་པར་མི་གནས་པ་དང་ལྔ། སྒྲིབ་པ་ལྔ་ནི། རྒོད་འགྱོད་
གཉིས། གནོད་སེམས། རྨུག་པ་དང་གཉིད་གཉིས། འདོད་པ་ལ་འདུན་པ། ཐེ་ཚོམ་དང་
ལྔ༑- རིམ་པ་ལྔ་ནི། ལུས་དབེན། སེམས་དབེན། སྒྱུ་ལུས། འོད་གསལ། ཟུང་འཇུག་
དང་ལྔ། ཕྱག་ཆེན་གྱི་ཡན་ལག་ལྔ་ནི། བྱང་ཆུབ་ཀྱི་སེམས་སྒོམ་པ། རང་ལུས་ལྷར་
སྒོམ་པ། བླ་མ་ལ་མོས་གུས་སྒོམ་པ། མི་རྟོག་པའི་ལྟ་བ་སྒོམ་པ། བསྔོ་སྨོན་གྱིས་རྒྱས་
བདེབས་པ་དང་ལྔ། སྟོབས་ལྔ་ནི། འཕེན་པའི་སྟོབས། གོམས་པའི་སྟོབས། དཀར་པོ་ས་
བོན་གྱི་སྟོབས་ནི་སེམས་བསྐྱེད། སུན་འབྱིན་པའི་སྟོབས། སྨོན་ལམ་གྱི་སྟོབས་དང་ལྔ།
བླ་མཆོད་ལྟར་རོ། །ཆོས་ལྔ་དང་ལྡན་པའི་མནའ་མ་ལ་མ་ཞེས་འབོད་རུང་། ཁྱད་ཆོས་
ལྔ་ནི། ནད་གཡོག་བྱེད་པ། ཐབ་རིར་བབ་པའི་ཆུང་མ་ལེན་པ། སྲོག་གི་སྐྱབས་བྱེད་པ།
ནོར་སྲུང་བ། ཤེས་རབ་ཀྱི་བགོ་བཤའ་བྱེད་པ་དང་ལྔ། འདུལ་བ་ལུང་ལས་གསུངས། ཕྱག་
བདར་བྱས་པའི་ཕན་ཡོན་ལྔ་ནི། རང་གི་སེམས་དྭངས་བ། གཞན་གྱི་སེམས་དྭངས་བ།
ལྷ་རྣམས་དགའ་བར་བྱེད་པ། མཛེས་པའི་ལས་གསོག་པ། ལུས་ཞིག་ནས་ལྷའི་ནང་དུ་
སྐྱེ་བ་དང་ལྔ། ལུང་ཕྲན་ཚེགས་ལས་གསུངས། བྱང་ཆུབ་སེམས་པའི་སྨོན་ལམ་ལྔ་ནི།
སེམས་བསྐྱེད་པའི་སྨོན་ལམ། གཞན་དོན་དུ་སྐྱེ་བའི་སྨོན་ལམ། སྤྱོད་ཡུལ་གྱི་སྨོན་ལམ།
ཡང་དག་པའི་སྨོན་ལམ། སྨོན་ལམ་ཆེན་པོ་དང་ལྔ། བྱང་ས་ལས་གསུངས།
འཇིག་རྟེན་གྱི་ཁམས་འདིའི་དག་ཞིང་ལྔར་གྲགས་པ་ནི། དབུས་རྡོ་རྗེ་གདན། བྱང་

ལྔ་ཚན་པ། ༼ཆ༽ 473
ཤམྦྷ། དབུས་གཙང་གི་ནུབ་བྱང་གི་ཤམ་བྷ་ལ་དང་ཉེ་བ་ཐོར་གྲོད་ཨ་ཡུ་ཤི་རྒྱལ་པོའི་ཕྱོགས་
སུའང་སངས་རྒྱས་ཀྱི་བསྟན་པ་དར་ཡོད་ཅེས་སུམ་བྷ་མཁན་ཆེན་གྱིས་གསུངས། ཤར་
རི་བོ་རྩེ་ལྔ། དེ་ལ་རྒྱ་ནག་སྐད་དུ་ཨུ་ཐེའི་ཟེར། ལྷོ་ནམ་མཁའ་པོ་ཏ་ལ། ནུབ་ཨུ་རྒྱན་
མཁའ་འགྲོའི་ཡུལ་དང་ལྔ། འདི་ཨབ་ག་ནི་སི་ཐན་ཡིན་པར་ཀླུ་འབུམ་དགེ་འདུན་ཆོས་
འཕེལ་གྱིས་བཤད། རི་བོ་རྩེ་ལྔའི་གནས་གོང་མིའི་རྟེན་གཙོ་དཔལ་ལྡན་ཟླ་བ་གྲགས་པ་
དེར་ཕེབས་སྐབས་གནང་བའི་རྣམ་རྒྱལ་མའི་གཟུངས་རིང་ཡིན་ཞེས་ཟེར་དཔྱད། དགྲ་
བཅོམ་པ་ཨ་ཤུ་ཀའི་སྐུ་གདུང་རི་བོ་རྩེ་ལྔའི་ནོར་བཟང་ཕུག་མ་ཎི་བྷ་དྲར་ནས་རྩ་བ་བླ་མ་
བློ་བཟང་རྟ་མགྲིན་གྱིས་སྟོན་པ་རེད་ཅེས་ཐོས། ཤེ་ཏེ་ཆེང་ལྡང་དེ། སྔོན་ཇོ་བོ་ཡིད་བཞིན་
ནོར་བུའི་བཞུགས་གནས། ཐང་ཟང་བླ་མའི་འཁྲུངས་ཡུལ་ཡང་ཡིན་ཟེར། བོད་ཀྱི་རྒྱལ་
པོ་སྲོང་བཙན་སྒམ་པོ་རྒྱ་ནག་རི་བོ་རྩེ་ལྔར་བྱོན་ནས་ལྷ་ཁང་བརྒྱ་དང་བརྒྱད་བཞེངས་པའི་
ལོ་རྒྱུས་བུ་སྟོན་ཆོས་འབྱུང་ལས་གསུངས། སློབ་དཔོན་ཝེན་ཚེག་འཁྲུངས་ཡུལ་གོར་ཡ།
རྒྱ་ནག་བླ་མ་ཐང་ཟང་གི་སློབ་མ་རེད་ཅེས་ཐོས། སློབ་དཔོན་ཝེན་ཚེག་གི་མིང་ལ་འཕང་
ཐང་གི་དཀར་ཆག་ཏུ་རྫོགས་གསལ་ཟེར་བ་འདུག་པས་ན། རིག་པའི་རལ་གྲིས་དྲི་མ་མེད་
པའི་རྣམ་ཤེས་དགུར་འདོད་མཁན་རྫོགས་གསལ་དུ་བཞེད་པ་མི་འཐད་དེ། རྫོགས་གསལ་
རྒྱ་ནག་ཡིན་ཞིང་། དགུར་ཡང་དག་བདེན་པས་འདོད་ལ། དེ་རྒྱ་གར་པ་ཡིན་པའི་ཕྱིར་
རོ༑ ༑ཞེས་རྗེ་ཙོང་ཁ་པ་ཆེན་པོས་གསུངས། རི་བོ་རྩེ་ལྔའི་མཆོད་རྟེན་དཀར་པོ་ཁྱད་པར་
ཅན་དེ་རྒྱལ་པོ་མྱ་ངན་མེད་ཀྱིས་བཞེངས་པ་དང་། དེ་ཉིད་ཀྱིས་བཞེངས་པའི་མཆོད་རྟེན་
གཅིག་སེ་ར་དགོན་པའི་གླིང་སྐོར་ནང་ཡོད་ཅེས་བཤད་ཚུལ་འདུག །ལྷོ་ནམ་མཁའ་པོ་ཏ་
ལ་ནི། པོ་ཏ་ལ་ཡི་གནས་མཆོག་ནས། །ཞེས་པའི་གནས་དེ་ཡིན་ཟེར། དེ་ནས་སྤྲེའུ་བྱང་
ཆུབ་སེམས་དཔས་འབྲུའི་སོན་འཁྱེར་ཡོང་ནས་ཡར་ཀླུང་ལ་བཏབ་པ་ཞིང་གི་ཐོག་མ་བོད་
ལ་དེ་རེད་ཟེར། ཨིནྡྲ་བྷོ་དྷི་ཆེན་པོ་ཨབ་ག་ནི་སི་ཐན་གྱི་རྒྱལ་པོ་ཡིན་ཟེར་བ་ཐོས། དེ་

474
 ༼ ཆ༽ ལྔ་ཚན་པ།
ཡིན་ན། གསང་འདུས་རྩ་རྒྱུད་ཡུལ་དེར་གསུངས་ཟེར་དགོས་སམ་སྙམ། ཆོས་མི་འཛིན་
པའི་སྐྱོན་ལྔ་ནི། ཆོས་ཀྱི་ཚིག་མི་འཛིན་པ། ཆོས་ཀྱི་དོན་མ་གོ་བ། བརྡ་མ་འཕྲོད་པ། ལོག་
པར་འཛིན་པ། མ་ལུས་བར་མི་འཛིན་པ་དང་ལྔ། བྱེ་བྲག་སྨྲ་བའི་ལུགས་ལ། གཞི་ལྔ་ནི།
སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི། འཁོར་སེམས་བྱུང་གི་གཞི། ལྡན་པ་
མ་ཡིན་པའི་འདུ་བྱེད་ཀྱི་གཞི། འདུས་མ་བྱས་ཀྱི་གཞི་དང་ལྔ། མཛོད་ལས་གསུངས།
དེའི་ལུགས་ལ་འབྲས་བུ་ལྔ་ནི། སྐྱེས་བུ་བྱེད་འབྲས། རྣམ་སྨིན་གྱི་འབྲས་བུ། རྒྱུ་མཐུན་
གྱི་འབྲས་བུ། བདག་པོའི་འབྲས་བུ། བྲལ་བའི་འབྲས་བུ་དང་ལྔ། མཛོད་ལས་གསུངས།
ཐ་མ་ནི་འབྲས་བུ་བཏགས་པ་བའོ། །བཅའ་བ་ལྔ་ནི། རྩ་བའི་བཅའ་བ། སྡོང་བུའི་བཅའ།
ལོ་མའི་བཅའ་བ། མེ་ཏོག་གི་བཅའ་བ། འབྲས་བུའི་བཅའ་བ་དང་ལྔ། ལུང་ཕྲན་ཚེགས་
ལས་གསུངས། བཟའ་བ་ལྔ་ནི། ཕྱེ་མ། འབྲས་ཆན། ཟན་དྲོན། ཤ། སྣུམ་འཁུར་དང་
ལྔ༑ ལུང་ཕྲན་ཚེགས་ལས་གསུངས། གསང་རྒྱུད་ལས། ཤ་རྣམས་ཐམས་ཅད་མེད་ན་
ཡང་། །ཐམས་ཅད་བསམ་པས་རྣམ་པར་བརྟགས། །ཞེས་གསུངས། མངལ་གྱི་གནས་
སྐབས་ལྔ་ནི། མེར་མེར་པོ། ནུར་ནུར་པོ། ལྟར་ལྟར་པོ། མཁྲང་འགྱུར། ཡན་ལག་
འབྱུང་བ་དང་ལྔ། མངལ་འཇུག་གི་མདོ་ལས་གསུངས། སོ་ཁྲུས་ཤིང་གི་ཡོན་ཏན་ལྔ་ནི།
མཁྲིས་པ་འདྲེན་པར་བྱེད་པ། བད་ཀན་འདྲེན་པར་བྱེད་པ། ཁའི་དྲི་མི་ཞིམ་པ་སེལ་བ།
ཡི་ག་འབྱེད་པར་བྱེད་པ། མིག་ལ་ཕན་པ་དང་ལྔ། ལུང་ཕྲན་ཚེགས་ལས་གསུངས། རྒྱ་
རྣམ་པ་ལྔ་ནི། ཤ་ན་ལས་བྱས་པ། རྩྭ་མུན་ཛ་ལས་བྱས་པ། རྩ་བལ་བ་ཛ་ལས་བྱས་པ།
རྩ་ཀུ་ཤ་ལས་བྱས་པ། སྲད་བུ་ལས་བྱས་པ་དང་ལྔ། ལུང་ཕྲན་ཚེགས་ལས་གསུངས། སྤྱན་
རྣམ་པ་ལྔ་ནི། ཤའི་སྤྱན། ལྷའི་སྤྱན། ཤེས་རབ་ཀྱི་སྤྱན། ཆོས་ཀྱི་སྤྱན། སངས་རྒྱས་ཀྱི་
སྤྱན་དང་ལྔ། མངོན་རྟོགས་རྒྱན་ལས་གསུངས། ལོངས་སྐུའི་ཡོན་ཏན་ལྔ་ནི། མཚན་
དཔེས་སྤྲས་པ་སོགས་ཀྱི་སྐུ་སྣ་ཚོགས་པ་སྟོན་པ། དྲང་ངེས་ཀྱི་གསུང་སྣ་ཚོགས་པ་བརྗོད་

ལྔ་ཚན་པ། ༼ཆ༽ 475
པ༑ ཐུགས་མཛད་པ་རྒྱུན་མི་འཆད་པ། དེ་དག་ལ་རྟོག་པའི་ཀུན་སློང་མེད་པའི་ལྷུན་གྲུབ།
དེ་ལྟར་སྟོན་ཀྱང་བདེན་པར་མ་གྲུབ་པ་དང་ལྔ། ལོངས་སྐུའི་མཚན་ཉིད་ལྔ་ནི། སྒྲིབ་སོགས་
ཀྱི་གཞན་དབང་གི་ཡོན་ཏན་དག་པའི་མཚན་ཉིད། དཀར་པོའི་ཆོས་ཀྱི་རང་བཞིན་གྱི་མཚན་
ཉིད། གཉིས་སུ་མེད་པའི་མཚན་ཉིད། རྒྱུན་གྱིས་རྟག་པའི་མཚན་ཉིད། བསམ་གྱིས་མི་
ཁྱབ་པའི་མཚན་ཉིད་དང་ལྔ། ལོངས་སྐུ་ལ་དབང་འབྱོར་ལྔ་དང་གནས་འགྱུར་ལྔའི་ཡོན་
ཏན་ཡོད་དེ། ཕུང་པོ་ལྔ་གནས་གྱུར་པའི་རིམ་པ་ལྟར་ཞིང་ལུང་ལ་དབང་འབྱོར་བ། བདེ་
བར་གནས་པ་ལ་དབང་འབྱོར་བ། བསྟན་པ་ལ་དབང་འབྱོར་བ། དཀར་པོའི་ཆོས་བསྡུ་
བ་ལ་དབང་འབྱོར་བ། ཡེ་ཤེས་ལ་དབང་འབྱོར་བ་དང་ལྔ། རྒྱལ་པོ་ཨུནྡྲ་ཡ་ནས། རྒྱལ་
པོ་གཟུགས་ཅན་སྙིང་པོ་ལ་བསྐུར་བའི་ཁྲབ་ཀྱི་ཡན་ལག་ལྔ་ནི། ལུས་ལ་རེག་ན་བདེ་བ།
བཅད་པར་དཀའ་བ། འབིག་པར་དཀའ་བ། དུག་འཇིལ་བ། སྣང་བའི་བདག་ཉིད་ཅན་
དང་ལྔའོ། །རྫུ་འཕྲུལ་ལྔ་ནི། སྒོམ་བྱུང་གི་རྫུ་འཕྲུལ། སྐྱེས་ཐོབ་ཀྱི་རྫུ་འཕྲུལ། སྔགས་ཀྱི་
རྫུ་འཕྲུལ། སྨན་གྱི་རྫུ་འཕྲུལ། ད་ལྟའི་དུས་སུ་ཡོད་དམ་སྙམ་དཔྱད། ལས་ཀྱི་རྫུ་འཕྲུལ་
དང་ལྔ། ལྷའི་བུ་དམ་པ་ཏོག་དཀར་གྱིས་གཟིགས་པ་ལྔ་ནི། དུས་ལ་གཟིགས་པ། ཡུལ་
ལ་གཟིགས་པ། རིགས་ལ་གཟིགས་པ། རུས་ལ་གཟིགས་པ། ཡུམ་ལ་གཟིགས་པ་དང་
ལྔ༑ སེན་མོ་དང་མཆེ་བའི་སྟོབས་ཅན་ལྔ་ནི། གླང་པོ་ཅང་ཤེས། རྟ་ཅང་ཤེས། སེང་གེ།
སྟག །གུང་དང་ལྔ། ལུང་ཕྲན་ཚེགས་ལས་གསུངས། སངས་རྒྱས་ཀྱིས་གཙུག་ལག་ཁང་
ལ་བཞུགས་ཤིང་གདུགས་ཚོད་འདྲེན་པའི་རྒྱུ་ལྔ་ནི། ནང་དུ་ཡང་དག་པར་འཇོག་པར་བཞེད་
པ༑ ： གདུལ་བྱ་རྣམས་ལ་ཆོས་སྟོན་པར་བཞེད་པ། གནས་མལ་ལ་གཟིགས་པར་བཞེད་
པ༑ ནད་པ་ལ་གཟིགས་པར་བཞེད་པ། དགེ་འདུན་རྣམས་འདུལ་བ་ལ་བསླབ་པའི་གཞི་
བཅའ་བར་བཞེད་པ་དང་ལྔ། ལུང་ཕྲན་ཚེགས་ལས་གསུངས། ཆུས་ཕན་པ་ལྔ་ནི། འབྲས་
བུ་སོགས་མ་བརྟས་པར་བྱ་བ་རྣམས་བརྟས་པར་བྱེད་པ། ལུས་དང་གོས་སྣོད་སོགས་ཀྱི་

476 ༼ཆ༽ ལྔ་ཚན་པ།
དྲི་མ་སེལ་བ། གདུང་བ་སེལ་བ། སྐོམ་ཞི་བར་བྱེད་པ། རྩྭ་དང་འབྲུ་དང་ནགས་ཚལ་
རྣམས་བསྐྱེད་ཅིང་འཕེལ་བར་བྱེད་པ་དང་ལྔ། དེ་བཞིན་སངས་རྒྱས་ཀྱི་གསུང་གིས་ཕན་
པ་ལྔ་བྱེད་དེ། གདུལ་བྱའི་རྒྱུད་བརྟས་པར་བྱེད། ཚུལ་འཆལ་སེལ་བར་བྱེད། འདོད་
པས་གདུང་བ་སེལ་བར་བྱེད། སྲིད་པ་ཞི་བར་བྱེད། བྱང་ཆུབ་ཀྱི་ཕྱོགས་ཀྱི་ཡོན་ཏན་
རྣམས་འཕེལ་བར་བྱེད་པ་དང་ལྔ། རྣམ་བཤད་རིགས་པ་ལས་གསུངས། བ་བྱུང་ལྔ་ནི།
བའི་ཆུ། ལྕི་བ། འོ་མ། མར། ཞོ་དང་ལྔ། ལུས་ཀྱི་གནས་ལྔ་ནི། སྤྱི་བོ། མགྲིན་པ།
སྙིང་ག ། ལྟེ་བ། གསང་གནས་དང་ལྔ། ལུས་ཀྱི་ཡན་ལག་ལྔ་ནི། མགོ །ལག་པ་གཉིས།
ܪܪܪ
རྐང་པ་གཉིས་དང་ལྔ། ལུས་ཀྱི་དོན་ལྔ་ནི། གློ་བ། སྙིང་། མཁལ་མ། མཚེར་པ། མཆིན་
པ་དང་ལྔ། སོར་མོ་ལྔ་ནི། མཐེ་བོང་། མཛུབ་མོ། གུང་མོ། སྲིན་ལག །མཐེའུ་ཆུང་
དང་ལྔ། ཉི་མ་འཆར་བས་བྱ་བ་ལྔ་བྱེད། མིག་ལ་སོགས་པ་ལྟ་བ་བྱེད་པ། འུག་པ་སོགས་
ལྟ་བ་བཟློག་པ། འབྲུ་སོགས་སྨིན་པར་བྱེད་པ། འདམ་ལ་སོགས་པ་རྣམས་སྐེམ་པར་བྱེད་
པ༔ ཆུ་སོགས་གྲང་བ་རྣམས་དྲོ་བར་བྱེད་པ་དང་ལྔ། དེ་བཞིན་སངས་རྒྱས་ཀྱི་གསུང་
གིས། ཡང་དག་པའི་ལྟ་བ་སྐྱེད་པ། ལོག་པའི་ལྟ་བ་རྣམས་ཟུམ་ཞིང་བཟློག་པ། དགེ་རྩ་
སྨིན་པར་བྱེད་པ། སྲིད་པའི་འདམ་སྐེམ་པར་བྱེད་པ། འདོད་པས་གཟིར་པ་དང་བག་མེད་
པ་རྣམས་སྐྱོབ་པར་བྱེད་པ་དང་ལྔ། རྣམ་བཤད་རིགས་པ་ལས་གསུངས། ལམ་ལེགས་
པར་སྟོན་པའི་ཕན་ཡོན་ལྔ་ནི། ལམ་ངན་པ་ཡོངས་སུ་སྤོང་བ། ལམ་བཟང་པོ་རྙེད་པ།
འབྲོག་དགོན་པ་ལས་བརྒལ་བའི་དབུགས་འབྱིན་པ། བདེ་བར་འགྲོ་བ། འདོད་པའི་ཡུལ་
དུ་ཕྱིན་པ་དང་ལྔ། དེ་བཞིན་དམ་པའི་ཆོས་སྟོན་པ་ལ་ཕན་ཡོན་ལྔ་ཡོད། ལོག་པར་ལྟ་
བ་བ་སོགས་ལམ་ངན་པ་ཡོངས་སུ་སྤོང་བ། ཡང་དག་པའི་ལྟ་བ་སོགས་ལམ་བཟང་པོ་རེད་
པ༑ འཁོར་བའི་འབྲོག་དགོན་པ་ལས་བརྒལ་བའི་དབུགས་འབྱིན་པ། ངན་སོང་ལས་མཆོངས་
ཏེ་བདེ་བར་འགྲོ་བ། འདོད་པ་མྱ་ངན་ལས་འདས་པའི་ཡུལ་དུ་ཡང་དག་པར་ཕྱིན་པ་དང་

ལྔ་ཚན་པ། ༼ ཆ༽ 477
ལྔ༑ འཁོར་བའི་འབྲོག་དགོན་ལ་ཁྱད་པར་ལྔ་ཡོད་པ་ལེགས་བཤད་གསེར་གྱི་ཕྲེང་བ་ལས་
གསུངས། བུད་མེད་ངན་པའི་སྐྱོན་ལྔ་ནི། སྐྱེས་པ་གཞན་ལ་སེམས་པ། བུད་མེད་གཞན་
ལ་ཕྲག་དོག་ཆེ་བ། བསམ་པ་ངན་པ། སེར་སྣ་ཆེ་བ། རྟག་ཏུ་མི་རིགས་པའི་བྱ་བ་བྱེད་
པ་དང་ལྔ། ཕྱིའི་གཟུགས་ལྔ་ནི། གཟུགས་ཀྱི་སྐྱེ་མཆེད། སྒྲའི་སྐྱེ་མཆེད། དྲིའི་སྐྱེ་མཆེད།
རོའི་སྐྱེ་མཆེད། རེག་བྱའི་སྐྱེ་མཆེད་དང་ལྔ། དབང་པོ་ལྔ་སྔར་བཤད་ཟིན། འབྲས་རྟགས་
ཡང་དག་ལྔ་ནི། རྒྱུ་དངོས་སྒྲུབ་ཀྱི་འབྲས་རྟགས་ཡང་དག ། རྒྱུ་སྤྱི་སྒྲུབ་ཀྱི་འབྲས་རྟགས་
ཡང་དག་དང་། རྒྱུ་སྔོན་སོང་སྒྲུབ་ཀྱི་འབྲས་རྟགས་ཡང་དག །རྒྱུ་ཁྱད་པར་སྒྲུབ་ཀྱི་འབྲས་
རྟགས་ཡང་དག ། རྒྱུ་ཆོས་རྗེས་དཔོག་གི་འབྲས་རྟགས་ཡང་དག་དང་ལྔ། རྒྱུ་ཚོགས་གྲངས་
ཚང་བའི་འབྲས་རྟགས་བསྣན་པའི་དྲུག་གོ །བྱམས་ཆོས་སྡེ་ལྔ་ནི། མངོན་རྟོགས་རྒྱན།
མདོ་སྡེ་རྒྱན། རྒྱུད་བླ་མ། དབུས་མཐའ་རྣམ་འབྱེད། ཆོས་ཉིད་རྣམ་འབྱེད་དང་ལྔ། ས་
སྡེ་ལྔ་ནི། སའི་དངོས་གཞི། གཞི་བསྡུ་བ། སྒོ་བསྡུ་བ། རྣམ་གྲངས་བསྡུ་བ། རྣམ་པར་
གཏན་ལ་དབབ་པའི་བསྡུ་བ་དང་ལྔ། འཕགས་པ་ཐོགས་མེད་ཀྱིས་མཛད། འཕགས་པའི་
གནས་གཙང་ལྔ་ནི། མི་ཆེ་བའི་གནས། མི་གདུང་བའི་གནས། ཤིན་ཏུ་མཐོ་བའི་གནས།
གྱ་ནོམ་པའི་གནས། འོག་མིན་དང་ལྔ། སྒྲིབ་པ་ལ་སྒྲས་བརྗོད་རིགས་ཀྱིས་ལྔ་ནི། ཉོན་
སྒྲིབ། ཤེས་སྒྲིབ། ལས་སྒྲིབ། རྣམ་སྨིན་གྱི་སྒྲིབ་པ། སྙོམས་འཇུག་གི་སྒྲིབ་པ་དང་ལྔ།
འཁོར་ལོ་བར་པའི་བརྩམས་གཞི་ལྔ་ནི། ངོ་བོ་ཉིད་མེད་པ། མ་སྐྱེས་པ། མ་འགག་པ།
གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་འདས་པ་དང་ལྔ། འཁོར་
ལོ་ཐ་མ་གང་ལ་བརྩམས་པ་བར་པ་དང་འདྲ་བ་མདོ་སྡེ་དགོངས་འགྲེལ་སོགས་ལས་གསུངས།
སྡིག་པ་ལྔ་ནི། སྲོག་གཅོད་པའི་སྡིག་པ། མ་བྱིན་ལེན་པའི་སྡིག་པ། ལོག་པར་གཡེམ་
པའི་སྡིག་པ། རྫུན་སྨྲ་བའི་སྡིག་པ། ཆང་འཐུང་པའི་སྡིག་པ་དང་ལྔ། ཉེ་བའི་སྡིག་པ་ལྔ་
ནི༔ རྒྱན་ཤོ་མིག་མང་སོགས་བྱེད་པ་ལས་བྱུང་བའི་སྡིག་པ། རྣམ་གསུམ་མ་དག་པའི་

478
 ༼ཆ༽ ལྔ་ཚན་པ།
ཤ་ཟོས་པའི་སྡིག་པ། ངག་འཆལ་གང་དྲན་སྨྲ་བའི་སྡིག་པ། ཕ་མའི་ཚུན་འཐོར་བྱེད་པའི་
སྡིག་པ། ཕྱུགས་ཀྱི་མཆོད་སྦྱིན་བྱས་པའི་སྡིག་པ་དང་ལྔ། གསོད་པ་སོགས་ཀྱི་སྡིག་པ་
ལྔ་ནི། བ་ལང་གསོད་པའི་སྡིག་པ། བྱིས་པ་གསོད་པའི་སྡིག་པ། བུད་མེད་གསོད་པའི་
སྡིག་པ། སྐྱེས་པ་གསོད་པའི་སྡིག་པ། སྐུ་གསུམ་ཐུགས་རྟེན་གཞིག་པའི་སྡིག་པ་དང་ལྔ།
འཁུ་བ་ལྔའི་སྡིག་པ་ལྔ་ནི། སངས་རྒྱས་དང་དམ་པའི་ཆོས་ལ་མ་དད་པའི་སྡིག་པ། གྲོགས་
ལ་འཁོན་པའི་སྡིག་པ། རྗེ་བོ་ལ་འཁོན་པའི་སྡིག་པ། དགེ་འདུན་འཁོན་པའི་སྡིག་པ། རང་
ལ་ཡིད་རྟོན་པ་བསླུ་བའི་སྡིག་པ་དང་ལྔ། འདོད་པ་ལྔའི་སྡིག་པ་ལྔ་ནི། གཟུགས་སྒྲ་དྲི་རོ་
རེག་བྱ་ལྔ་ལ་ཆགས་པའི་སྡིག་པ་ལྔ་དང་ཉེར་ལྔ་ལ་ནི། བརྟུལ་ཞུགས་ཉེར་ལྔའི་སྡིག་པ་ཉེར་
ལྔ་ཟེར། བྱང་ཆུབ་ཀྱི་སེམས་མཚོན་པའི་དཔེ་ལྔ་ནི། དམན་པ་མཆོག་ཏུ་བསྒྱུར་པའི་དཔེ་
གསེར་འགྱུར་གྱི་རྩི། རྙེད་དཀའ་ཞིང་རིན་ཆེ་བའི་དཔེ་རིན་པོ་ཆེ། འབྲས་བུ་མི་ཟད་ཅིང་
འཕེལ་བའི་དཔེ་ལྗོན་ཤིང་། སྐྱོབ་པའི་དཔེ་སྐྱེལ་མ། སྡིག་པ་རྩ་བ་ནས་འཇོམས་པའི་དཔེ་
མེ་དང་ལྔ། སྤྱོད་འཇུག་ལས་གསུངས། ཆོས་ལྔ་ནི། མིང་དང་། མཚན་མ། རྣམ་རྟོག།
དེ་བཞིན་ཉིད། ཡང་དག་པའི་ཡེ་ཤེས་རྣམས་སོ། །བསོད་ནམས་ཀྱི་ཕུང་པོ་ལྔ་ནི། ཚུལ་
ཁྲིམས་ཀྱི་ཕུང་པོ། ཏིང་ངེ་འཛིན་གྱི་ཕུང་པོ། ཤེས་རབ་ཀྱི་ཕུང་པོ། རྣམ་པར་གྲོལ་པའི་
ཕུང་པོ། རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་དང་ལྔ། བསྟན་བཅོས་ཀྱི་རྩིས་
མགོ་ལྔ་ནི། རྩོམ་པ་པོ་གང་གིས་མཛད་པོ། ཁུངས་གང་ལས་བཏུས་པ། ཕྱོགས་གང་དུ་
གཏོགས་པ། དགོས་ཆེད་གང་ཡིན་པ། དབུ་ཞབས་ཀྱི་དོན་དང་ལྔ། དཔལ་ལྡན་ཟླ་བ་
གྲགས་པའི་སྒྲོན་གསལ་ལས་གསུངས། འདྲེན་པ་མཉམ་མེད་སྟོན་པ་ཤཱཀྱའི་རྒྱལ་པོ་དེ་ཉིད་
ཀྱིས་དང་པོར་བྱང་ཆུབ་མཆོག་ཏུ་སེམས་བསྐྱེད་པའི་ཚུལ་ལ་མདོ་ལས་བཤད་ཚུལ་ལྔ་ཡོད་
པ་ལས། མདོ་སྡེ་བསྐལ་བཟང་ལས། ང་ནི་སྔོན་ཚེ་དབུལ་པོར་གྱུར་པའི་ཚེ། །དེ་བཞིན་
གཤེགས་པ་ཤཱཀྱ་ཐུབ་ཆེན་ལ། །འཇམ་གང་ཞིག་གི་དབུལ་བ་བྱས་ནས་ཀྱང་། །དང་པོར་

ལྔ་ཚན་པ། ༼ཆ༽ 479
བྱང་ཆུབ་མཆོག་ཏུ་སེམས་བསྐྱེད་དོ། །གསུངས། དྲིན་ལན་བསབ་པའི་མདོ་ལས། དམྱལ་
བའི་ཤིང་རྟ་འདྲེན་པའི་གྱད་དུ་འཁྲུངས་པའི་ཚེ་སེམས་བསྐྱེད་པར་གསུངས། ཕུང་པོ་གསུམ་
པའི་མདོ་ལས། ཚོང་དཔོན་གྱི་བུ་མངོན་དགར་སྐྱེ་བ་བཞེས་པའི་ཚེ། མཛེས་པ་ཆེན་པོའི་
དྲུང་དུ་སེམས་བསྐྱེད་པར་གསུངས། སྙིང་རྗེ་པདྨ་དཀར་པོའི་མདོ་ལས། བྲམ་ཟེ་རྒྱ་མཚོའི་
རྡུལ་དུ་སྐྱེ་བ་བཞེས་པའི་ཚེ། སངས་རྒྱས་རིན་ཆེན་སྙིང་པོའི་དྲུང་དུ་སེམས་བསྐྱེད་པར་
གསུངས། གསང་བ་བསམ་གྱིས་མི་ཁྱབ་པའི་མདོ་ལས། འཁོར་བསྒྱུར་ཡུལ་འཁོར་སྲུང་
གི་སྲས་བཞི་པ་དོན་ཀུན་གྲུབ་པར་སྐྱེས་པའི་ཚེ། རིན་ཆེན་སྣ་ཚོགས་བཀོད་པའི་རྒྱལ་བའི་
དྲུང་དུ་སེམས་བསྐྱེད་པར་གསུངས་པ་དང་ལྔ། དེ་བཞིན་གཤེགས་པ་ཁྱེད་སྐུ་ཅི་འདྲ་དང་།།
ཞེས་སོགས་སོ། །གཞོན་ནུ་དོན་གྲུབ་ཀྱིས། ཐུན་མོང་གདུལ་བྱའི་སྣང་ཚོད་ལྟར་ན། རིང་
ཕུར་དང་ལྷག་སྤྱོད་གཉིས་ལས་བསམ་གཏན་གཟུགས་མེད་ཀྱི་ཏིང་ངེ་འཛིན་གསན་ནས་ལོ་
དྲུག་དཀའ་བ་སྤྱད། སློབ་དཔོན་པདྨ་འབྱུང་གནས་ཀྱི་སྤྲུལ་པ་ལྔ་ནི། སྐུའི་སྤྲུལ་པ་ཉང་
ཉི་མ་འོད་ཟེར། གསུང་གི་སྤྲུལ་པ་ཆོས་དབང་། ཐུགས་ཀྱི་སྤྲུལ་པ་མངའ་རིས་པཎ་ཆེན་
པད་མ་དབང་རྒྱལ། ཡོན་ཏན་གྱི་སྤྲུལ་པ་བྱང་བདག་བཀྲ་ཤིས་སྟོབས་རྒྱལ། འཕྲིན་ལས་
གྱི་སྤྲུལ་པ་དུས་བབས་སུ་བྱུང་། ཞེས་གསུངས། གཞུང་ཆེན་བཀའ་པོད་ལྔ་ནི། ཕར་
ཕྱིན། དབུ་མ། མཛོད། འདུལ་བ། ཚད་མ་རྣམ་པར་འགྲེལ་པ་དང་ལྔ། དེ་དག་ལས།
ཕར་ཕྱིན་རྩ་བ། དབུ་མ་དེའི་རང་ལུགས། མཛོད་དེའི་ཡན་ལག་བརྗོད་བྱའི་རབ་དབྱེ།
འདུལ་བ་དེའི་བསླབ་བྱ། རྣམ་འགྲེལ་དེའི་རིགས་པ་གཙོ་བོར་གཏན་ལ་ཕབ་པས། མདོ་
ཕྱོགས་རྣམས་དེ་དག་ལྔའི་ནང་དུ་ཚིག་དོན་གང་གི་ཆ་ནས་མ་འདུས་པ་མེད། དེ་ཙམ་དུ་
མ་ཟད་ཤེས་རབ་ཀྱི་ཕར་ཕྱིན་ནི། ཕར་ཕྱིན་གཞན་རྣམས་དང་། མདོ་སྔགས་ཐམས་ཅད་
ཀྱི་རྩ་བ་ཡིན་ཏེ། ཇི་སྐད་དུ། དུས་གསུམ་དུ་མངོན་པར་བཞུགས་པའི་སངས་རྒྱས་ཐམས་
ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས་བླ་ན་མེད་པ་ཡང་དག་པར་རྫོགས་

480
 ༼ཆ༽ ལྔ་ཚན་པ།
པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་དང་། ཤེས་རབ་མེད་
ན་མིག་མེད་ཕ་རོལ་ཕྱིན་ལྔ་ནི། །དམིགས་བུ་མེད་པས་བྱང་ཆུབ་རེག་པར་ནུས་མ་ཡིན།།
ཞེས་དང་། སྤྱོད་འཇུག་ལས། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་
དོན་དུ་གསུངས། །ཞེས་གསུངས། འབུམ་སྡེ་ལྔ་ཞེས་གྲགས་པ་ནི། དཀོན་མཆོག་བརྩེགས་
པ་སྐུའི་འབུམ། མདོ་མྱང་འདས་གསུང་གི་འབུམ། ཤེར་ཕྱིན་གྱི་མདོ་ཐུགས་ཀྱི་འབུམ།
མདོ་ཕལ་བོ་ཆེ་ཡོན་ཏན་གྱི་འབུམ། མདོ་ལང་ཀར་གཤེགས་པ་འཕྲིན་ལས་ཀྱི་འབུམ་དང་
ལྔ༑ དེ་རྣམས་འབུམ་དུ་བཞག་པའི་རྒྱུ་མཚན་ནི། དཀོན་མཆོག་བརྩེགས་པའི་མདོ་ལས།
སངས་རྒྱས་ཀྱི་མཚན་འབུམ་གསུངས་པ་དང་། མདོ་མྱང་འདས་ལས། སངས་རྒྱས་མྱ་
ངན་ལས་འདས་པའི་མཛད་པ་སྟོན་ཁར་ཞལ་ཆེམས་འབུམ་གསུངས་བསྟན་པ་དང་། ཤེར་
ཕྱིན་མདོ་རྒྱས་པ་ལ། བློཀ་འབུམ་ཡོད་པ་དང་། མདོ་སྡེ་ཕལ་བོ་ཆེ་ལས། སྨོན་ལམ་འབུམ་
གསུངས་པ་དང་། ལང་ཀར་གཤེགས་པའི་མདོ་ལས། སྲིན་པོ་འབུམ་བཏུལ་ཚུལ་གསུངས་
པས་ན་འབུམ་ཞེས་བྱའོ། །དེ་དག་གི་དོན་བསྡུས་མདོ་ལྔ་ནི། དཀོན་བརྩེགས་ཀྱི་དོན་བསྡུས་
རྡོ་རྗེ་རྣམ་འཇོམས། མྱང་འདས་ཀྱི་དོན་བསྡུས་འདའ་ཀ་ཡེ་ཤེས། ཡུམ་གྱི་དོན་བསྡུས་
ཤེས་རབ་སྙིང་པོ། ཕལ་བོ་ཆེའི་དོན་བསྡུས་བཟང་སྤྱོད་སྨོན་ལམ། ལང་ཀར་གཤེགས་
པའི་དོན་བསྡུས་ལྟུང་བཤགས་དང་ལྔ། དེ་ཡང་རྡོ་རྗེ་རྣམ་འཇོམས་ཁྲུས་ཀྱི་མདོ། འདའ་
ཀ་ཡེ་ཤེས་སྤྱོད་པའི་མདོ། ཤེས་རབ་སྙིང་པོ་ལྟ་བའི་མདོ། བཟང་པོ་སྤྱོད་པ་སྨོན་ལམ་
གྱི་མདོ། བྱང་ཆུབ་ལྟུང་བཤགས་བཤགས་པའི་མདོ། རྒྱལ་པོའི་མདོ་ལྔ་མ་ཤེས་ན། །རབ་
བྱུང་བཙུན་པ་ག་ལ་སྲིད། །ལྔ་བདུན་བཅུ་གཉིས་མ་ཤེས་ན། །གྲོང་གསེབ་ཨ་པོ་ག་ལ་
སྲིད། །ཅེས་ཟེར་རྒྱུན་བོད་ལ་ཡོད། སྔོན་གྱི་བོད་རྒྱལ་རྣམས་མདོ་ལྔ་པོ་དེ་དག་གིས་རིམ་
གྲོ་གནང་གི་ཡོད་པ་རེད་ཟེར། །
ཤེར་ཕྱིན་གྱི་མདོ་ལ་རྒྱས་འབྲིང་བསྡུས་གསུམ་ཡོད་ཀྱང་དེ་དག་ཅིག་ཅར་དུ་

481
ལྔ་ཚན་པ། ༼ཆ༽
གསུངས་པ་ཡིན་ཏེ། ཞུ་བ་པོ་ཐམས་ཅད་མཐུན་པར་བྱུང་ཞིང་། ཞིང་དག་སྦྱོར་བའི་ཐད་
དུ་སྲིང་མོ་གངྒཱའི་ལྷ་མོ་ལུང་བསྟན་པར་མཚུངས་པའི་ཕྱིར། ཁྱབ་པ་ཡོད་དེ། སངས་རྒྱས་
གཅིག་གིས་གང་ཟག་གཅིག་ཡང་དང་ཡང་དུ་བྱང་ཆུབ་ཏུ་ལུང་སྟོན་པར་མི་རིགས་སོ། །ཞེས་
བུ་སྟོན་རིན་ཆེན་གྲུབ་ཀྱིས་གསུངས། ཞིང་དག་སྦྱོར་བའི་ཐད་དུ་གངྒཱའི་ལྷ་མོ་ལུང་བསྟན་
པར་འདྲ་བས་དུས་གཅིག་ལ་གསུངས་པ་གདུལ་བྱས་ཐོས་ཚུལ་གྱིས་རྒྱས་བསྡུས་བྱུང་བ་
མ་གཏོགས་མདོ་སྔ་ཕྱི་བ་མ་ཡིན་པའི་ཕྱིར་ཏེ། འགྲེལ་པ་དོན་གསལ་ལས། དེ་ལ་བསྡུས་
སོགས་རབ་དབྱེ་བས། །ཁྱད་པར་ཡོད་པ་ཁོ་ནར་ཟད། །ཅེས་གསུངས་པའི་ཕྱིར། དེའི་
ཕྱིར་ན། མདོ་སྡུད་པ་ཡང་མདོ་རྒྱས་འབྲིང་བསྡུས་གསུམ་དང་མཉམ་དུ་གསུངས་པ་ཡིན་
ཏེ༑ གངྒཱའི་ལྷ་མོ་ལུང་བསྟན་པའི་ཕྱིར་རོ། །དེ་ལྟ་བུ་གཞན་ཡང་ཡོད་པ་རིགས་པ་དེས་
ཤེས་པར་བྱ། མང་དོགས་ནས་མ་བྲིས་སོ། །གསུང་གཅིག་ཉིད་དུ་གསུངས་ན་ཡང་། །དུ་
མ་ཉིད་དུ་སོ་སོར་གོ །ཞེས་གསུངས་པའི་དགོངས་པ་བཙལ་པར་བྱའོ། །ཤེར་ཕྱིན་གྱི་
མདོ་གླེགས་བམ་ལ་བྲིས་པའི་དུས་ནི་བཀའ་བསྡུ་གསུམ་པའི་དུས་ཡིན་པ་ཡོངས་གྲགས་ཀྱང་།
བཀའི་གླེགས་བམ་ཅི་རིགས་པ་ནི་སྟོན་པ་བཞུགས་པའི་དུས་ཉིད་ནས་ཀྱང་ཡོད་པ་འོག་ཏུ་
འཆད་དོ། །དགོངས་འགྲེལ་གྱི་བསྟན་བཅོས་ཀྱི་གླེགས་བམ་ཐོག་མ་མངོན་པ་སྡེ་བདུན་
ཡིན་པ་ཏཱ་ར་ནཱ་ཐས་གསུངས། ཤེར་ཕྱིན་གྱི་མདོ་ཡུལ་གང་དུ་ཇི་ལྟར་དར་ཞེ་ན། སྟོན་
པ་མྱ་ངན་ལས་འདས་ཚུལ་བསྟན་རྗེས་སུ་ཤེར་ཕྱིན་སུས་བདག་བྱེད་ཅེས། ལྷ་དང་མི་དང་
སྡེ་བརྒྱད་སོགས་ཚོགས་ནས་གྲོས་བྱས་པས་མ་འཆམ་ནས་ཧབ་ཐོབ་བྱས་པས། ཡུམ་རྒྱས་
པ་ཀླུས་ཐོབ། ཁྲི་བརྒྱད་སྟོང་པ་ལྷས་ཐོབ། ཉི་ཁྲི་མིས་ཐོབ། ཤེས་རབ་ཁྲི་པ་ལྷ་མ་ཡིན་
གྱིས་ཐོབ། བརྒྱད་སྟོང་པ་གནོད་སྦྱིན་གྱི་རྒྱལ་པོ་རྣམ་ཐོས་སྲས་ཀྱིས་ཐོབ་ཅེས་གྲགས། ཧབ་
ཐོབ་བྱས་པ་དེ་གླེགས་བམ་མིན་ན་གཞན་གང་། དེ་ནས་སླར་རྒྱ་གར་དུ་ཡུམ་རྒྱས་པ་བྱུང་
ཚུལ་ལ་བཤད་ཚུལ་མང་པོ་ཡོད། སྟོན་པ་འདས་ཚུལ་བསྟན་རྗེས་ལོ་བཞི་བརྒྱའི་དུས་མགོན་

482
 ༼ཆ༽ ལྔ་ཚན་པ།
པོ་ཀླུ་སྒྲུབ་ཀྱིས་ཀླུའི་ཡུལ་ནས་སྤྱན་དྲངས་པར་ཀུན་མཁྱེན་འཇམ་དབྱངས་བཞད་པས་
གསུངས།: ཀླུའི་རྒྱལ་པོ་འཇོག་པོའི་བུ་གཉིས་མགོན་པོ་ཀླུ་སྒྲུབ་ལས་ཆོས་ཞུས་པར་མི་ཡུལ་
དུ་འོང་པའི་ལོ་རྒྱུས་གྲུབ་མཐའ་ཆེན་མོ་ལས་ཤེས་པར་བྱ། ཇི་ལྟར་སྤྱན་འདྲེན་ཚུལ་ནི།
མཁས་པ་གཞན་ན་རེ། ཀླུའི་རྒྱལ་པོ་ནད་ཀྱིས་ཐེབས་ནས་ཅི་ཡང་མ་ཕན་པར། བུ་མོ་
ཞིག་གིས་མོ་བཏབ་ནས་མིའི་ཡུལ་ན་སློབ་དཔོན་ཀླུ་སྒྲུབ་བྱ་བ་བདེན་པ་གཉིས་ཀྱི་དོན་ལ་
མཁས་པ་ཞིག་ཡོད་པས་དེ་སྤྱན་དྲངས་ན་བསྙུང་བ་དྭངས་བར་འགྱུར་པར་ལུང་བསྟན་པ་
ལྟར། མགོན་པོ་ཀླུ་སྒྲུབ་ཀླུའི་ཡུལ་དུ་ཕེབས་ནས་ཤེར་ཕྱིན་སྟོང་ཕྲག་བརྒྱ་པ་སྤྱན་དྲངས་
ཞེས་བཤད། ཡང་བཤད་ཚུལ་གཅིག་ལ་སློབ་དཔོན་ཀླུ་སྒྲུབ་ཀྱིས་སྒྲོལ་མའི་སྐུ་འདྲ་བཞེངས་
པའི་ཙན་དན་འཚོལ་པའི་ཕྱིར། ཀླུ་ཡུལ་དུ་ཕེབས་ནས་ཡུམ་རྒྱས་པ་སྤྱན་དྲངས་ཟེར། ཀླུ་
ཡུལ་ནས་སྤྱན་དྲངས་པའི་ཡུམ་རེད་ཅེས་བལ་ཡུལ་ལ་པོ་ཏི་གསེར་ཡིག་བྲིས་མ་མཇལ་རྒྱུ་
འདུག །དེས་ན་ལྷ་ཀླུ་སོགས་སོ་སོར་ཐོབ་པ་དེ་གླེགས་བམ་ཡིན་ཚོད་རེད། དེ་ལྟར་ཀླུའི་
ཡུལ་ནས་སྤྱན་དྲངས་པའི་ཚེ་བྱམས་ཞུས་ཀྱི་ལེའུ། ཆོས་འཕགས་ཀྱི་ལེའུ། རྟག་ཏུ་ངུའི་
ལེའུ། ཡོངས་གཏད་ཀྱི་ལེའུ་དང་བཞི་ཀླུའི་ཡུལ་དུ་ལུས་པས། དེང་སང་གི་ཡུམ་འབུམ་
པའི་མཇུག་ཏུ་རྫོགས་སོ་བྱ་བ་མེད་པས་མ་ཚང་ཟེར་མཁན་ཡོད། ཁ་ཅིག་གི །དེང་སང་
གི་ཡུམ་རྒྱས་པ་ལ་བློ ཀ་འབུམ་ལོངས་ཤིང་། མཇུག་ཏུ་ཆོས་ཉིད་མི་འགྱུར་པའི་ལེའུ་བསྡུས་
པས་དོན་གྱིས་ཚང་ཟེར། ཡང་ཁ་ཅིག །བྱམས་ཞུས་དང་ཆོས་འཕགས་སྡོམ་པའི་ལེའུ་
གཅིག །རྟག་ཏུ་ངུའི་ལེའུ་དང་གཉིས། ཡོངས་གཏད་ཀྱི་ལེའུ་དང་གསུམ་ཉི་ཁྲི་དང་བརྒྱད་
སྟོང་པ་ནས་ཁ་བསྐང་བའི་ལུགས་སུ་བྱས་ནས་ཡུམ་འགའ་ཞིག་གི་གཤམ་དུ་ལེའུ་གསུམ་
བསྣན་ནས་ལེའུ་དོན་ལྔ་བྱས་པ་ཡང་མཆིས། འགོས་ཆོས་འགྲུབ་ཀྱིས་རྒྱ་ནག་ནས་བསྒྱུར་
པ་ཡང་ཡོད་ཟེར། ཀླུ་ཡུལ་དུ་ལུས་པ་རྒྱ་ནག་ལ་ཡོད་ཅེས་པ་དཔྱད་པར་བྱའོ། །རྒྱལ་
པོ་པདྨ་ཆེན་པོ་ལས་ཅུང་ཟད་ཕྱི་པ་ཙམ་ན། ཡུལ་ཨོ་ཌི་བི་ཤར་རྒྱལ་པོ་ཟླ་བ་སྲུང་བ་ཞེས་

ལྔ་ཚན་པ། ༼ཆ༽ 484
བྱ་བ་བྱུང་། དེའི་ཁྱིམ་དུ་འཕགས་པ་འཇམ་དཔལ་དགེ་སློང་གི་ཚུལ་གྱིས་བྱོན་ཏེ། ཐེག་
པ་ཆེན་པོའི་ཆོས་ཅི་རིགས་བསྟན་ཅིང་གླེགས་བམ་ཞིག་ཀྱང་བཞག་ལ། ་ ་ དེ་ཤེས་རབ་ཀྱི་
ཕ་རོལ་ཏུ་ཕྱིན་པ་བརྒྱད་སྟོང་པའི་གླེགས་བམ་ཡིན་ལ། འདི་ནི་སྟོན་པ་སངས་རྒྱས་མྱ་ངན་
ལས་འདའ་ཚུལ་མཛད་པའི་འོག་ཏུ་ཐེག་པ་ཆེན་པོའི་སྡེ་སྣོད་མི་ཡུལ་དུ་བྱུང་བའི་ཐོག་མ་
ཡིན་པར་ཏཱ་ར་ན་ཐས་གསུངས། ཤེར་ཕྱིན་གྱི་མདོ་གསུངས་པའི་གླེང་གཞི་ནི། ཡུམ་
འབུམ་པ་ལས། དེ་ནས་དེའི་ཚེ་བཅོམ་ལྡན་འདས་ཉིད་ཀྱིས་སེངྒེའི་ཁྲི་བཤམས་ནས་སྐུ་དྲང་
པོར་བསྲང་སྟེ་དགོངས་པ་མངོན་དུ་བཞག་ནས་སྐྱིལ་མོ་ཀྲུང་བཅས་ཏེ་བཞུགས་སོ། །ཞེས་
དང་། ་འོད་ཟེར་བྱེ་བ་ཁྲག་ཁྲིག་བརྒྱ་སྟོང་དྲུག་ཅུ་པོ་དེ་དག་ཐམས་ཅད་ཀྱིས་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཐམས་ཅད་སྣང་བ་ཆེན་པོས་ཁྱབ་པར་བྱས་ཏེ།
ཞེས་བཅོམ་ལྡན་འདས་ཀྱི་སྐུའི་ཆ་དགུ་བཅུ་གོ་བཞི་རེ་རེ་ལས་འོད་ཟེ་ར་བྱེ་བ་ཁྲག་ཁྲིག་བརྒྱ་
སྟོང་དྲུག་ཅུ་རེ་བྱུང་བར་གསུངས་པ་དང་། དེ་ནས་བཅོམ་ལྡན་འདས་ཀྱིས་ཞལ་གྱི་སྒོ་ནས་
ལྗགས་ཀྱི་དབང་པོ་བཀྲམ་སྟེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་
ལྗགས་ཀྱི་དབང་པོས་ཁྱབ་པར་མཛད་ནས་ཞལ་འཛུམ་པ་མཛད་དོ། །ཞེས་གསུངས། ཉི་
ཁྲི་དང་བརྒྱད་སྟོང་པར་ཡང་དེ་བཞིན་གསུངས། ཡོངས་གཏད་ཀྱི་སྐབས་སུ་ཡང་། མདོ་
ལས། ཀུན་དགའ་བོ་དེ་བས་ན་ཡུམ་ཟབ་མོ་འདི་ཁྱོད་ལ་གཏད་དེ། ཀུན་དགའ་བོ་གལ་
ཏེ་ཁྱོད་ཀྱིས་ངས་ཆོས་གང་ཇི་སྙེད་ཅིག་བཤད་པ་ལས་ཡུམ་མ་གཏོགས་པར་ངས་ཆོས་བསྟན་
པ་དེ་དག་ཐམས་ཅད་བཟུང་ཀུན་ཆུབ་པར་བྱས་ནས་དེའི་འོག་ཏུ་ཆུད་གཟོན་ཏེ་བོར་ཡང་
དེ་ཙམ་གྱིས་ཀུན་དགའ་བོ་ཁྱོད་ལ་སྐྱོན་དུ་མི་རྩི་ཡི། ཀུན་དགའ་བོ། གལ་ཏེ་ཁྱོད་ཀྱིས་
ཡུམ་ཟབ་མོ་འདི་བཟུང་སྟེ་ཀུན་ཆུབ་པར་བྱས་ནས་དེའི་འོག་ཏུ་ཚིག་གཅིག་ཙམ་ཆུད་གཟོན་
བོར་བར་གྱུར་ན་དེ་ཙམ་གྱིས་ནི། ཀུན་དཀའ་བོ་ཁྱོད་ལ་ངས་སྐྱོན་བཟུང་ངོ་། །ཞེས་གསུངས།
ཤེར་ཕྱིན་གྱི་མདོ་དེ་གནས་གང་དུ་གསུངས། དུས་ནམ་གསུངས་ཞེ་ན། དུས་འཁོར་རྩ་

484
 ༼ཆ༽ ལྔ་ཚན་པ།
རྒྱུད་ལས། སྟོན་པས་བྱ་རྒོད་ཕུང་པོ་རུ། །ཆོས་བསྟན་དཔལ་ལྡན་འབྲས་སྤུངས་སུ། །ཤེས་
རབ་ཕ་རོལ་ཕྱིན་ཚུལ་བཞིན། །དེ་བཞིན་གསང་སྔགས་ཚུལ་རབ་གསུངས། །ཞེས་གསུངས།
དེ་ལ་བཤད་ཚུལ་མང་པོ་ཡོད་ཀྱང་མ་བྲིས། རྒྱས་པར་ཤེས་འདོད་ན་གུང་ཐང་བསྟན་པའི་
སྒྲོན་མེས་མཛད་པའི་དྲང་ངེས་དཀའ་འགྲེལ་ལས་ཞིབ་ཆ་དང་བཅས་གསུངས་ཡོད་པ་ལས་
ཤེས་པར་བྱའོ། ། དེ་གངས་ཅན་བོད་ཀྱི་ཡུལ་དུ་བྱོན་ཚུལ་ནི། རྒྱལ་པོ་ཁྲི་སྲོང་ལྡེ་བཙན་
གྱི་དུས་སུ་ཉང་ཁམ་པའམ་རླངས་ཁམ་པ་གོ་ཆ་བྱ་བ་མི་བརྗེད་པའི་གཟུགས་ཐོབ་པ་ཞིག་
ཤེར་ཕྱིན་གདན་འདྲེན་དུ་བཏང་བས། དེས་ཡུམ་རྒྱས་པ་བློ་ལ་བཟུང་ནས་གསེར་གྱི་གླེགས་
ཤིང་རྒྱབ་ལ་བཀབ། གཡུ་ཡི་གླེགས་ཤིང་མདུན་ལ་བཀབ། མུ་ཏིག་ཕྲེང་བས་གླེགས་བམ་
ཐག་པ་བྱས་ནས་བྱོན་ཏེ་ཁོང་གིས་བློ་ཐོག་ནས་གསུངས་པ་ལ་དུམ་བུ་བཞི། རྒྱ་སྐད་ལ་
ཤ་ཏ་ས་ཧ་སྲ་ཞེས་པ་ལས་མེད་པ་དེ་ལ་རླངས་ཀྱི་ཐུགས་འགྱུར་རེག་ཟིག་དམར་པོ་དང་
ཤ་སྒྲོ་ཅན་ཞེས་བྱའོ། ། ཡང་སྦས་མཉྩ་ཤྲཱི་དང་ཨིནྡྲ་ཝ་རོ་གཉིས་ཀྱིས་རྒྱ་དཔེའི་སྟེང་ནས་
བསྒྱུར་པ་དུམ་བུ་བཞི། རྒྱ་སྐད་ལ་ཤ་ཏ་ས་ཧ་སྲི་ཀ་ཞེས་ཡོད་པ་ནི་དཔྱ་འབུམ་དང་རེག་
ཟིག་སྔོན་པོ། དེ་ཡང་རེག་ཟིག་ནི་གླེགས་བམ་དེ་རྣམས་ཧ་ཅང་བསྡུས་པས་ཟིན་བྲིས་ལྟ་
བུར་སོང་བའི་དོན་དང༌། དམར་པོ་ནི་ཆོས་རྒྱལ་ཉིད་ཀྱི་ཤངས་ཁྲག་མཚལ་དང་བསྲེས་
ནས་བྲིས་པ་དང་། སྔོན་པོ་ནི། དབུ་སྐྲའི་གཞོབ་རམས་དང་བསྲེས་ནས་བྲིས་པ་ལས་མིང་
ཆགས་ཤིང་། ཤ་སྒྲོ་ཅན་ནི་འཇུག་སྣོད་ལ་འགྲེས་ཏེ་བཏགས་པ་ཡིན་པས་དེའི་འཇུག་སྣོད་
ཤ་པགས་ཀྱི་སྒྲོ་བ་ཞིག་ཡིན་འདྲ། དཔྱ་འབུམ་ནི། མངའ་འབངས་རྣམས་ལས་དཔྱ་ཁྲལ་
བསྡུས་ནས་བསྒྱུར་པའི་སྒོ་ནས་བཏགས་སོ། །ཡང་བི་རོ་ཙ་ནས་བསྒྱུར་པ་དུམ་བུ་དྲུག།
མཚན་གྱི་འོག་ཏུ་སངས་རྒྱས་དང་བྱང་ཆུབ་སེམས་དཔའ་དང་ཉན་ཐོས་དང་རང་སངས་
རྒྱས་ཐམས་ཅད་ལ་ཕྱག་འཚལ་ལོ། །ཞེས་ཡོད་པ་ནི། བླ་འགྱུར་ཆེན་མོ་ཞེས་བྱའོ། །ཡང་
སྔོན་གྱི་ཡུམ་དེ་རྣམས་ལ་ཏིང་ངེ་འཛིན་བརྒྱ་དང་བཅུ་དགུ་ལས་མེད་པར། རྔོག་ལོ་ཙཱ་བས་

485
ལྔ་ཚན་པ། ༼ཆ༽
ཕམ་མཐིང་གི་འབུམ་ལས་བླངས་པའི་ཏིང་ངེ་འཛིན་ཤེས་རབ་སྒྲོན་མ། སྣང་བས་གསལ་
བ༑ ཟླ་བའི་སྒྲོན་མེ་ཞེས་བྱ་བ་གསུམ་བསྣན་ནས་ཏིང་ངེ་འཛིན་བརྒྱ་དང་ཉེར་གཅིག་ཏུ་
མཛད་པ་ཡ་བཏགས་དང་ད་དྲག་མེད་པ་ནི་རྔོག་འགྱུར་ཞེས་བྱའོ། །ཉི་ཁྲི་ལ་ཡང་འགྱུར་
གསུམ་ཡོད་ཅེས་གྲགས། བརྒྱད་སྟོང་པ་ལ་འགྱུར་དྲུག་ཡོད་པ་ལས་གྲགས་ཆེ་བ་གསུམ་
སྟེ༑ ཕྲེང་བ་ཅན་དང་། བཟོ་སྦྱངས་དང་། སྡེ་ཅན་ནོ། །དེ་གསུམ་ལ་ཚིག་སྣ་རིང་ཐུང་
མི་འདྲ་བ་བྱུང་བ་ནི་རྒྱ་དཔེ་ཐ་དད་པའི་དབང་གིས་སམ་འགྱུར་མི་འདྲ་བའི་དབང་གིས་ཟེར་
ཞིང་། དེ་དག་གི་ནང་ནས་རྒྱས་པ་ནི་ཕྲེང་བ་ཅན་ནོ། །དེ་གསུམ་གྱི་དབྱེ་བ་འབྱེད་ཐབས་
ནི༑ ཀུན་ཏུ་རྒྱུ་བཟོ་སྦྱངས་བྱུང་ནས་དེའི་འོག་ཏུ་རབ་འབྱོར་གྱི་ལེའུ་བྱུང་ན་སྐ་ཅོག་གི་
འགྱུར། ཀུན་ཏུ་རྒྱུ་སྡེ་ཅན་བྱུང་ནས་དེའི་འོག་ཏུ་རབ་འབྱོར་གྱི་ལེའུ་བྱུང་ན་བི་རོ་ཙཱ་ནའི་
འགྱུར། ཀུན་ཏུ་རྒྱུ་བྱུང་ནས་དེའི་འོག་ཏུ་རྣམ་མཁྱེན་གྱི་ལེའུ་བྱུང་ན་འབྲོམ་སྟོན་རྒྱལ་བའི་
འབྱུང་གནས་དང་རྔོག་འགྱུར་ཡང་ངོ༌། །དེ་ལྟ་བུའི་ཡུམ་རྒྱས་འབྲིང་བསྡུས་གསུམ་གྱི་བམ་
གྲངས་སོགས་ཀྱི་ཚད་ལོ་ཙཱ་བ་རྣམས་ཀྱིས་བྱས་པ་ནི། ཡུམ་རྒྱས་པ་ལ་བམ་པོ་སུམ་བརྒྱ།
ལེའུ་དོན་གཉིས། བློཀ་སྟོང་ཕྲག་བརྒྱ། ཤད་འབུམ། ཚིག་ས་ཡ་བཞི་དང་འབུམ་ཚོ་གཅིག།
ཉི་ཁྲི་ལ་བམ་པོ་དོན་བརྒྱད། ལེའུ་དོན་དྲུག །ཟློཀ་སྟོང་ཕྲག་ཉི་ཤུ། ཤད་འབུམ། ཚིག་ས་
ཡ་གཅིག་དང་འབུམ་ཚོ་གཅིག །བརྒྱད་སྟོང་པ་ལ་བམ་པོ་ཉི་ཤུ་རྩ་བཞི། ལེའུ་སོ་གཉིས།
བློཀ་སྟོང་ཕྲག་བརྒྱད། ཚིག་སུམ་འབུམ་ལྔ་ཁྲི་ཉིས་སྟོང་ཡོད། གྲངས་ཀྱི་རྩིས་འདི་དང་
འགྱུར་འགའ་ཞིག་ནི། ཁམས་པ་གོ་ཆས་མཛད་ཟེར་བའི་དཔེ་འཁྱར་ཞིག་ལས་བྲིས་པ་
ཡིན་པས་དག་པ་རང་ཡིན་མིན་ཐེ་ཚོམ་ཡང་མཁས་པའི་དཔྱད་གཞིར་བྲིས་སོ། །ཞེས་
དགེ་བཤེས་བསྟན་དར་པས་གསུངས། ཤེར་ཕྱིན་གྱི་མདོ་དེ་མདོ་སྡེ་ཀུན་གྱི་གཙོ་བོ་ཡིན་
པ་ནི། འཇམ་མགོན་བླ་མ་རྗེ་ཙོང་ཁ་པ་ཆེན་པོའི་གསུངས་ལས། སྐལ་བ་དང་ལྡན་པའི་
གདུལ་བྱ་རྣམས་ལ་དམ་པའི་ཆོས་ཀྱི་བདུད་རྩི་ཇི་སྙེད་ཅིག་སྩལ་བ་རྣམས་ཀྱི་ནང་ནས་ཆེས་

486 ༼ཆ༽ ལྔ་ཚན་པ།
ཤིན་ཏུ་ཟབ་པ་དང་ལྡན་པ་ནི་རྒྱལ་བ་ཀུན་གྱི་བགྲོད་པ་གཅིག་པའི་ལམ་ཤེས་རབ་ཀྱི་ཕ་རོལ་
ཏུ་ཕྱིན་པའི་མདོ་སྡེ་རིན་པོ་ཆེ་ཉིད་ཡིན་ལ། ཞེས་དང་། ཚིག་གསལ་ལས། ཆོས་ཀྱི་
ཕུང་པོ་བརྒྱད་ཁྲི་བཞི་སྟོང་གསུངས་པ་ཐམས་ཅད་ཀྱི་ནང་ནས་རབ་དང་། ཕུལ་དང་། གཙོ་
བོ་དང་། གྱ་ནོམ་པ་ཉིད་དུ་གྱུར་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ཉིད་དེ། ཞེས་
གསུངས། དེ་ཡང་སངས་རྒྱས་འཇིག་རྟེན་དུ་བྱོན་པའི་དགོས་པའི་གཙོ་བོ་གདུལ་བྱ་འཁོར་
བ་ལས་སྒྲོལ་བའི་ཆེད་ཡིན་ལ། འཁོར་རྩ་གཅོད་བྱེད་སྟོང་ཉིད་རིགས་པའི་རྣམ་གྲངས་
དང་སྒོ་མཐའ་ཡས་པས་གཏན་ལ་འབེབས་པ་ལ་ཤེར་མདོ་ལས་ལྷག་པ་མེད་པས་མདོ་སྡེ་
ཀུན་ཀྱི་གཙོ་བོའ མ་གོང་མར་འཇོག་དགོས་པའི་ཕྱིར་ཞེས་དང་། ཤེར་ཕྱིན་མདོའི་གླེང་
གཞི་དང་ཡོངས་གཏད་གཉིས་སྔར་བཤད་ཟིན། དེ་ལྟར་ཡིན་པའང་དབུ་སེམས་ཀུན་མཐུན་
གསུངས། དེ་ཡང་ཐེག་པ་གསུམ་གྱི་སྡེ་སྣོད་དང་རྒྱུ་སྡེ་བཞིའི་གོང་འོག་གི་ཁྱད་པར་ཐམས་
ཅད་གདུལ་བྱའི་དབང་པོ་མཆོག་དམན་གྱི་རིམ་པས་ཡིན་གྱི། བཀའ་རང་གི་ངོ་བོ་ལ་མཆོག་
དམན་དབྱེ་དཀའ་བའི་ཕྱིར། ཞེས་དང་། ཤེར་ཕྱིན་གྱི་མདོ་མཛོད་ལྟ་བུ་དང་། བློ་གྲོས་
མི་ཟད་པའི་མདོ་དང་། མདོ་སྡེ་དགོངས་འགྲེལ་གཉིས་ལྡེ་མིག་ལྟ་བུ་ཡིན་པས། ཤེར་ཕྱིན་
གྱི་མདོའི་དགོངས་དོན་དབུ་མ་པའི་ལུགས་སུ་འགྲེལ་བ་ལ་བློ་གྲོས་མི་ཟད་པའི་མདོ་ལ་བརྟེན་
པ་དང་། བྱང་ཆུབ་སེམས་དཔའ་བློ་གྲོས་མི་ཟད་དེ་ཤར་ཕྱོགས་གངྒའི་ཀླུང་གི་བྱེ་མ་སྙེད་
ཀྱི་རྡུལ་ཕྲ་རབ་ཀྱི་རྡུལ་སྙེད་འདས་པ་ན་སངས་རྒྱས་ཀུན་ཏུ་བཟང་པོའི་ཞིང་མི་འཛུམ་པ་
ཞེས་བྱ་བ་ཡོད་པ་དེ་ནས་འོངས་པ་ཡིན་པར་མདོ་ཕ་ཤོག་གྲངས་ ༡༣༡ ན་གསུངས། ཞིང་
དེར་ཐེག་ཆེན་པ་འབའ་ཞིག་བཞུགས་པར་མདོ་དེ་ཉིད་ལས་གསུངས། སེམས་ཙམ་པའི་
ལུགས་སུ་འགྲེལ་བ་ལ་མདོ་སྡེ་དགོངས་འགྲེལ་ལ་བརྟེན་དགོས་པའི་གནད་དེ་ཡིན་ནོ། །ས་
སྡེ་དང་ཕུང་པོ་ལྔའི་རབ་བྱེད་དང་མངོན་པ་ཀུན་བཏུས་སོགས་ལས་ལོགས་སུ་བཤད་ཀྱང་།
མཛོད་ལས་ལོགས་སུ་མ་བཤད་པའི་སེམས་བྱུང་ལྔ་ནི། བརྗེད་ངེས་དང་ཤེས་བཞིན་མ་

ལྔ་ཚན་པ། ༼ཆ༽ 487
ཡིན་པ་དང་རྣམ་གཡེང་དང་ལྟ་བ་ཉོན་མོངས་ཅན་དང་གཏི་མུག་མེད་པའི་དགེ་རྩ་དང་ལྔ།
དེ་དག་ལས་དང་པོ་གཉིས་དྲན་པ་དང་། གསུམ་པ་ཏིང་ངེ་འཛིན་དང་། ཐ་མ་གཉིས་ཤེས་
རབ་སུ་བསྡུས་པས་ལོགས་སུ་མ་བཤད་དོ། །མཛོད་ལུགས་ལ། དྲན་པ་ཏིང་ངེ་འཛིན་
ཤེས་རབ་གསུམ་སེམས་ཀྱི་ས་མང་ཡིན་པས། དྲན་པ་ཉོན་མོངས་ཅན་དང་ཏིང་ངེ་འཛིན་
གཡེང་བ་དང་ཤེས་རབ་ཡིན་པ་ཡོད་པའི་ཕྱིར་རོ། །འདོད་ལྷའི་བུ་དགའ་རབ་དབང་ཕྱུག་
གི་མདའ་ལྔ་ནི། སྨྱོ་བྱེད། སྲེག་བྱེད། རྨོངས་བྱེད། སྐེམ་བྱེད། འཆིང་བྱེད་དང་ལྔ།
སྒྲོལ་མར་ཕྱག་འཚལ་ཉེར་གཅིག་གིས་བསྟོད་པའི་ནང་ནས་འདོད་ལྷ་བདུད་དགའ་རབ་དབང་
ཕྱུག་སོགས་ཀྱི་མཐུའམ་མདངས་འཕྲོག་པའི་གནོད་སྦྱིན་ལ་སོགས་པའི་གནོད་པའི་ཚོགས་
རྣམས་མྱུར་དུ་འཇོམས་པའི་སྒོ་ནས་བསྟོད་པ་ནི། ཕྱག་འཚལ་དེ་ཉིད་གསུམ་རྣམས་བཀོད་
པས། །ཞེས་པ་ནས། འཇོམས་པ་ཏུ་རེ་རབ་མཆོག་ཉིད་མ། །ཞེས་པའི་བར་རོ། །སྒྲོལ་
མ་ཉེར་གཅིག རྒྱུད་གཅིག་ཡིན་མིན་དཔྱད། །
སྙོམས་འཇུག་ཚར་ལྔ་སྒོམ་ཚུལ་ནི། སྙོམས་འཇུག་དགུ་ལ་འགོག་པ་སྤེལ་པའི་ཡར་
སོང་། སྙོམས་འཇུག་དགུ་ལ་འདོད་སེམས་སྤེལ་པའི་མར་འོང་། འགའ་ཡང་མ་སྤེལ་
བའི་ཡར་སོང་། འགའ་ཡང་མ་སྤེལ་བའི་མར་འོང་། ཐོད་རྒལ་སྙོམས་འཇུག་སྒོམ་པ་
དང་ལྔ། མངོན་རྟོགས་རྒྱན་སྐབས་ལྔ་པ་སོགས་ལས་ཤེས་པར་བྱའོ། ། ཚེ་རིང་མཆེད་
ལྔ་ནི། ཇོ་མོ་བཀྲ་ཤིས་ཚེ་རིང་མ། མཐིང་གི་ཞལ་བཟང་མ། མི་གཡོ་བློ་བཟང་མ། ཅོད་
པན་མགྲིན་བཟང་མ། གཏང་དཀར་འགྲོ་བཟང་མ་དང་ལྔ། དེ་ལྔས་རྗེ་བཙུན་མི་ལ་རིན་
པོ་ཆེ་ལ་གནས་བསྲུང་གི་མན་ངག་ཕུལ་པའི་ལོ་རྒྱུས་ཡོད། རྗེ་བཙུན་བློ་བཟང་རྟ་དབྱངས་
རྩ་བ་བླ་མའི་གསུང་འབུམ་ལས་ཤེས་པར་བྱའོ། །གསང་འདུས་རྩ་རྒྱུད་ཀྱི་འགྲེལ་པ་ལྔ་
ནི༑ བཤད་རྒྱུད་ཕྲེང་བ། ལྷ་མོ་བཞིས་ཞུས་པ། ལྷའི་དབང་པོས་ཞུས་པ། དགོངས་པ་
ལུང་སྟོན། ཡེ་ཤེས་རྡོ་རྗེ་ཀུན་ལས་བཏུས་པ་དང་ལྔ། བཤད་ཐབས་ཡན་ལག་ལྔ་ནི། དགོས་

488
 ༼ཆ༽ དྲུག་ཚན་པ།
དོན། བསྡུས་དོན། ཚིག་དོན། མཚམས་སྦྱར། བརྒལ་ལན་དང་ལྔ། རྣམ་བཤད་རིགས་
པར་བཤད་དོ། །དུས་ལྔ་ནི། དགུན་གྱི་དུས། དཔྱིད་ཀྱི་དུས། དབྱར་གྱི་དུས། དབྱར་
རིང་པོའི་དུས། དབྱར་ཐུང་ངུའི་དུས་དང་ལྔ།
དྲུག་ཚན་པ། ཕུན་སུམ་ཚོགས་པ་དྲུག་ནི། བདག་ཕུན་སུམ་ཚོགས་པ། གཞན་
ཕུན་སུམ་ཚོགས་པ། ཚུལ་ཁྲིམས་ཕུན་སུམ་ཚོགས་པ། ལྟ་བ་ཕུན་སུམ་ཚོགས་པ། སྤྱོད་
པ་ཕུན་སུམ་ཚོགས་པ། འཚོ་བ་ཕུན་སུམ་ཚོགས་པ་དང་དྲུག །འདུལ་བ་གཞུང་དམ་པ་
ལས་གསུངས། རྒྱལ་བུ་རྒྱལ་བྱེད་ལ་བྱུང་བའི་དགའ་བ་དྲུག་ནི། བསོད་ནམས་བྱས་པ་
འདིར་དགའ་ཕྱི་མར་དགའ། །གཉིས་ཀར་དགའ་སྟེ་དེ་ནི་བདག་ཉིད་ཀྱི། །ལས་རྣམས་
སྨིན་མཐོང་དེ་དགའ་རབ་ཏུ་དགའ། འགྲོ་བ་བཟང་པོར་སོང་བ་ཕྱིར་ཞིང་དགའ། །འདུལ་
བ་ལུང་ཕྲན་ཚེགས་ལས་གསུངས། རྒྱལ་བུ་རྒྱལ་བྱེད་ལ་བྱུང་བའི་མགུ་བ་དྲུག་ནི། བསོད་
ནམས་བྱས་པ་འདིར་མགུ་ཕྱི་མར་མགུ། གཉིས་ཀར་མགུ་སྟེ་དེ་ནི་བདག་ཉིད་ཀྱི། །ལས་
རྣམས་སྨིན་མཐོང་དེ་མགུ་རབ་ཏུ་མགུ། འགྲོ་བ་བཟང་པོར་སོང་བ་ཕྱིར་ཞིང་མགུ། །ལུང་
ཕྲན་ཚེགས་ལས་གསུངས། དབུ་མ་རིགས་ཚོགས་དྲུག་ནི། རྩ་བ་ཤེས་རབ། དེའི་རབ་
བྱེད་དང་པོའི་འཕྲོས་དོན་རྩོད་བཟློག །རབ་བྱེད་བདུན་པའི་འཕྲོས་དོན་སྟོང་ཉིད་བདུན་
ཅུ་པ། རིགས་པ་དྲུག་ཅུ་པ། ཞིབ་མོ་རྣམ་འཐག །རིན་ཆེན་ཕྲེང་བ་དང་དྲུག ། མགོན་པོ་
ཀླུ་སྒྲུབ་ཀྱིས་གསུངས། གཞན་དོན་བྱེད་པའི་ཡན་ལག་དྲུག་ནི། བདག་ལ་བརྟག་པ། གཞན་
ལ་བརྟག་པ། ཆོས་འཚོལ་ལ་བརྟག་པ། རྒུད་པ་ལ་བརྟག་པ། ཟང་ཟིང་ལ་བརྟག་པ། རྒྱུད་
ལ་བརྟག་པ་དང་དྲུག ། གོ་ལོག་དྲུག་ནི། བཟོད་པ་གོ་ལོག །རོ་མྱང་གོ་ལོག །སྙིང་རྗེ་གོ་
ལོག །འདུན་པ་གོ་ལོག །གཉེར་སེམས་གོ་ལོག །ཡི་རངས་གོ་ལོག་དང་དྲུག །དམ་པ་
དྲུག་ནི། རྟེན་དམ་པ། དངོས་པོ་དམ་པ། ཆེད་དུ་བྱ་བ་དམ་པ། ཐབས་ལ་མཁས་པ་
དམ་པ། བསྔོ་བ་དམ་པ། རྣམ་པར་དག་པ་དམ་པ་དང་དྲུག །རྗེ་ཙོང་ཁ་པ་ཆེན་པོའི་

དྲུག་ཚན་པ། ༼ཆ༽ 489
ཐུགས་དམ་ལྷ་དྲུག་ནི། འདུས་པ་འཕགས་ལུགས། ཡེ་ཤེས་ཞབས་ལུགས། བདེ་མཆོག།
དུས་ཀྱི་འཁོར་ལོ་དང་བཞི་མཆོག་སྒྲུབ་པའི་ལྷ་བཞི་དང་། རྡོ་རྗེ་འཇིགས་བྱེད་དང་། ཕྱག་
རྡོར་འཁོར་ཆེན་གཉིས་བར་ཆད་སྲུང་བའི་ལྷ་གཉིས་དང་དྲུག །དུས་དྲུག་ནི། དཔྱིད། སོ་
ག ༑དབྱར། སྟོན། དགུན་སྟོད། དགུན་སྨད་དང་དྲུག །ཉིན་མཚན་དུས་དྲུག་ནི། སྔ་དྲོ།
ཉིན་གུང་། ཕྱི་དྲོ། སྲོད། ནམ་གུང་། ཐོ་རེངས་ཏེ་དྲུག །སྦྱོར་བའི་ཆོས་དྲུག་ནི། གནས་
ཁང་བྱི་དོར་བྱས་ལ་སྐུ་གསུང་ཐུགས་ཀྱི་རྟེན་བཀྲམ་པ། མཆོད་པ་གཡོ་བ་མེད་ཅིང་བཀོད་
པ་མཛེས་པར་བཤམས་པ། སྟན་བདེ་བ་ལ་འཁོད་ནས་སྐྱབས་འགྲོ་སེམས་བསྐྱེད་སོགས་
བྱ་བ། ཚོགས་ཞིང་གསལ་འདེབས་པ། ཡན་ལག་བདུན་པ་མཎྜལ་དང་བཅས་པ་འབུལ་
བ༈ གསོལ་བ་འདེབས་པ་མན་ངག་བཞིན་རྒྱུད་དང་འདྲེས་ངེས་སུ་བྱ་བ་དང་དྲུག །ཤཱ་
རིའི་བུའི་གཙང་སྦྲུས་བྲམ་ཟེ་འདུལ་བའི་ལོ་རྒྱུས་ལུང་ཕྲན་ཚེགས་ན་ཡོད། མཐུན་རྐྱེན་
འདུ་ཤེས་དྲུག་ནི། རང་ལ་ནད་པ་ལྟ་བུའི་འདུ་ཤེས། ཆོས་ལ་སྨན་གྱི་འདུ་ཤེས། ཆོས་
སྟོན་པ་བོ་ལ་སྨན་པའི་འདུ་ཤེས། ཆོས་ཀྱི་ནན་ཏན་བྱེད་པ་ལ་ནད་འཚོ་བའི་འདུ་ཤེས། དེ་
བཞིན་གཤེགས་པ་ལ་སྐྱེས་བུ་དམ་པའི་འདུ་ཤེས། ཚུལ་དེ་ལྟ་བུ་ལ་བརྟེན་ནས་སངས་རྒྱས་
ཀྱི་བསྟན་པ་ཡུན་རིང་དུ་གནས་ན་སྙམ་པའི་འདུ་ཤེས་དང་དྲུག །ཆེ་བ་དྲུག་ནི། རང་དབང་།
རབ་ཏུ་སྦྱངས་པ། གཟུགས་བཟང་བ། གྲགས་པ། དཔལ་ལྡན། ཆེ་བ་ཉིད་ཚོགས་པ་
དང་དྲུག །བཀའ་གདམས་ཆོས་དྲུག་ནི། བྱང་ས་ལེའུ་ཉེར་བདུན་པ། མདོ་སྡེ་རྒྱན་ལེའུ་
ཉེར་གཅིག་པ། བསླབ་པ་ཀུན་ལས་བཏུས་བ་ལེའུ་བཅུ་དགུ་པ། སྤྱོད་འཇུག་ལེའུ་བཅུ་པ།
སློབ་དཔོན་དཔའ་པོས་མཛད་པའི་སྐྱེས་རབས་སོ་བཞི་པ། དགྲ་བཅོམ་པ་ཆོས་སྐྱོབ་ཀྱིས་
མཛད་པའི་ཆེད་དུ་བརྗོད་པའི་ཚོམས་དང་དྲུག །སྦྱིན་སོགས་དྲུག་ནི། སྦྱིན་པ། ཚུལ་
ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་དང་དྲུག །དེ་དག་རེ་རེ་
ལ་གསུམ་གསུམ་སྟེ་བཅོ་བརྒྱད། སྦྱིན་སོགས་ཕར་ཕྱིན་དྲུག་ནི། སྦྱིན་པའི་ཕར་ཕྱིན་ནས།

བ 0 ༼ཆ༽ དྲུག་ཚན་པ།
ཤེས་རབ་ཀྱི་ཕར་ཕྱིན་ཀྱི་བར་དྲུག ། གོ་སྒྲུབ་ལ་ཡང་སྦྱིན་པའི་གོ་སྒྲུབ་ནས། ཤེས་རབ་
ཀྱི་གོ་སྒྲུབ་ཀྱི་བར་དྲུག །བརྐྱང་ན་གོ་སྒྲུབ་སོ་དྲུག །མངོན་རྟོགས་རྒྱན་ལས་གསུངས། སྦྱིན་
པོ་དང་། སྦྱིན་པའི་ཕར་ཕྱིན་གཉིས་ལ་མུ་བཞི་ཡོད། དེ་བཞིན་གཞན་རྣམས་ལའང་སྦྱོར།
སྦྱིན་པ་དང་། སྦྱིན་པའི་གོ་སྒྲུབ་གཉིས་ལ་མུ་བཞི། གཞན་རྣམས་ལའང་དེ་བཞིན་ནོ། །ཕར་
ཕྱིན་དྲུག་ཚན་བརྒྱ་དང་ཉེར་གཅིག་ཡོད་པ་མདོ་སྡེ་བསྐལ་བཟང་ལས་གསུངས། དེ་དག་
བརྐྱང་ནི་བརྒྱད་སྟོང་བཞི་བརྒྱའོ། །སྦྱིན་སོགས་དྲུག་གི་མི་མཐུན་ཕྱོགས་དྲུག་ནི། སེར་
སྣ༑ ཚུལ་འཆལ། ཞེ་སྡང་། ལེ་ལོ། རྣམ་གཡེང༌། ཤེས་འཆལ་དང་དྲུག །སྟོབས་དྲུག་
ནི༑ ཐོས་པའི་སྟོབས། བསམ་པའི་སྟོབས། དྲན་པའི་སྟོབས། ཤེས་བཞིན་གྱི་སྟོབས།
བརྩོན་འགྲུས་ཀྱི་སྟོབས། འདྲིས་པའི་སྟོབས་དང་དྲུག །གཉེན་པོ་ཀུན་ཏུ་སྦྱོར་པའི་སྟོབས་
ལ་དྲུག་ཡོད་པ་ནི། མདོ་སྡེ་ཟབ་མོ་ལ་བརྟེན་པ། སྟོང་པ་ཉིད་ལ་མོས་པ།: བཟླས་པ་ལ་
བརྟེན་པ། སྐུ་གཟུགས་ལ་བརྟེན་པ། མཆོད་པ་ལ་བརྟེན་པ། མཚན་ལ་བརྟེན་པ་དང་
དྲུག་དཔུང་བཟང་གིས་ཞུས་པའི་མདོ་དང༌། བསླབ་བཏུས་སོགས་ལས་གསུངས་པའི་ཕྱིར།
སྐུ་འབུམ་ཚོ་བ་དྲུག་ནི། ཆིས་ཀྱུ་ཚོ་བ། ཕྱོགས་པ་ཚོ་བ། ཟི་ན་ཚོ་བ། ཀླུ་འབུམ་ཚོ་བ།
མི་ཉག་ཚོ་བ། ཞིང་སྐྱོང་ཚོ་བ་དང་དྲུག །སྐུ་འབུམ་ཟེར་བའི་རྒྱུ་མཚན་ནི། རྗེ་རིན་པོ་
ཆེ་ཙོང་ཆུའི་ཁོར་འཁྲུངས་པའི་ཚེ། འཁྲུངས་སར་ཙན་དན་དཀར་པོ་ལོ་མ་འབུམ་བཅས་
པ་ལོ་མ་རེ་ལ་རྒྱལ་བ་སེང་གེའི་ང་རོའི་སྐུ་རེ་སྐྱེས་ཡོད་པས་ན། རྗེ་སྐུ་འབུམ་ཟེར། དེ་
སྙིང་པོ་བྱས་པའི་མཆོད་རྟེན་ཆེན་པོ་ཞིག་བཞེངས་པ་ལ་སྐུ་འབུམ་གསེར་གདུང་ཆེན་མོ་ཞེས་
ཡོངས་སུ་གྲགས། རྗེ་སྐུ་འབུམ་བྱམས་པ་གླིང་ཞེས་པའི་དགོན་པ་ཆེན་པོ་ཞིག་ཀྱང་བྱུང་།
དགེ་འདུན་སུམ་སྟོང་ལྔ་བརྒྱའི་སློབ་གཉེར་གནང་གནས། དེ་ལ་སྤྲུལ་སྐུ་བརྒྱད་ཅུའི་སྒར་
་བ་བརྒྱད་ཅུ་སོགས་སོ། ། བླ་བྲང་བཀྲ་ཤིས་འཁྱིལ་གྱི་གྲྭ་ཚང་དྲུག་ནི། མཚན་ཉིད་གྲྭ་ཚང་
ཐོས་བསམ་གླིང་། རྒྱུད་སྨད་གྲྭ་ཚང་། རྒྱུད་སྟོད་གྲྭ་ཚང་། དུས་འཁོར་གྲྭ་ཚང་། ཀྱེ་

དྲུག་ཚན་པ། ༼ཆ༽ 491
རྡོར་གྲྭ་ཚང་། སྨན་པ་གྲྭ་ཚང་དང་དྲུག །ཆོས་སྡེ་ཆེན་པོ་དེ་ཀུན་མཁྱེན་འཇམ་དབྱངས་
བཞད་པ་ངག་དབང་བརྩོན་འགྲུས་ཀྱིས་སྒོ་མང་མཁན་པོ་གནང་རྗེས་ཕྱག་བཏབ། དགེ་
འདུན་པ་གསུམ་སྟོང་ལྔ་བརྒྱའི་སློབ་གཉེར་གནང་གནས། དེ་ལ་སྤྲུལ་སྐུ་བརྒྱད་ཅུའི་བླ་བྲང་
ནང་ཆེན་བརྒྱད་ཅུ་སོགས་སོ། །ས་རྣམ་པ་དྲུག་ཏུ་གཡོ་བ་ནི། ཤར་མཐོ་ན་ནུབ་དམའ།
ནུབ་མཐོ་ན་ཤར་དམའ། བྱང་མཐོ་ན་ལྷོ་དམའ། ལྷོ་མཐོ་ན་བྱང་དམའ། མཐའ་མཐོ་
ནི་དབུས་དམའ། དབུས་མཐོ་ན་མཐའ་དམའ་བ་དང་དྲུག །བསྟན་བཅོས་ལྟར་སྣང་དྲུག་
ནི༑ དོན་མེད་པའི་བསྟན་བཅོས། དོན་ལོག་པའི་བསྟན་བཅོས། ངན་གཡོའི་བསྟན་བཅོས།
བརྩེ་བྲལ་གྱི་བསྟན་བཅོས། ཐོས་པ་ལྷུར་ལེན་པའི་བསྟན་བཅོས། རྩོད་པ་ལྷུར་ལེན་པའི་
བསྟན་བཅོས་དང་དྲུག །བསྟན་པ་མི་ཉམས་པར་འགྱུར་བའི་རྒྱུ་དྲུག་ནི། ལས་ཕལ་བ་
ལ་མི་དགའ་བ། སྨྲ་བ་ལ་མི་དགའ་བ། ཉལ་བ་ལ་མི་དགའ་བ། འདུ་འཛིའི་གཏམ་ལ་མི་
དགའ་བ། སྤོང་བ་ལ་དགའ་ཞིང་རྣལ་འབྱོར་དུ་འཇུག་པ། སྒོམ་པ་ལ་དགའ་ཞིང་སེམས་
རྣལ་དུ་འབྱོར་བ་དང་དྲུག །འདུལ་བ་གཞུང་དམ་པ་ལས་གསུངས། མུ་སྟེགས་སྟོན་པ་
དྲུག་ནི། འོད་སྲུང་རྫོགས་བྱེད། ཀུན་ཏུ་རྒྱུ་གནག་ལྷས་ཀྱི་བུ། སྨྲ་འདོད་ཀྱི་བུ་མོའི་བུ་
ཡང་དག་རྒྱལ་བ་ཅན། མི་ཕམ་སྐྲའི་ལ་བ་ཅན། ཀ་ཏའི་བུ་ནོག་ཅན། གཅེར་བུ་པ་གཉེན་
གྱི་བུ་དང་དྲུག །དེ་དག་གི་རྗེས་སུ་སྒྲོག་པ་དྲུག་ནི་བྲམ་ཟེ་རྒྱུས་བརྒལ། བྲམ་ཟེ་གནས་
རྡེག །བྲམ་ཟེ་བཟང་ལྡན། བྲམ་ཟེ་ཚངས་པའི་ཚེ། བྲམ་ཟེ་པདྨའི་སྙིང་པོ། བྲམ་ཟེ་
དམར་པོ་དང་དྲུག །སྙོམས་པར་འཇུག་པ་དྲུག་ནི། རེངས་བྱེད་ཀྱི་བུ་ལྷག་སྤྱོད། སྒྱུ་
རྩལ་ཤེས་ཀྱི་བུ་རིང་འཕུར། ཀུན་ཏུ་རྒྱུ་ལེགས་བཟང་། བྲམ་ཟེ་ཁྱེའུ་རྒྱལ། དྲང་སྲོང་མ་
་ བཅིངས་པ། ལྟེང་རྒྱས་འོད་སྲུང་རལ་པ་ཅན་དང་དྲུག །དེ་དག་འདུལ་བ་ལུང་གཞི་ལས་
གསུངས། སངས་རྒྱས་ཀྱི་ཆོས་རྟོགས་པ་མ་འདྲེས་པ་དྲུག་ནི། འདུན་པ་ཉམས་པ་མི་མངའ་
པ་ནས། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་རབ་དང་། རྣམ་

42
 ༼ཆ༽ དྲུག་ཚན་པ།
པར་གྲོལ་བ་ལས་ཉམས་པ་མི་མངའ་བའི་བར་དྲུག །སྤྱོད་པ་མ་འདྲེས་པ་དྲུག་ནི། འཁྲུག་
པ་མི་མངའ་བ་ནས། ཅ་ཅོ་དང༌། དྲན་པ་ཉམས་པ་དང་། ཐུགས་མཉམ་པར་མ་བཞག་
པ་དང་། བདེན་གཉིས་ངོ་བོ་ཐ་དད་པ་ཉིད་ཀྱི་འདུ་ཤེས་དང། སོ་སོར་མ་རྟོགས་པའི་བཏང་
སྙོམས་མི་མངའ་བའི་བར་དྲུག །སྐུ་གསུང་ཐུགས་གསུམ་གྱི་འཕྲིན་ལས་མ་འདྲེས་པ་གསུམ་
དང༌། དུས་གསུམ་མཁྱེན་པའི་ཡེ་ཤེས་མ་འདྲེས་པ་གསུམ་བཅས་བཅོ་བརྒྱད། དྲུག་ཚན་
གཉིས་ཀྱི་གསུམ་པ་གཉིས་ལ་ཁྱད་པར་གང་ཡིན་དཔྱད། མ་འདྲེས་པ་ནི་རང་གི་སྡེ་ཚན་
འཕགས་པ་འོག་མ་དང་མ་འདྲེས་པའོ། །སྨན་བཟང་པོ་དྲུག་ནི། ཛ་ཏི་སྙིང་གི་བཟང་པོ།
ཅུ་གང་གློ་བའི་བཟང་པོ། གུར་ཀུམ་མཆིན་པའི་བཟང་པོ། ལི་ཤི་སྲོག་རྩའི་བཟང་པོ། སུག་
སྨེལ་མཁལ་མའི་བཟང་པོ། ཀ་ཀོ་ལ་མཚེར་པའི་བཟང་པོ་དང་དྲུག །ལུས་ཀྱི་སྣོད་དྲུག་
ནི༑ རྒྱུ་མ། ལོང་ཀ། ཕོ་བ། གཉེ་མ། ལྷང་བ། མཁྲིས་པ་དང་དྲུག །ལྷག་མཐོང་དྲུག་
ནི༔ དོན་འཚོལ་བའི་ལྷག་མཐོང་། དངོས་པོ་འཚོལ་བའི་ལྷག་མཐོང་། མཚན་ཉིད་འཚོལ་
བའི་ལྷག་མཐོང་། ཕྱོགས་འཚོལ་བའི་ལྷག་མཐོང་། དུས་འཚོལ་བའི་ལྷག་མཐོང་། རིག་
པ་འཚོལ་བའི་ལྷག་མཐོང་དང་དྲུག །རྩ་ཉོན་དྲུག་ནི། འདོད་ཆགས། ཁོང་ཁྲོ། ང་རྒྱལ།
ཐེ་ཚོམ། ཉོན་མོངས་ཅན་གྱི་མ་རིག་པ། ལྟ་བ་ཉོན་མོངས་ཅན་དང་དྲུག །མ་རིག་པ་ལ་
ཉོན་མོངས་ཅན་སྨོས་པ་ནི། གྲུབ་མཐའ་གོང་མའི་ལུགས་ལ་ཤེས་སྒྲིབ་ཀྱི་མ་རིག་པ་ཡོད་
པས་སོ། །ཐལ་འགྱུར་པའི་ལུགས་ལ། བདེན་གཉིས་ངོ་བོ་ཐ་དད་དུ་འཛིན་པའི་སེམས་
བྱུང་རྨོངས་པ་ཡིན་པས་ཤེས་སྒྲིབ་ལས་འོས་མེད་དོ། །ལྟ་བ་ལ་ཉོན་མོངས་ཅན་སྨོས་པ་
ནི༔ ཡང་དག་པའི་ལྟ་བ་ཡོད་པས་སོ། །ཁམས་བཅོ་བརྒྱད་ཀྱི་ནང་ནས། རྟེན་དབང་
པོའི་ཁམས་དྲུག་ནི། མིག་གི་དབང་པོའི་ཁམས་ནས། ཡིད་ཀྱི་དབང་པོའི་ཁམས་ཀྱི་བར་
དྲུག །བརྟེན་པ་རྣམ་ཤེས་ཀྱི་ཁམས་དྲུག་ནི། མིག་གི་རྣམ་པར་ཤེས་པའི་ཁམས་ནས། ཡིད་
ཀྱི་རྣམ་པར་ཤེས་པའི་ཁམས་ཀྱི་བར་དྲུག །ཡུལ་གཟུགས་སོགས་ཀྱི་ཁམས་དྲུག་ནི། གཟུགས་

498
དྲུག་ཚན་པ།
ཁམས་ནས། ཆོས་ཁམས་བར་དྲུག །ཡིད་ཀྱི་དབང་པོའི་ཁམས་དང་། ཡིད་ཀྱི་རྣམ་
པར་ཤེས་པའི་ཁམས་གཉིས་སྔ་ཕྱིའི་ཆ་ནས་འཇོག་པ་མཛོད་རྩ་ལྟར་དང་། ཁམས་བཅོ་
བརྒྱད་དུ་ཕྱེ་བའི་རྣམ་ཤེས་ཀྱི་ཁམས་ལ་ཟག་བཅས་དགོས་པའང་དེ་ཉིད་ལས་ཤེས་པར་བྱའོ།།
སྦྱོར་བ་ཡན་ལག་དྲུག་ནི། སོར་བསམ་གཉིས། སྲོག་རྩོལ་གཉིས། རྗེས་དྲན་ཏིང་ངེ་འཛིན་
གཉིས་དང་དྲུག །ནཱ་རོའི་ཆོས་དྲུག་ནི། གཏུམ་མོ། སྒྱུ་ལུས། འོད་གསལ། འཕོ་བ།
གྲོང་འཇུག །བར་དོའི་གདམས་ངག་དང་དྲུག །དོན་ཚན་དྲུག་ཏུ་བྱས་པ་ནི། བསྐྱེད་
རིམ། གཏུམ་མོ། ལས་རྒྱ། སྟོང་ཉིད་ཀྱི་ལྟ་བ། མཚོན་བྱ་ལམ་གྱི་འོད་གསལ། མཚོན་
བྱེད་སྒྱུ་མ་རྨི་ལམ་དང་དྲུག ། སྨད་མདོ་ཁམས་སྒང་དྲུག་ནི། དམར་རྫ་སྒང་། མི་ཉག་
རབ་སྒང་། སྦྱོར་འབོར་སྒང་། ཟལ་མོ་སྒང་། སྨར་ཁམས་སྒང་། ཚ་བ་སྒང་དང་དྲུག།
སྲིབ་ཁྲི་བཙན་པོའི་དུས་བོད་ལ་ཁྲབ་ཀྱི་ཐོག་མ་སྨར་ཁམས་ནས་བླངས་ཟེར། འགྲོ་བ་རིགས་
དྲུག་ནི། མིའི་འགྲོ་བ། ལྷའི་འགྲོ་བ། ལྷ་མ་ཡིན་གྱི་འགྲོ་བ། དུད་འགྲོ་བ། ཡི་དྭགས་ཀྱི་
འགྲོ་བ། དམྱལ་བའི་འགྲོ་བ་དང་དྲུག ། མིའི་འགྲོ་བ་ལ་མི་ཡིན་མི་དགོས་པ་སོགས་ཤེས་
པར་བྱའོ། །རོ་སྙོམས་སྐོར་དྲུག་ནི། རྣམ་རྟོག་ལམ་འཁྱེར། ལྷ་འདྲེ་ལམ་འཁྱེར། སྡུག་
བསྔལ་ལམ་འཁྱེར། འཆི་བ་ལམ་འཁྱེར། ཉོན་མོངས་ལམ་འཁྱེར། ན་ཚ་ལམ་འཁྱེར་
དང་དྲུག །སྒོམ་བྱུང་མྱུར་ཏུ་སྐྱེ་བའི་རྐྱེན་ཚོགས་དྲུག་ནི། ཡོན་ཏན་ལྔ་ལྡན་གྱི་མཐུན་པའི་
ཡུལ་ན་གནས་པ། འདོད་པ་ཆུང་བ། ཆོག་ཤེས་པ། བྱ་བ་ཕལ་མང་སྤངས་པ། ཚུལ་
ཁྲིམས་རྣམ་པར་དག་པ། འདོད་པ་ལ་སོགས་པའི་རྣམ་རྟོག་ཡོངས་སུ་སྤངས་པ་དང་དྲུག།
ཉན་ས་ལས་གསུངས།
རྒྱ་གར་འཕགས་པའི་ཡུལ་གྱི་གྲོང་ཁྱེར་ཆེན་པོ་དྲུག་ཅེས་གྲགས་པ་ནི། མཉན་ཡོད།
གནས་བཅས། ཙམ་པ་ཀ ། ཝཱ་ར་ཎཱ་སི། ཡངས་པ་ཅན། རྒྱལ་པོའི་ཁབ་དང་དྲུག །རྒྱལ་
པོའི་ཁབ་ཅེས་པའི་རྒྱུ་མཚན་ནི། རྒྱལ་པོ་གཟུགས་ཅན་སྙིང་པོའི་ནང་མཁར་ནི་དམངས་

404
 ༼ཆ༽ དྲུག་ཚན་པ།
ཚོའི་ཁྱིམ་དང་ཉེ་བའི་ལན་གྱིས་འགའ་ཞིག་གིས་མེ་ཤོར་བ་རྒྱལ་པོའི་བཞུགས་ཁང་ན་མཆེད་
པ་ལན་འགའ་བྱུང་བས། རྒྱལ་པོས་མེ་གཟོབས་ཞིག་སླར་དེ་འདྲ་བྱུང་ཚེ་ཁྱིམ་དེ་དུར་ཁྲོད་
དུ་སྤོ་བར་བྱེད་དོ། །ཞེས་ཆད་དྲིལ་བསྒྲགས། མི་རིང་བར་རྒྱལ་པོ་རང་གི་ཁྱིམ་ནས་མེ་
ཤོར་བས།། རང་བཟོ་རང་གཞིག་མི་རུང་གསུངས་ནས་དུར་ཁྲོད་དུ་བསྐྱལ་ལ་ཁང་པ་འགའ་
བཏབ་ནས་བཞུགས་པ་རྒྱལ་པོའི་ཁབ་ཏུ་མིང་ཆགས། དེ་ནས་རྒྱལ་པོ་གཞན་གྱིས་འཇོམས་
སླ་བར་རིགས་ནས། རྐུ་དམག་བཤམས་པའི་གྲོས་བྱས་པ་རྒྱལ་པོ་གཟུགས་ཅན་སྙིང་པོས་
གསན་ཏེ། ལྕགས་རི་དང་མི་ཁྱིམ་མང་པོ་བཏབ། དུར་ཁྲོད་དེ་མཁར་རྫོང་དུ་བསྒྱུར་པ་
ཡིན་ཀྱང་མིང་བསྒྱུར་མ་བྱས་སྐད་དོ། །དེ་ནས་ལྷོ་ནུབ་ཏུ་ལེ་དབར་དྲུག་གི་སར་འཕགས་
པ་འོད་སྲུང་གིས་ལུང་མ་མོ་དང་ཀུན་དགའ་བོས་མདོ་སྡེའི་སྡེ་སྣོད་བསྡུས་པའི་རྡོ་ཁང་ཡོད།
ཡང་ནུབ་ཕྱོགས་སུ་ལེ་དབར་ཉི་ཤུ་ཙམ་ལ་ཕལ་ཆེན་སྡེའི་འདུལ་བ་བསྡུས་པའི་གནས་ཆེན་
ཞིག་ཡོད། རྒྱལ་པོའི་ཁབ་ནས་བྱང་ཕྱོགས་ལེ་དབར་བཞི་བཅུ་ཉེ་སར་བི་ན་ལནྡྲ་སྟེ། འདི་
ལ་སྒྲ་བཤད་མང་པོ་ཡོད་ཀྱང་གཙོ་བོ་ནི་སྦྱིན་པ་ལ་མི་སྐྱོ་བའི་དོན་ཡིན་ལ། རྒྱ་གར་དབུས་
དང་མཐའ་བཞི་སྟེ་ལྔ་ཀའི་རྒྱལ་པོ་སྟོབས་དྲིལ་གྱིས་བཞེངས་པ། སོ་སོ་ནས་དགེ་འདུན་
གྱི་འཚོ་བ་དང་། རིས་སུ་མ་ཆད་པའི་མགོན་མེད་ཡོངས་ལ་ཉིན་བསྟར་གྱི་བཟའ་བཏུང་
དང༌།་ ལོ་བསྟར་གྱི་གོས་ལྷམ་སྦྱིན་པ་རྒྱུན་མ་ཆད་པའི་ཕྱིར་ཡིན་པར་གདའ། འཛམ་
བུའི་གླིང་ན་འདི་ལས་ཆེ་བ་དང༌། བཟོ་ལེགས་པའི་ལྷ་ཁང་མེད་པར་གྲགས། སྒོ་ཁང་
རིམ་པ་བཞིར་བརྩེགས་ལ་དཔངས་སུ་འདོམ་བཅུ་བཞི། ར་བའི་འཐུག་ཚད་ཁྲུ་དྲུག །དཔངས་
སུ་འདོམ་བཅུ། མཐའ་སྐོར་དུ་ཆུས་སྐོར་ཞིང་མེ་ཏོག་གི་ཚལ་གྱིས་མཛེས་པ། ནང་གསེས་
ཀྱི་གྲྭ་ཚང་ལྔ་ལ་དགེ་འདུན་བཞི་སྟོང་ལྷག་ཙམ། པཎྜི་ཏ་ལྷ་འབངས་ལྗོངས་གསུམ་ནས་
བཅུའི་བར་རེ་རེ་འཕར་པའི་གོ་སའི་རིམ་པ་ཡོད་ལ། དེ་དུས་པཎྜི་ཏ་གོ་ས་ཅན་སུམ་བརྒྱ་
ལྷག་པ་ཡོད་སྐད། དུལ་བ་ལྷས་ན་ལེནྡའི་མཁན་པོ་གནང་བའི་དུས་སུ་རེད། དེ་ཉིད་དགུང་

དྲུག་ཚན་པ། ༼ཆ༽ 45
ལོ་བརྒྱ་དང་དྲུག་བཞུགས་འདུག །དེ་དག་ཐང་ཟིང་བླ་མའི་ལམ་ཡིག་དུ་གསལ། དེ་དུས་
ཝཱ་རཱ་ཎ་སཱིར་མང་པོ་བཀུར་བའི་ཉན་ཐོས་སུམ་སྟོང་ཉེ་བ་དང་། དྲང་སྲོང་སྨྲ་བ་རི་དྭགས་
གྱི་ནགས་སར་དགོན་སྡེ་ཆེན་པོར་དགེ་འདུན་སྟོང་ཕྲག་གཉིས་ཙམ་སྡེ་སྔ་མ་དང་འདྲ་བ་
ཡོད་ཅེས་དང་། རྟེན་གཙོ་ཐུབ་པ་ཆོས་འཁོར་མ་དང་། རང་སངས་རྒྱས་ཀྱི་མཆོད་རྟེན་
ལྔ་བརྒྱ་ཡོད་པ་རྣམས་འཇལ། ད་ལྟའི་དུས་སུ་སཱ་ར་ནཱ་ཐ་ཟེར་བ་དེ་རེད། རྡོ་རྗེའི་གདན།
མཐའ་སྐོར་དུ་གོམ་པ་ལྔ་བརྒྱ་ལྷག་ཙམ་དགོན་མིང་མཧཱ་བོདྷིའི་གཙུག་ལག་ཁང་དུ་འབོད་
པ༑ དེའི་མདུན་དུ་བྱང་ཆུབ་གྱི་ཤིང་སྲིད་དུ་འདོམ་བཅུ་ཡོད་པ་མཐའ་སྐོར་དུ་འདོམ་ལྔ་
བརྒྱའི་སོ་ཕག་གི་ར་བ་ཅན། མཧཱ་བོ་དྷིའི་ནང་གསེས་ཀྱི་གྲྭ་ཚང་དྲུག །གཞུང་ཁང་རིམ་
པ་གསུམ། ར་བ་མཁར་ཐབས་མ་འདོམ་བརྒྱད་མཐོ་བ། དགེ་འདུན་སྟོང་ལྷག་པ་བཞུགས་
པ༑ གནས་བརྟན་སྡེ་པའི་ལུགས་ཡིན་པ་ལ་ཐེག་ཆེན་སྤྱོད་པ། རུས་པའི་རིང་བསྲེལ་སོར་
ཚིགས་འདྲ་བ། ཤའི་རིང་བསྲེལ་མུ་ཏིག་འདྲ་བ་བྱིན་རླབས་ཅན་ཡོད། ཆོ་འཕྲུལ་ཟླ་བའི་
དུས་སུ་གནས་དེ་བསྐོར་ན་འོད་འབྱིན་པ་དང་མེ་ཏོག་གི་ཆར་འབེབས་པ་སོགས་ཀྱི་མཚན་
ལྟས་འབྱུང་བ་ངེས་ཅན། དེ་ནས་ཤར་དུ་ལེ་དབར་བརྒྱ་ལྷག་ཙམ་ན་རི་བོ་བྱ་རྐང་ཅན་
ད་ལྟའི་མིང་ཨ་རང་ཇི་ཟེར་བ་དེ་ཡིན་ནམ་བསམ། དེ་དག་ལམ་ཡིག་དེ་རུ་གསལ། མཉན་
ཡོད་ནི། རྒྱལ་པོ་རྩིབས་ཚངས་བྱིན་གྱི་བུ་རྒྱལ་པོ་གསལ་རྒྱལ། དེའི་བུ་རྒྱལ་བྱེད། དེའི་
ཚལ་དུ་མགོན་མེད་ཟས་སྦྱིན་གྱི་ཀུན་དགའ་ར་བོར་སངས་རྒྱས་བཅོམ་ལྡན་འདས་སྐུ་འཁོར་
དང་བཅས་པ་ལོ་ཉི་ཤུ་རྩ་ལྔ་དབྱར་ཁས་བླངས་པའི་གནས། ད་ལྟའི་དུས་སུ་ཤུལ་ཙམ། གནས་
བཅས་ནི། ། གྲོང་ཁྱེར་སེར་སྐྱ་ཡིན་པར་བཤད་ཚུལ་གཅིག་ཡང་འདུག །ཝཱ་རཱ་ཎཱ་སི་ནས་
ཨི་ལ་ཧཱ་བ་འགྲོ་བའི་ལམ་བར་ཨོ་ཡོ་ཧྥུ་ཟེར་བའི་གྲུ་གཟིངས་ཟམ་པ་ཞིག་ཡོད་པ་དེ་རེད།
འདི་ལ་ས་གཏམ་གནས་བཅས་ཟེར། གྲོང་ཁྱེར་འཐབ་པ་མེད་པའང་ཟེར། མང་པོས་
བཀུར་པའི་རྒྱལ་པོའི་རིགས་རྒྱུད་ལྔ་པ་རྒྱལ་པོ་གསོ་སྦྱོང་འཕགས་ཡིན། དེའི་སྤྱི་བོ་ནས་

4ss ༼ཆ༽ དྲུག་ཚན་པ།
ང་ལས་ན་སྐྱེས་བར། འདུལ་བ་པོ་ཏི་ཁ་པར་གསུངས། གནས་དེ་ང་ལས་ན་རྒྱལ་པོར་
དབང་བསྐུར་སའི་གནས་ཡིན་པའང་དེ་ཉིད་ལས་གསུངས། བསྟན་པའི་གཏད་རབས་དགེ་
སློང་ཀུན་དགའ་བོས་ཆུ་བོ་གངྒའི་དབུས་སུ་གླིང་སྤྲུལ་ནས་མི་ལྔ་བརྒྱ་བསྙེན་པར་རྫོགས་པར་
བྱས་ནས་དགྲ་བཅོམ་པ་ལ་བཀོད་པའི་གནས་ཡང་རེད། དེང་སང་གི་དུས་སུ་ཡང་ལོ་བཅུ་
གཉིས་བཅུ་གཉིས་ན་ཨི་ལཱ་ཧཱ་བའི་དུས་ཆེན་རེད་ཅེས་མི་ཚོགས་འབུམ་ཕྲག་མང་པོ་ཚོགས་
ནས་མཆོད་པ་རྒྱ་ཆེན་འབུལ་གྱི་ཡོད་པ་རེད། དེ་དུས་ནས་ད་ལྟའི་བར་མ་ཆད་པ་ཞིག་ཡིན་
ནམ་སྙམ། གནས་དེ་རྒྱལ་པོ་དགའ་བྱེད་རཱ་མ་འཁྲུངས་སའམ་སྐྱེས་ས་ཡང་རེད། ཙམ་
པ་ཀ་ནི། སྔོན་བྷངྒ་ལའི་རྒྱལ་པོའི་ཁབ། དེ་ཡང་ལོ་ཙྪ་པ་ཆེན་པོ་ནག་ཚོས་མཛད་པའི་
བསྟོད་པ་བརྒྱད་ཅུ་པ། ལམ་རིམ་ཆེན་མོར་དྲངས་པ་ལས། ཤར་ཕྱོགས་ཟ་ཧོར་ཡུལ་
མཆོག་ན། །དེ་ན་གྲོང་ཁྱེར་ཆེན་པོ་ཡོད། །བི་ཀྲ་མ་ནི་པུ་ར་ཡིན། །དེ་ཡི་དབུས་ན་རྒྱལ་
པོའི་ཁབ། །ཅེས་དང་། ཕུན་སུམ་ཚོགས་པ་བྷངྒ་ལ་ཡི་ཡུལ། ། ཆོ་རིགས་བཙུན་པ་ཟ་
ཧོར་རྒྱལ་པོའི་རིགས། །བྱང་ཆུབ་སེམས་དཔའ་ཞི་འཚོ་འཁྲུངས་པའི་རྒྱུད། །མར་མེ་
མཛད། ཅེས་འབྲོམ་སྟོན་པ་རིན་པོ་ཆེས་གསུངས་པ་ལྟར། མཁན་ཆེན་ཞི་བ་འཚོ་དང་།
ཇོ་བོ་རྗེ་དཔལ་ལྡན་ཨ་ཏི་ཤ་རྣམས་ཀྱི་འཁྲུངས་སའི་ཡུལ་ཁྱད་པར་ཅན། ད་ལྟའི་དུས་སྐབས་
སུ་བྷང་གལ་པུར་ཟེར་བ་དེའི་རྒྱུད་རེད་ཟེར། ཝཱ་ར་ཎཱ་སི་ནི། རྒྱལ་པོ་ཚངས་སྦྱིན་གྱི་ཁབ།
ཆུ་ཝཱ་ར་ན་དང་། ཆུ་ཎཱ་སཱི་གཉིས་ཀྱི་བར་ཡོད་པའི་གྲོང་ཁྱེར་ཡིན་པས། ཝཱ་ར་ཎཱ་སི། མ་
འོངས་པའི་དུས་མི་ལོ་དུང་ཕྱུར་ཞེ་ལྔ་ཙམ་ན་རྗེ་བཙུན་བྱམས་པ་མགོན་པོ་སྐུ་བལྟམས་པའི་
མཛད་པ་སྟོན་ངེས་ཀྱི་གནས་ཡང་ཡིན། སངས་རྒྱས་འོད་སྲུང་མྱ་ངན་ལས་འདས་པའི་
མཛད་པ་སྟོན་པའི་གནས་འང་ཡིན། ཀུན་ཤེས་ཀོའུ་དི་རྒྱ་དེའི་སྐབས་སྨོན་ལམ་བཏབ་པའི་
ལག་རྗེས་ལ། སྟོན་པ་ཤཱཀྱ་ཐུབ་པའི་བསྟན་པ་ལ་ཐོག་མར་བདེན་པ་བཞི་ཁོང་དུ་ཆུད་པའི་
གདུལ་བྱར་གྱུར་བ་མདོ་ལས་གསུངས། ཀུན་གཟིགས་ལྔ་པ་ཆེན་པོས། ཝཱ་ར་ཎཱ་སཱིའི་སྒྲ་

དྲུག་ཚན་པ། ༼ཆ༽ 487
བཤད་གཞན་གསུངས་ཀྱང་། གོང་གི་དེ་བྱེ་བྲག་བཤད་མཛོད་ལས་གསུངས། དེང་སང་
གི་དུས་ཝཱར་ཎཱ་སཱི་དང་། ཡུལ་ཀ་ཤི་གཉིས་ས་མཚམས་འདྲེས་ནས་ཡོད། ཡུལ་ཀ་ཤི་ནི་
སྔོན་མཐུན་པ་སྤུན་བཞིའི་གནས་རེད། ཡངས་པ་ཅན་ནི། མུ་ཙ་ཕར་པུར་ནས་ཐག་ཉེ་
བར་ཡོད། ཀོའུ་ཤམྦྷི་དང་ས་མཚམས་འདྲེས་ཡོད། སངས་རྒྱས་བཞུགས་པའི་སྐབས་
ནས་རྒྱལ་པོ་མེད་པ་མང་གཙོ་རིང་ལུགས་ཀྱི་ཁྲིམས་སྲོལ་ཡོད་པའི་ལུང་པ་ཡིན་པ་བཀའ་
འགྱུར་ན་གསལ། སངས་རྒྱས་བཅོམ་ལྡན་འདས་གང་གི་དྲུང་དུ་རབ་ཏུ་བྱུང་བའི་མཆོད་
རྟེན་རྣམ་དག་དེ་ན་ཡོད། མཆོད་རྟེན་དེའི་མདུན་ན་རྒྱལ་པོ་ཨ་ཤོ་ཀཱ་མྱ་ངན་མེད་ཀྱིས་
བཞེངས་པའི་རྡོ་རིང་སེངྒེའི་གཟུགས་བརྙན་གསུམ་དང་བཅས་སྐྱོན་མེད་གཅིག་ཡོད། རྒྱལ་
པོའི་ཁབ་ནི་གཟུགས་ཅན་སྙིང་པོའི་ཁབ་ཏུ་བཤད་ཟིན། གཞན་ཡང་། མཐུ་སྟོབས་དབང་
ཕྱུག་རྭ་ལོའི་རྣམ་ཐར་ལས། དཔལ་ན་ལེནྡྲར་གནྡྷོ་ལ་ཆེན་པོ་བདུན། ལྷ་ཁང་ཆེན་པོ་བཅུ་
བཞི། མགོན་ཁང་གཉིས། གྷ་ཌི་སྟོང་དང༌། རྒྱ་ཕིབས་བརྒྱ་རྩ་བརྒྱད་ཡོད་པ། པཎྜིཏ་
དང་གྲུབ་ཐོབ་ཆེན་པོ་རྣམས་ཀྱི་སྒྲུབ་ཁང་དང༌། དངོས་གྲུབ་བརྙེས་པའི་གནས་ཆུང་ངུ་
འབུམ་ཕྲག་ཏུ་ལོངས་པས་ཕན་ཚུན་རེ་མིག་ལྟར་འབྲེལ་བོ། པཎྜིཏ་ལྔ་བརྒྱ་འདུ་བའི་བསྟི་
གནས་ངོ་མཚར་ཅན་ཡོད། དེ་དུས་མངའ་བདག་མེ་ཏྲི་པ་དང་། བླ་མ་ཤནྟི་པ་དང་། རིག་
པའི་ཁུ་བྱུག་ཆེ་ཆུང་གཉིས་རྣམས་ལས་ཆོས་ཞུས་པ་ཡང་རྣམ་ཐར་དེ་ན་ཡོད། འགྲོ་བ་
རྣམས་འཁོར་བར་འཁོར་བ་ཟོ་ཆུན་གྱི་འཁྲུལ་འཁོར་དང་དཔེ་དྲུག་གིས་འདྲ་ཚུལ་ནི།
བཅིངས་བར་འདྲ་བ། བྱེད་པོས་འདྲ་བ། འཁོར་ཚུལ་གྱིས་འོདྲ་བ། འབད་རྩོལ་གྱིས་
འདྲ་བ། གོ་རིམ་མ་ངེས་པར་འདྲ་བ། མནར་བར་འདྲ་བ་དང་དྲུག །འཇུག་པ་དང་རང་
འགྲེལ་ལྟར་རོ། །ཚུལ་ཁྲིམས་རྣམ་པར་དག་པ་བསྲུང་བའི་ཕན་ཡོན་དྲུག་ནི། སྒོམ་བྱུང་
གི་ཏིང་ངེ་འཛིན་སྐྱེ་སླ་བ། བྱང་ཆུབ་ཀྱི་སེམས་སྐྱེ་སླ་བ། གསང་སྔགས་ཀྱི་དངོས་གྲུབ་
འགྲུབ་སླ་བ། སྦྱིན་བདག་གི་དད་ཟས་འཇུ་པ། སྨོན་ལམ་ཅི་བཏབ་པ་འགྲུབ་སླ་བ། མྱུར་

408 ༼ཆ༽ དྲུག་ཚན་པ།
ཏུ་ཐར་པ་དང་ཐམས་ཅད་མཁྱེན་པའི་གོ་འཕང་འཐོབ་པ་དང་དྲུག །བྱེ་བྲག་སྨྲ་བའི་ལུགས་
ལ་རྒྱུ་དྲུག་ནི། བྱེད་རྒྱུ། ལྷན་ཅིག་འབྱུང་རྒྱུ། སྐལ་མཉམ་གྱི་རྒྱུ། མཚུངས་ལྡན་གྱི་རྒྱུ།
ཀུན་འགྲོའི་རྒྱུ། རྣམ་སྨིན་གྱི་རྒྱུ་དང་དྲུག །མཛོད་རྩ་ལས་གསུངས། གྲུབ་མཐའ་གོང་
མའི་ལུགས་ལ། རྣམ་སྨིན་གྱི་རྒྱུ་ལ་དགེ་བ་ཟག་མེད་ཡོད། ཚོར་བ་དྲུག་ནི། མིག་ཤེས་
སུ་གྱུར་པའི་ཚོར་བ། རྣ་ཤེས་སུ་གྱུར་པའི་ཚོར་བ། སྣ་ཤེས་སུ་གྱུར་པའི་ཚོར་བ། ལྕེ་
ཤེས་སུ་གྱུར་པའི་ཚོར། ལུས་ཤེས་སུ་གྱུར་པའི་ཚོར་བ། ཡིད་ཤེས་སུ་གྱུར་པའི་ཚོར་བ་
དང་དྲུག །འདུ་ཤེས་དྲུག་ནི། མཚན་བཅས་ཀྱི་འདུ་ཤེས། མཚན་མེད་ཀྱི་འདུ་ཤེས། རྒྱ་
ཆུང་བའི་འདུ་ཤེས། རྒྱ་ཆེན་པོའི་འདུ་ཤེས། ཚད་མེད་པའི་འདུ་ཤེས། ཅི་ཡང་མེད་པའི་
འདུ་ཤེས་དང་དྲུག །བྱེ་བྲག་སྨྲ་བའི་ལུགས་ཀྱི་དགྲ་བཅོམ་པ་དྲུག་ནི། འཆི་བར་སེམས་
པའི་ཆོས་ཅན་གྱི་དགྲ་བཅོམ་པ། རྗེས་སུ་བསྲུང་བའི་ཆོས་ཅན་གྱི་དགྲ་བཅོམ་པ། གནས་
པ་ལས་མི་བསྐྱོད་པའི་དགྲ་བཅོམ་པ། རྟོགས་པའི་སྐལ་བ་ཅན་གྱི་དགྲ་བཅོམ་པ། མི་གཡོ་
བའི་ཆོས་ཅན་གྱི་དགྲ་བཅོམ་པ། ཉམས་པའི་ཆོས་ཅན་གྱི་དགྲ་བཅོམ་པ་དང་དྲུག །ཐ་
མ་འདི་མདོ་སྡེ་པ་ཡན་ཆད་ཀྱི་ལུགས་ལ་མཐོང་ཆོས་བདེ་གནས་ཀྱི་ཏིང་ངེ་འཛིན་ལས་ཉམས་
པ་ལ་བྱེད་དོ། །ཟག་པའི་སྒོ་དྲུག་ནི། ཟག་པའི་བདག་ཉིད། ཟག་པ་དང་འབྲེལ་བ། ཟག་
པའི་རྗེས་སུ་འབྲེལ་བ། ཟག་པས་བཅིངས་པ། ཟག་པའི་རྗེས་སུ་མཐུན་པ། ཟག་པའི་རྒྱུ་
ལས་བྱུང་བ་དང་དྲུག །ཀུན་བཏུས་ལས་གསུངས། བསམ་གཏན་ས་དྲུག་ནི། བསམ་
གཏན་དང་པོའི་ཉེར་བསྡོགས་མི་ལྕོགས་མེད་པ། བསམ་གཏན་དང་པོའི་དངོས་གཞི་ཙམ་
ཁྱད་གཉིས། བསམ་གཏན་ཕྱི་མ་གསུམ་གྱི་དངོས་གཞི་གསུམ་དང་དྲུག །བྱང་ས་དང་
ཉན་ས་རྣམས་ལས་གསུངས། སྡུག་བསྔལ་དྲུག་ནི། ངེས་པ་མེད་པའི་སྡུག་བསྔལ། ངོམས་
མི་ཤེས་པའི་སྡུག་བསྔལ། ལུས་ཡང་ཡང་འདོར་པའི་སྡུག་བསྔལ། ཡང་ཡང་ཉིང་མཚམས་
སྦྱོར་བའི་སྡུག་བསྔལ། ཡང་ཡང་མཐོ་དམན་དུ་འགྱུར་པའི་སྡུག་བསྔལ། གྲོགས་མེད་

དྲུག་ཚན་པ། ༼ཆ༽ 4g
པའི་སྡུག་བསྔལ་དང་དྲུག །མངོན་ཤེས་དྲུག་ནི། རྫུ་འཕྲུལ་གྱི་མངོན་ཤེས། ལྷའི་མིག་གི་
མངོན་ཤེས། ལྷའི་རྣ་པའི་མངོན་ཤེས། གཞན་སེམས་ཤེས་པའི་མངོན་ཤེས། སྔོན་གནས་
རྗེས་དྲན་གྱི་མངོན་ཤེས། ཟག་པ་ཟད་པའི་མངོན་ཤེས་དང་དྲུག །དང་པོ་ལྔ་ཕྱི་ནང་ཐུན་
མོང་གི་ཡོན་ཏན་དང་། ཐ་མ་ནང་པ་ཁོ་ནའི་ཡོན་ཏན་ནོ། །བྱེ་བྲག་པའི་ལུགས་གྱི་ཚིག་
དོན་དྲུག་ནི། རྫས། ཡོན་ཏན། ལས། སྤྱི། བྱེ་བྲག །འདུ་བ་དང་དྲུག །བྲམ་ཟེའི་ལས་
དྲུག་ནི། ཀློག་པ། ཀློག་ཏུ་འཇུག་པ། མཆོད་སྦྱིན། མཆོད་སྦྱིན་བྱེད་དུ་འཇུག་པ། སྦྱིན་
པ༑ ལེན་པ་དང་དྲུག །བོད་མིའི་ཐོག་མ་མིའུ་གདུང་དྲུག་ནི། སེ། རྨུ། ལྡོང༌། སྟོང་། བྲུ།
དབྲ་དང་དྲུག །བོད་ལ་ལྷོ་ཁ་ཡར་ཀླུང་གོང་པོ་རིའི་མདུན་རྩེ་ཐང་མིའུ་གདུང་དྲུག་རྩེད་
མོ་རྩེ་བའི་ཐང་ཡོད་པ་དེ་ལ་རྩེ་ཐང་ཟེར། བོད་ཀྱི་རྒྱལ་པོ་བར་གྱི་ལེགས་དྲུག་ནི། ཨེ་
ཤོ་ལེགས། དེ་ཤོ་ལེགས། ཐི་ཤོ་ལེགས། གུ་རུ་ལེགས། འབྲོང་ཞི་ལེགས། ཨི་ཤོ་ལེགས་
དང་དྲུག །འདུལ་བའི་གླེང་གཞིའི་དྲུག་སྡེ་ནི། འཆར་ཀ །དགའ་བོ། ཉེ་དགའ། འདུན་
པ༑ འགྲོ་མགྱོགས། ནབས་སོ་དང་དྲུག ། ལུང་ཕྲན་ཚེགས་ལས་གསུངས། སྐྱེ་རྒུའི་
བདག་མོ་དགུང་ལོ་བརྒྱ་དང་ཉི་ཤུ་བཞུགས་པ་དེ་ཉིད་ལས་གསུངས། ཁམས་དྲུག་ནི། སའི་
ཁམས། ཆུའི་ཁམས། མེའི་ཁམས། རླུང་གི་ཁམས། ནམ་མཁའི་ཁམས། རྣམ་ཤེས་ཀྱི་
ཁམས་དང་དྲུག །ཀུན་བཏུས་ལྟར་ན། ས་དང་སའི་ཁམས་གཉིས་ལ་མུ་བཞི་ཡོད། མཛོད་
ལྟར་ན། འདིར་ཁམས་དེ་དེ་ཡིན་པ་དགོས་གསུངས། ཕ་ལས་ཐོབ་པའི་རུས་རྐང་ཁུ་བ།
མ་ལས་ཐོབ་པའི་ཤ་པགས་ཁྲག་དྲུག་དང་དྲུག་ལ་ཁམས་དྲུག་ཡང་ཟེར། དྲི་མ་དྲུག་ནི། དྲི་
ཆེན། དྲི་ཆུ། མིག་སྐྱག །རྣ་སྤབ། མཆིལ་མ། སྣབས་དང་དྲུག །སེམས་དྲུག་གི་སྒོ་ནས་
མདོ་སྔགས་ཀྱི་གདུལ་བྱར་ཞུགས་ཅེས་པའི་སེམས་དྲུག་ནི། རྩ་བའི་སེམས། རྗེས་སུ་སྤྱོད་
པའི་སེམས། ངེས་པར་འཛིན་པའི་སེམས། སྡོམ་པའི་སེམས། ལྷན་ཅིག་པ་རེ་བའི་སེམས་
སམ་སྨོན་པའི་སེམས་དང་དྲུག ། རྒྱན་སྣང་དང་། མདོ་སྡེ་རྒྱན་གྱི་དབྱིག་འགྲེལ་རྣམས་

500
 ༼ཆ༽ དྲུག་ཚན་པ།
ལས་གསུངས། བྱེ་བྲག་སྨྲ་བའི་ལུགས་ལ་ཆོས་འཁོར་གྱི་ཁྱད་པར་དྲུག་གི་དཔེ་དྲུག་ནི། མྱུར་
བར་འགྲོ་བ། ས་གཞན་དང་གཞན་དུ་འགྲོ་བ། མ་རྒྱལ་བ་ལས་རྒྱལ་བ། རྒྱལ་བ་རྣལ་དུ་
འགོད་པ། མཐོ་བ་ལ་འཕར་པ། དམའ་བ་ལ་འབབ་པའི་ཁྱད་པར་དྲུག་དཔེ་འཁོར་བསྒྱུར་
གྱི་འཁོར་ལོ་ལ་ཚང་བ་བཞིན་ནོ། །མཛོད་རྩ་བ་ལས་གསུངས། འདོད་ལྷ་རིགས་དྲུག་
ནི༔ རྒྱལ་ཆེན་རིགས་བཞི། སུམ་ཅུ་རྩ་གསུམ་ནི་ནོར་ལྷ་བརྒྱད། དྲག་པོ་བཅུ་གཅིག །ཉི་མ་བཅུ་
གཉིས། ཐ་སྐར་གྱི་བུ་གཉིས་ཏེ་སོ་གསུམ། ཡང་ན་རྣམ་པར་མཉམ་འཕྲུལ་ལ་སོགས་པའི་གནས་སོ་གསུམ་
ཡོད་པས་སུམ་ཅུ་རྩ་གསུམ། འཐབ་བྲལ། དགའ་ལྡན། འཕྲུལ་དགའ། གཞན་འཕྲུལ་དབང་
བྱེད་དང་དྲུག །རྒྱལ་པོ་གཏུམ་པོ་རབ་སྣང་གིས་རྨི་ལམ་དུ་ཐོས་པའི་ས་བླའི་སྒྲ་དྲུག་ནི།
དྲུག ། མེད། བདག །ངན། སེམས། བདག་ཅིག་ཅེས་བྱ་བ་དང་དྲུག ལུང་ཕྲན་ཚེགས་
ལས་གསུངས། ཡང་དེ་ཉིད་ཀྱིས་རྨི་ལམ་དུ་ཐོས་པའི་བར་སྣང་གི་སྒྲ་དྲུག་ནི། ཐམས་
ཅད། སུ། གང་། དེ་ནི། དེ་རྣམས། འདི་དག །ཅེས་པ་དང་དྲུག །ལུང་ཕྲན་ཚེགས་
ལས་གསུངས། མཐར་ཐུག་གི་ཐེག་པ་གསུམ་དུ་འདོད་པའི་ནང་པའི་གྲུབ་མཐའ་སྨྲ་བའི་
ལུགས་ལ། རིགས་དྲུག་ནི། ཉན་ཐོས་ཀྱི་རིགས། རང་རྒྱལ་གྱི་རིགས། ཐེག་ཆེན་གྱི་
རིགས། ངེས་པའི་རིགས། མ་ངེས་པའི་རིགས། ཆད་པའི་རིགས་དང་དྲུག །ཁྲི་དྲུག་
འགྱོག་ནི། སེང་གེ །གླང་ཆེན། རྟ་མཆོག ། རྨ་བྱ། ཤང་ཤང་། གྱད་ཀྱི་མི་དང་དྲུག།
སྙིང་པོ་སྐོར་དྲུག་ནི། དོ་ཧ་མཛོད། ཕྱག་རྒྱ་བཞི་གཏན་ལ་དབབ་པ། ཤེས་རབ་ཡེ་ཤེས་
གསལ་བ། གནས་པ་བསྡུས། བསམ་གྱིས་མི་ཁྱབ་པའི་རིམ་པའི་མན་ངག །སེམས་ཀྱི་
སྒྲིབ་པ་སྦྱོང་བ་དང་དྲུག་ཟེར། མཐའ་དྲུག་གི་བཤད་པ་ནི། དྲང་དོན་ངེས་དོན་གྱི་བཤད་
པ་གཉིས། དགོངས་པ་ཅན་དང་དགོངས་པ་ཅན་མ་ཡིན་པའི་བཤད་པ་གཉིས། སྒྲ་ཇི་བཞིན་
པ་དང་སྒྲ་ཇི་བཞིན་མ་ཡིན་པའི་བཤད་པ་གཉིས་དང་དྲུག ། སྦྱིན་སོགས་དྲུག་སྤང་བྱ་སོ་
སོའི་གཉེན་པོར་སྦྱར་ཚུལ་ནི། དང་པོ་ནས་འཁོར་བ་ལས་མི་འདའ་བའམ་མི་འཕགས་པའི་

50i
དྲུག་ཚན་པ། ༼ཆ༽
རྒྱུ་ནི་གཉིས་ཏེ། ལོངས་སྤྱོད་ལ་ཆགས་པ། ཁྱིམ་ལ་ཆགས་པའོ། །དེའི་གཉེན་པོར་ནི།
སྦྱིན་པ་དང་ཚུལ་ཁྲིམས་སོ། ། ལན་གཅིག་འཕགས་ཀྱང་མཐར་མ་ཕྱིན་པར་སླར་ལྡོག་པའི་
རྒྱུ་གཉིས་ནི། སེམས་ཅན་གྱི་ལོག་སྒྲུབ་ཀྱིས་སྡུག་བསྔལ་བ་དང༌། དགེ་ཕྱོགས་ལ་ཡུན་
རིང་པོར་སྦྱོར་བས་ཡོངས་སུ་སྐྱོ་བའོ། །དེའི་གཉེན་པོར་བཟོད་པ་དང་བརྩོན་འགྲུས་སོ།།
བར་དུ་མ་ལོག་ཀྱང་ཆུད་ཟ་བའི་རྒྱུ་གཉིས་ནི། སེམས་དགེ་བའི་དམིགས་པ་ལ་མི་གནས་
པར་རྣམ་པར་གཡེང་བ་དང་། ཤེས་རབ་འཆལ་བའོ། །དེའི་གཉེན་པོར་བསམ་གཏན་
དང་ཤེས་རབ་པོ། །ལམ་རིམ་ཆེན་མོ་ལས་གསུངས། །རོ་དྲུག་ནི། མངར་བ། སྐྱུར་བ།
བསྐ་བ། ཁ་བ། ཚ་བ། ལན་ཚྭ་བ་དང་དྲུག །དེ་དག་རེ་རེ་ལ་མངར་བའི་མངར་བ་
སོགས་དྲུག་དྲུག་དུ་ཕྱེ་བས་སོ་དྲུག །དེ་དག་རེ་རེ་ལའང་མཆོག་འབྲིང་དམན་གསུམ་གསུམ་
དུ་ཕྱེ་བས་རོ་བརྒྱ་དང་བརྒྱད་ཡོད། བླ་མཆོད་ལས། རོ་བརྒྱའི་དཔལ་འཛིན་རྒྱ་ཇའི་བཏུང་
བ་དང་། །ཞེས་སོ། །སེམས་ཀྱི་བཞག་ཐབས་དྲུག་ནི། སྤྲིན་དང་བྲལ་བའི་ཉིན་བཞིན
བཞག་པ། ཁྱུང་ཆེན་མཁའ་ལྡིང་བཞིན་བཞག་པ། རྒྱ་མཚོ་ཆེན་པོའི་གཟིངས་བཞིན་བཞག་
པ༈ མཁའ་ལ་བྱ་འཕུར་རྗེས་བཞིན་བཞག་པ། རས་བལ་བརྡལ་བ་བཞིན་བཞག་པ་དང་
དྲུག །རྒྱལ་པོ་རིགས་མི་འདྲ་བ་དྲུག་ནི། ཀླུའི་རྒྱལ་པོ་རྒྱ་མཚོ། གནོད་སྦྱིན་གྱི་རྒྱལ་པོ་
ལུས་ངན། ནམ་མཁའ་ལྡིང་གི་རྒྱལ་པོ་སྟོབས། ལྷ་མ་ཡིན་གྱི་རྒྱལ་པོ་སྒྲ་གཅན། མིའ མ་
ཅིའི་རྒྱལ་པོ་ལྗོན་པ། ལྟོ་འཕྱེ་ཆེན་པོའི་རྒྱལ་པོ་ལག་བཟང་དང་དྲུག །ལྷའི་བུ་རབ་རྩལ་
སེམས་ཀྱིས་ཞུས་པའི་མདོ་ལས་གསུངས། ཟླ་བ་གཅིག་གི་དུས་ཆེན་དྲུག་ནི། ཚེས་བརྒྱད།
བཅུ་བཞི། བཅོ་ལྔ། ཉེར་གསུམ། ཉེར་དགུ། གནམ་གང་དང་དྲུག །དེ་དྲུག་ལ་རིམ་
བཞིན་རྒྱལ་ཆེན་རིགས་བཞི། སུམ་ཅུ་རྩ་གསུམ། འཐབ་བྲལ། དགའ་ལྡན་འཕྲུལ་དགའ།
གཞན་འཕྲུལ་དབང་བྱེད་ཀྱི་ལྷ་རྣམས་མི་ཡུལ་དུ་ཆོས་ཉན་དུ་འོང་། མཐོ་སར་བསྡད་ནས་
ཆོས་ཉན་ཆོག་པའི་གནང་པ་དེ་དུས་སྦྱིན་དགོས། གནང་བ་སྦྱིན་པའི་ཚིག་ནི། ནམ་མཁའི་

502
 ༼ཆ༽ དྲུག་ཚན་པ།
མཐའ་གཏུགས་འཇིག་རྟེན་ཐམས་ཅད་ན། །སོགས་བློཀ་གཉིས། བྱམས་པའི་སྨོན་ལམ་
གྱི་འགྲེལ་བར་བཤད་ཟིན། གཞི་དྲུག་ནི། རླུང་དཀྱིལ་ས་གཞི་སོགས། གནས་ཁང་གོས་
མལ་སོགས། ལོ་ལེགས་པ། མཐུན་བདེ། ཉི་ཟླ། ཁ་ཟས་དང་དྲུག །དེ་དག་གོ་རིམ་
བཞིན་དུ་སེམས་ཅན་རྣམས་ཐུར་དུ་མི་ལྟུང་བའི་རྒྱུ་དང་། གནོད་བྱེད་ཀྱིས་མི་གནོད་པའི་
རྒྱུ་དང་། ཁམ་ཟས་ཀྱི་རྒྱུ་དང་། མཚོན་སོགས་ཀྱིས་མ་རུང་བར་མི་འགྱུར་བའི་རྒྱུ་དང་།
གཟུགས་སྣང་བའི་རྒྱུ་དང་། ལུས་གནས་པ་དང་རྟེན་པའི་རྒྱུའོ། །སྲུང་བ་དྲུག་ནི། གླང་
པོའི་ཚོགས་སྲུང་བ་དང་། རྟའི་ཚོགས་དང་། ཤིང་རྟའི་ཚོགས་དང་། དཔུང་ཆུང་བའི་
ཚོགས་དང་། ནོར་གྱི་སྟོབས་དང། མཛའ་བཤེས་ཀྱི་སྟོབས་སྲུང་བ་དང་དྲུག །དེང་སང་
དེ་དག་ལ་མདོར་བསྡུས་སྦྱོར་ཆོག་པ་མང་པོ་ཡོད།
མ་ཎི་ཡིག་དྲུག་ནི། ཨོཾ་མ་ཎི་པདྨེ་ཧཱུྃ། ཨོ་འདིར་ཐབས་ཀྱི་ཡེ་ཤེས་ལྔ། །མ་ཎི་
ཐབས་ཤེས་ཟུང་དུ་འབྲེལ། །པདྨེ་བདེ་སྟོང་དབྱེར་མེད་པ། ། ཧཱུཾ་འདིར་ཤེས་རབ་ཡེ་ཤེས་
ལྔའོ། །ཞེས་རྗེ་བཙུན་དམ་པས་གསུངས། ཡི་གེ་དྲུག་པའི་རིག་སྔགས་བཟླས་ན་ཕན་ཡོན་
དྲུག་ཚན་དྲུག་གསུངས་པ་ལས། དྲུག་ཚན་དང་པོ་ནི། ཕར་ཕྱིན་དྲུག་ཡོངས་སུ་རྫོགས་
པར་འགྱུར་ཏེ། ཨོཾ་གྱིས་སྦྱིན་པའི་ཕར་ཕྱིན་གྱི་ཆོས་རྣམས་རྫོགས་པ་ནས། མས་ཚུལ་
ཁྲིམས། ཎིས་བཟོད་པ། པད་ཀྱིས་བརྩོན་འགྲུས། མེས་བསམ་གཏན། ཧཱུྃ་གྱིས་ཤེས་
རབ་ཀྱི་ཕར་ཕྱིན་གྱི་ཆོས་རྣམས་མཐར་ཕྱིན་པར་འགྱུར་རོ། །དྲུག་ཚན་གཉིས་པ། ཨོ་
གྱིས་ལྷའི་སྡུག་བསྔལ་ལས་གྲོལ། མས་ལྷ་མ་ཡིན། ཎིས་མི་ཡི། པད་ཀྱིས་ཡི་དྭགས་ཀྱི།
མེས་དུད་འགྲོའི། ཧཱུྃ་གྱིས་དམྱལ་བའི་སྡུག་བསྔལ་ལས་གྲོལ། དྲུག་ཚན་གསུམ་པ། ཨོ་
གྱིས་མཆོག་གི་དངོས་གྲུབ་འཐོབ། མས་ཐུན་མོང་གི་དངོས་གྲུབ། ཎིས་ནད་གདོན་ཞི་
བའི་དངོས་གྲུབ། པད་ཀྱིས་ཚེ་དང་བསོད་ནམས་ཀྱི་དངོས་གྲུབ། མེས་མི་ནོར་ཟས་གསུམ་
དབང་དུ་སྡུད་པའི་དངོས་གྲུབ། ཧཱུྃ་གྱིས་དགྲ་བགེགས་གནོད་བྱེད་ཚར་གཅོད་པའི་དངོས་

དྲུག་ཚན་པ། ༼ཆ༽ 503
གྲུབ། དྲུག་ཚན་བཞི་པ། ཨོཾ་གྱིས་གཏི་མུག་དག་པར་འགྱུར། མས་ཞེ་སྡང་། ཎིས་སེར་
སྣ༑ པད་ཀྱིས་འདོད་ཆགས། མེས་ཕྲག་དོག །ཧཱུྃ་གིས་ང་རྒྱལ་གྱི་སྒྲིབ་པ་དག་པར་འགྱུར།
དྲུག་ཚན་ལྔ་པ། ཨོཾ་གྱིས་སྤྱན་རས་གཟིགས་ཀྱི་སྐུ་ཐོབ། མས་དེའི་གསུང་ཐོབ། ཎིས་
དེའི་ཐུགས་ཐོབ། པད་ཀྱིས་དེའི་ཡོན་ཏན་ཐོབ། མེས་དེའི་འཕྲིན་ལས་ཐོབ། ཧཱུྃ་གིས་
སྤྱན་རས་གཟིགས་ཀྱི་མཛད་པ་ཐོབ། དྲུག་ཚན་དྲུག་པ་ནི། ཨོཾ་གྱིས་ཚོགས་ལམ་གྱི་ཡོན་
ཏན་ཐོབ། མས་སྦྱོར་ལམ་གྱི་དེ་དང་།། ཎིས་མཐོང་ལམ་གྱི་དང་། པད་ཀྱིས་སྒོམ་ལ་
གྱི་དང་། མས་མི་སློབ་ལམ་གྱི་དང་། ཧཱུྃ་གིས་ཐམས་ཅད་མཁྱེན་པའི་ཡོན་ཏན་འཐོབ་
པར་འགྱུར་རོ། །ཞེས་ཆོས་རྒྱལ་སྲོང་བཙན་སྒམ་པོས་གསུངས་སོ། ། མི་སློབ་ལམ་གྱི་
ཡོན་ཏན་དང་ཐམས་ཅད་མཁྱེན་པའི་ཡོན་ཏན་གཉིས་ལ་ཁྱད་པར་ཇི་ལྟར་ཡོད་དཔྱད།
གཞན་ཡང་ཡི་གེ་དྲུག་པའི་ཕན་ཡོན། ཟ་མ་ཏོག་བཀོད་པའི་མདོ་ལས། བྱང་ཆུབ་སེམས་
དཔའ་ཆེན་པོ་སྒྲིབ་པ་རྣམ་པར་སེལ་བའི་བྱུང་བ་ལས་ཤེས་པར་བྱའོ། །ཙ་ན་ཀས། མ་
ག་དྷཱའི་རྒྱལ་པོ་བྱས་པའི་སྐབས་སུ། མཁས་པ་སྒོ་དྲུག་ཏུ་གྲགས་པ་རྣམས་ནི། ནཱ་ལེནྡྲའི་
ཤར་སྒོ་སྲུང་བ་སློབ་དཔོན་ཤཱནྟི་པ། ལྷོ་སྒོ་སྲུང་བ་ཤེས་རབ་འབྱུང་གནས། ནུབ་སྒོ་སྲུང་
བ་ངག་གི་དབང་ཕྱུག་གྲགས་པ། བྱང་སྒོ་སྲུང་བ་ནཱ་རོ་བ། དབུས་ཀྱི་ཀ་ཆེན་བྲམ་ཟེ་རིན་
ཆེན་རྡོ་རྗེ། དབུས་ཀྱི་ཀ་ཆེན་གཉིས་པ་ཛྷན་ཤྲཱི་མི་ཏྲ་དང་དྲུག །
སྒོམ་པའི་ཚུལ་ལ་དྲུག་ཏུ་དབྱེ་བ་ནི། དཔེར་ན། སྟོང་པ་ཉིད་དང་བདེན་པ་བཞི་
ལྟ་བུ་འཛིན་སྟངས་ཡུལ་དུ་བྱས་ནས་སྒོམ་པ། བྱམས་པ་སྙིང་རྗེ་བྱང་ཆུབ་ཀྱི་སེམས་ལྟ་
བུ་ཡུལ་ཅན་གྱི་ངོ་བོར་བསྐྱེད་ནས་སྒོམ་པ། ཚོགས་ལམ་གྱི་སྐབས་སུ་དབང་སྟོབས་རྣམས་
རྗེས་མཐུན་གྱི་རྣམ་པས་སྒོམ་པ། སོ་སོ་སྐྱེས་བོས་མཁྱེན་པ་གསུམ་རྟོགས་རིགས་ཀྱི་སྒོ་
ནས་སྒོམ་པ། སོ་སྐྱེས་ཕལ་པས་དངོས་པོ་བརྒྱད་མཚན་ཉིད་རྗེས་སུ་དཔྱོད་པའི་སྒོ་ནས་
སྒོམ་པ། སློབ་པ་རྣམས་སངས་རྒྱས་ཀྱི་གསང་བ་གསུམ་སྨོན་ལམ་གྱི་རྣམ་པའི་སྒོ་ནས་

504 ༼ཆ༽ དྲུག་ཚན་པ།
སྒོམ་པ་དང་དྲུག །གང་ཐོས་བསམ་གྱིས་ཤེས་པ་དེ་སྒོམ་དགོས་པར་མདོ་སྡེ་དགོངས་འགྲེལ་
ལས་གསུངས་པའི་ཕྱིར། ཐོས་པ་དེ་ཡང་རྗེ་བློ་གྲོས་རྒྱལ་མཚན་གྱི་གསུང་ལས། སྔོན་
ཆད་བློ་ཡུལ་མ་བཟུང་བའི། །ཆོས་གང་ཐོས་ནས་བློར་བཟུང་བ། །དེ་ལ་ཐོས་པ་ཞེས་བྱར་
བྱ༑ ་༑ རྣམ་པར་ཐོས་ཀྱང་བློ་མ་བཟུང་། །དེ་ལ་ཐོས་པའི་མིང་མི་འབྱུང༌། སྔར་བཤད་
ཟིན། ཐོས་པའི་ཕན་ཡོན་ནི། ཚོམས་ལས། དེ་བཞིན་འདི་ན་རིགས་སྐྱེས་པའི། །མི་དེ་
བློ་གྲོས་ལྡན་གྱུར་ཀྱང་། །སྡིག་པ་དང་ནི་དགེ་བའི་ཆོས། །མ་ཐོས་བར་དུ་ཤེས་མི་འགྱུར།།
ཞེས་དང་། ཐོས་པས་ཆོས་རྣམས་ཤེས་པར་འགྱུར། །ཐོས་པས་སྡིག་ལས་ལྡོག་པར་བྱེད།།
ཐོས་པས་དོན་མ་ཡིན་པ་སྤོང་། །ཐོས་པས་མྱ་ངན་འདས་པ་འཐོབ། །ཅེས་དང༌། སྐྱེས་
རབས་ལས། གང་ཞིག་ཐོས་པས་ཡིད་ནི་དད་གྱུར་ན། །ལེགས་པར་དགའ་ལ་བརྟན་པ་
ཉིད་དུ་འགྱུར། །ཤེས་རབ་སྐྱེ་ཞིང་གཏི་མུག་མེད་པར་འགྱུར། །རང་གི་ཤས་ཀྱང་དེ་ནི་
ཉོ་བའི་རིགས། །འདི་ལ་འགྱུར་མི་འདྲའང་ཡོད། ཐོས་པ་གཏི་མུག་མུན་སེལ་སྒྲོན་མེ་ཡིན། །རྐུན་
པོ་ལ་སོགས་མི་མཁྱེར་ནོར་གྱི་མཆོག །ཀུན་ཏུ་རྨོངས་པའི་དགྲ་འཇོམས་མཚོན་ཆ་ཡིན།།
ཐབས་ཚུལ་མན་ངག་སྟོན་པ་གྲོགས་ཀྱི་མཆོག །ཕོངས་པར་གྱུར་ཀྱང་མི་འགྱུར་མཛའ་
བོ་ཡིན། །གནོད་པ་མེད་པ་མྱ་ངན་ནད་ཀྱི་སྨན། །ཉེས་པ་ཆེན་པོའི་དཔུང་འཇོམས་དཔུང་
གི་མཆོག །གྲགས་དང་དཔལ་དང་གཏེར་གྱི་མཆོག་ཀྱང་ཡིན། ཡ་རབས་རྣམས་དང་
ཕྲད་ན་(ཡང་ན་སྐྱིད་ཀྱི་མཆོག་）སྐྱེས་ཀྱི་མཆོག །ཚོགས་ཀྱི་ནང་ན་མཁས་པ་མགུ་བར་འགྱུར།།
ཞེས་དང་། ཐོས་པའི་རྗེས་འཇུག་སྒྲུབ་པ་སྙིང་པོར་བྱེད། །སྐྱེ་བའི་རྫོང་ལས་ཚེགས་ཆུང་
ཐར་བར་འགྱུར། །ཞེས་དང་། ཚོམས་ལས། མིག་ལྡན་མར་མེ་ཡོད་པ་ཡིས། །གཟུགས་
རྣམས་མཐོང་བ་ཇི་ལྟ་བར། །དེ་བཞིན་དགེ་དང་སྡིག་པའི་ཆོས། །ཐོས་པས་རྣམ་པར་
ཤེས་པར་འགྱུར། །ཞེས་དང༌། རྗེ་དགེ་འདུན་གྲུབ་པས་མཛད་པའི་ཚད་མ་རིགས་རྒྱན་
ལས། མང་དུ་ཐོས་པའི་སྒྲོན་མེ་མ་བསྟེན་ན། །རྨོངས་པའི་མུན་པ་སེལ་བར་མི་ནུས་ཤིང་།།

བདུན་ཚན་པ། ༼ཆ༽ 505
ཡང་ཡང་བསམ་པའི་དྲན་པས་མ་བསྐྱངས་ན། །ཐོས་པའི་ནོར་མཆོག་བསྲུང་བར་ནུས་
མ་ཡིན། །བསམ་པའི་དོན་ལ་རྩེ་གཅིག་མ་བསྒོམ་ན། ། སྲིད་པའི་ས་བོན་སྤོང་བར་ག་ལ་
ནུས། །དེ་ཕྱིར་ཐོས་བསམ་སྒོམ་པས་རྒྱུད་སྦྱངས་ནས། །དལ་བའི་རྟེན་ལ་སྙིང་པོ་ལེན་
པ་གཅེས། །ཞེས་གསུངས། དལ་བ་ལ་ལུས་དལ་བ་དང་སེམས་དལ་བ་གཉིས། དེ་གཉིས་
ལ་མུ་བཞི་རྩིས་རུང་། དགེ་བ་བསྔོ་ཚུལ་མི་འདྲ་བ་དྲུག་ཡོད་དེ། རྫོགས་བྱང་དུ་བསྔོ་བ་
དང་སངས་རྒྱས་ཀྱི་བསྟན་པ་རྒྱས་ཕྱིར་བསྔོ་བ་དང་། དགེ་བའི་བཤེས་གཉེན་གྱིས་རྗེས་
སུ་བཟུང་བའི་ཕྱིར་དང། བཤེས་གཉེན་སྐུ་ཚེ་བརྟན་པའི་ཕྱིར་དང་། སེམས་ཅན་ལ་བདེ་
བ་འབྱུང་ཆེད་དང་། མདོ་སྔགས་ཀྱི་དམ་ཆོས་འཛིན་པ་སོགས་ཀྱི་ཕྱིར་བསྔོ་བ་དང་དྲུག།
མདོར་བསྡུས་ན། སྔོན་ལྷ་སའི་རྒད་མོ་ཞིག་གི་ཇོ་བོ་རིན་པོ་ཆེ་མདུན་དུ་བསྔོ་སྨོན་མང་པོ་
བྱས་པས། ཨ་ཕོ་ཧོར་ཞིག་ཡིད་དགའ་ནས་ཇོ་བོའི་མདུན་དུ་ཨ་མས་ཟེར་བ་དེ་རང་ཡོང་
བ་ཤོག་ཟེར་བ་ལྟ་བུ་འབྱུང་ན་གང་ལེགས་ཡིན། སྐལ་བ་དྲུག་ནི། དབང་ཕྱུག་ཕུན་སུམ་
ཚོགས་པ། གཟུགས་ཕུན་སུམ་ཚོགས་པ། དཔལ་ཕུན་སུམ་ཚོགས་པ། གྲགས་པ་ཕུན་
སུམ་ཚོགས་པ། ཡེ་ཤེས་ཕུན་སུམ་ཚོགས་པ། བརྩོན་འགྲུས་ཕུན་སུམ་ཚོགས་པ་དང་དྲུག།
རྗེས་སུ་དྲན་པ་དྲུག་ནི། སངས་རྒྱས་རྗེས་སུ་དྲན་པ། ཆོས་རྗེས་སུ་དྲན་པ། དགེ་འདུན་
རྗེས་སུ་དྲན་པ།: གཏོང་བ་རྗེས་སུ་དྲན་པ། ཚུལ་ཁྲིམས་རྗེས་སུ་དྲན་པ། ལྷ་རྗེས་སུ་དྲན་
པ་དང་དྲུག །
བདུན་ཚན་པ། འཕགས་པའི་ནོར་བདུན་ནི། དད་པ་ཕུན་ཚོགས། ཚུལ་ཁྲིམས་
ཕུན་ཚོགས། ཐོས་པ་ཕུན་ཚོགས། གཏོང་བ་ཕུན་ཚོགས། ཤེས་རབ་ཕུན་ཚོགས། ཁྲེལ་
ཡོད་ཕུན་ཚོགས། ངོ་ཚ་ཤེས་པ་ཕུན་ཚོགས་དང་བདུན། བྱང་ཆུབ་ཡན་ལག་བདུན་ནི།
དྲན་པ་ཡང་དག་བྱང་ཆུབ་ཀྱི་ཡན་ལག །ཤེས་རབ་ཡང་དག་བྱང་ཆུབ་ཀྱི་ཡན་ལག །བརྩོན་
འགྲུས་ཡང་དག་བྱང་ཆུབ་ཀྱི་ཡན་ལག །ཤིན་སྦྱངས་ཡང་དག་བྱང་ཆུབ་ཀྱི་ཡན་ལག།

506
 ༼ཆ༽ བདུན་ཚན་པ།
དགའ་བ་ཡང་དག་བྱང་ཆུབ་ཀྱི་ཡན་ལག །ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག།
བཏང་སྙོམས་ཡང་དག་བྱང་ཆུབ་ཀྱི་ཡན་ལག་དང་བདུན། མངོན་རྟོགས་རྒྱན་ལས་གསུངས།
བསྟན་པའི་གཏད་རབས་བདུན་ནི། འོད་སྲུང་ཆེན་པོ། འཕགས་པ་ཀུན་དགའ་བོ། ཤ་
ནའི་གོས་ཅན། དགྲ་བཅོམ་ཉེར་སྦས། དྷཱི་ཏི་ཀ། ནག་པོ་པ། ལེགས་མཐོང་དང་བདུན།
རྗེ་ཙོང་ཁ་པ་ཆེན་པོའི་གདན་ས་འཛིན་པ། འཇམ་དབྱངས་གཙང་པ་བདུན་ནི། རྒྱལ་ཚབ་
དར་མ་རིན་ཆེན། མཁས་གྲུབ་དགེ་ལེགས་དཔལ་བཟང་པོ། ཞྭ་ལུ་བ་ལེགས་པའི་རྒྱལ་
མཚན། བ་སོ་ཆོས་ཀྱི་རྒྱལ་མཚན། བློ་གྲོས་ཆོས་སྐྱོང་། བློ་གྲོས་བརྟན་པ། སྨོན་ལམ་
དཔལ་དང་བདུན། ས་སྐྱ་འཇམ་དབྱངས་བདུན་རྒྱུད་ནི། ས་ཆེན་ཀུན་དགའ་སྙིང་པོ། རྗེ་
བཙུན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། དཔལ་ཆེན་འོད་པོ། ས་སྐྱ་
པཎྜི་ཏ་ཀུན་དགའ་རྒྱལ་མཚན། ཟངས་ཚ་བསོད་ནམས་རྒྱལ་མཚན། འགྲོ་མགོན་ཆོས་
རྒྱལ་འཕགས་པ་བློ་གྲོས་རྒྱལ་མཚན་དང་བདུན། མངོན་པ་སྡེ་བདུན་ནི། ཡེ་ཤེས་ལ་འཇུག་
པ༑ ཀཏྱའི་བུ་ཡིན་པར་གྲགས། རབ་ཏུ་བྱེད་པ་དབྱིག་བཤེས་ཀྱི་ཡིན་པར་གྲགས། རྣམ་
ཤེས་ཀྱི་ཚོགས། ལྷ་སྐྱིད་ཀྱི་ཡིན་པར་གྲགས། ཆོས་ཀྱི་ཕུང་པོ་ཤཱ་རིའི་བུའི་ཡིན་པར་གྲགས།
གདགས་པའི་བསྟན་བཅོས་མངྒལ་གྱི་བུའི་ཡིན་པར་གྲགས། འགྲོ་བའི་རྣམ་གྲངས་གསུས་
པོ་ཆེའི་ཡིན་པར་གྲགས། ཁམས་ཀྱི་ཚོགས་གང་པོས་མཛད་པར་གྲགས་པ་དང་བདུན།
ཚད་མ་སྡེ་བདུན་ནི། རྣམ་འགྲེལ། རྣམ་ངེས། རིགས་ཐིགས་གསུམ་ལུས་ལྟ་བུའི་བསྟན་
བཅོས། གཏན་ཚིག་ཐིགས་པ། འབྲེལ་བ་བརྟགས་པ། རྒྱུད་གཞན་སྒྲུབ་པ། རྩོད་རིགས་
དང་བཞི་འཕྲོས་པ་ཡན་ལག་ལྟ་བུའི་བསྟན་བཅོས་དང་བདུན། རྫས་ལས་བྱུང་བའི་བསོད་
ནམས་བདུན་ནི། ཀུན་དགའ་རྭ་བ་གཙུག་ལག་ཁང་། །མལ་སྟན་འཚོ་བ་ནར་མ་དང་།།
གློ་བུར་ནད་པ་ནད་གཡོག་དང་། །ཡུལ་ངན་དུས་སུ་སྦྱིན་པ་ནི། །རྫས་ལས་བྱུང་བའི་
བསོད་ནམས་བདུན། །ཞེས་དང་། རྫས་ལས་བྱུང་བ་མ་ཡིན་པའི་བསོད་ནམས་བདུན་

བདུན་ཚན་པ། ༼ཆ༽ 507
ནི༑ བཞུགས་དང་གཤེགས་རྩོམ་ལམ་ཞུགས་དང་། །ཕྱིན་པ་ཐོས་དང་མཐོང་བ་དང་།།
ཆོས་ཐོས་བསླབ་པའི་གཞི་འཛིན་པ། །དགའ་དང་དད་པ་སྐྱེས་པ་ནི། །རྫས་ལས་མ་བྱུང་
བསོད་ནམས་བདུན། །མཛོད་སྡོམ་ལས་གསུངས། རྒྱ་རིམ་པ་བདུན་གྱིས་རྒྱས་བཏབ་
ཅེས་པ་ནི། ཚིག་འབྲུ་མི་འཁྲུགས་ཚིག་གི་རྒྱ། ཚིག་རྐང་མི་འཁྲུགས་ཤད་ཀྱི་རྒྱ། ཚིག་
དོན་མི་འཁྲུགས་ལེའུའི་རྒྱ། ཟློ ཀ་མི་འཁྲུགས་བམ་པོའི་རྒྱ། བམ་པོ་མི་འཁྲུགས་བམ་གྲངས་
ཀྱི་རྒྱ། མི་འཆལ་བ་སྣེ་ཐིག་གི་རྒྱ། གླེགས་བམ་མི་འཁྲུགས་གདང་ཡིག་གམ་སྤྱན་ཁྱེར་
གྱི་རྒྱ་དང་བདུན། ཡང་ན་གླེགས་ཐག་བདུན་པའི་རྒྱ། གླེགས་ཤིང་ཊིའི་རྒྱ། གསེར་གདོང་
ལཉྩའི་རྒྱ། ཡིག་མགོ་གྲངས་ཀྱི་རྒྱ། བམ་པོ་ལེའུའི་རྒྱ། སྣེ་ཐིག་སྤྱན་ཁྱེར་ཀྱི་རྒྱ། དམར་
ཤད་ནག་ཤད་ཀྱི་རྒྱ་དང་བདུན། དེའི་སྤྱན་ཁྱེར་གྱི་རྒྱ་ནི་གླེགས་བམ་གྱི་སྣེ་མོའི་གྲངས་ཡིག་
གི་གོང་འོག་གང་རུང་དུ་དཔེ་ཆའི་མཚན་བྲིས་པ་ལ་ཟེར། རྒྱན་སྣང་ལས། སྐེ་རགས་
བདུན་གྱིས་དམ་པོར་བཅིངས་ནས་མདུད་པའི་གནས་བདུན་ལ་རང་གི་མིང་གི་རྒྱ་བདུན་
གྱིས་བཏབ་ནས་བཞག་པ་ཡིན་ནོ། །ཞེས་ཁ་ཅིག་གིས་འདོད་དོ། །ཞེས་གསུངས། བདུན་
ཚན་འདི་གཉིས་ཀྱི་ཁྱད་པར་ཡུལ་སོ་སོས་བྱེད་ན་རུང་ངམ་མཁས་རྣམས་དགོངས། རྒྱུ་
འབྲས་མན་ངག་བདུན་ནི། མར་ཤེས་པ། དྲིན་དྲན་པ། དྲིན་གཟོ་བ། ཡིད་འོང་གི་བྱམས།
ལྔ་པ་སྙིང་རྗེ། དྲུག་པ་ལྷག་བསམ། བདུན་པ་སེམས་བསྐྱེད་དང་བདུན། ཡན་ལག་བདུན་
ནི༑ ཕྱག་འཚལ་བ་དང་མཆོད་ཅིང་བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་
བ་ཡི། །དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་རྫོགས་པའི་བྱང་ཆུབ་
ཕྱིར་བསྔོའོ། །དེ་ཡང་འདུལ་བ་ལུང་ཕྲན་ཚེགས་ཤོག་གྲངས་ ༢༩༥ ནས། ཕྱག་འཚལ་
གཉིས་གསུངས། ཡན་ལག་ལྔའི་ཕྱག་དང་། བྱིན་པ་ལ་འཁྱུད་པ་ཞེས་བྱུང་། རྒྱུན་བཤགས་
ཀྱི་ཡན་ལག་བདུན་ནི། སྡིག་པ་བཤགས་པ། རྗེས་སུ་ཡི་རང་བ། དོན་དམ་བྱང་ཆུབ་ཀྱི་
སེམས་བསྐྱེད་པ། སྐྱབས་སུ་འགྲོ་བ། སྨོན་སེམས་བསྐྱེད་པ། འཇུག་སེམས་བསྐྱེད་པ།

508
 ༼ ཆ༽ བདུན་ཚན་པ།
བསྔོ་བ་དང་བདུན། རྒྱན་རྣམ་པ་བདུན་ནི། གླེང་བསླང་བའི་རྒྱན། འཚང་རྒྱ་ཚུལ་གྱི་
རྒྱན། མཐའ་དྲུག་གི་རྒྱན། ཚུལ་བཞིའི་རྒྱན། བདེན་པ་གཉིས་ངེས་པའི་རྒྱན། འཆད་
ཚུལ་གྱི་རྒྱན། ཉན་པ་པོའི་རྒྱན་དང་བདུན། བརྐྱང་ན། བསྔོ་བའི་ཁྱད་ཆོས་བདུན་ནི།
གང་དུ་བསྔོ་བའི་གནས། བསྔོ་བྱའི་རྫས། བསྔོ་བའི་སེམས། བསྔོ་བའི་དཔང་པོ། བསྔོ་
བའི་ཆེད་དུ་བྱ་བ། བསྔོ་བའི་དགོས་པ། བསྔོ་བའི་གྲོགས་དང་བདུན། མངོན་རྟོགས་
རྒྱན་གྱི་འགྲེལ་བ་རྣམས་སུ་གསུངས། བོད་ཀྱི་གནམ་གྱི་ཁྲི་བདུན་དུ་གྲགས་པ་རྣམས་ནི།
གཉའ་ཁྲི་བཙན་པོ། མུ་ཁྲི་བཙན་པོ། དེང་ཁྲི་བཙན་པོ། སོ་ཁྲི་བཙན་པོ། ཤོ་ཁྲིའང་ཟེར།
མེ་ཁྲི་བཙན་པོ། གདགས་ཁྲི་བཙན་པོ། སྲིབ་ཁྲི་བཙན་པོ་དང་བདུན། དེ་དག་རྨུ་ཐག་ལ་
སོང་ཟེར། རྨུ་ཐག་ནི་གནམ་གྱི་ཐག་པའི་མིང་ཡིན། གྲི་གུམ་ནས་རྨུ་ཐག་ཆད། བང་
སོའི་ཐོག་མ་དེ་ནས་བྱུང་ཟེར། འོག་ཏུ་འཆད། རྣམ་འབྱེ་བདུན་ནི། ངོ་བོ་ཙམ་བརྗོད་
པ༑ ལས་སུ་བྱ་བ། བྱེད་པ་པོ། དགོས་ཆེད། འབྱུང་ཁུངས། འབྲེལ་བ། གནས་གཞི་
དང་བདུན། ཡིད་ལ་བྱེད་པ་བདུན་ནི། མཚན་ཉིད་སོ་སོར་རིག་པའི་ཡིད་ལ་བྱེད་པ། མོས་
པ་ཡིད་བྱེད། རབ་དབེན་ཡིད་བྱེད། དགའ་སྡུད་ཡིད་བྱེད། དཔྱོད་པ་ཡིད་བྱེད། སྦྱོར་
མཐའི་ཡིད་བྱེད། སྦྱོར་མཐའི་འབྲས་བུའི་ཡིད་བྱེད་དང་བདུན། དང་པོ་དྲུག་ཉེར་བསྡོགས་
དང་ཐ་མ་དངོས་གཞི་ཡིན། རྒྱལ་སྲིད་སྣ་བདུན་ནི། འཁོར་ལོ་རིན་པོ་ཆེ། ནོར་བུ་རིན་
པོ་ཆེ། བཙུན་མོ་རིན་པོ་ཆེ། བློན་པོ་རིན་པོ་ཆེ། གླང་པོ་རིན་པོ་ཆེ། རྟ་མཆོག་རིན་པོ་
ཆེ༑ དམག་དཔོན་རིན་པོ་ཆེ་དང་བདུན། གསང་འདུས་རྩ་རྒྱུད་ལས་གསུངས། ཉེ་བའི་
རིན་ཆེན་བདུན་ནི། རལ་གྲི། པགས་པ། ཁང་པ། གོས། ནགས་ཚལ། མལ་ཆ། ལྷམ་
དང་བདུན། འཇམ་མགོན་བླ་མ་རྗེ་ཙོང་ཁ་པ་ཆེན་པོའི་དངོས་སློབ་གསེར་གྱི་རི་ལྟ་བུ་བདུན་
ནི༑ འདུལ་འཛིན་གྲགས་པ་རྒྱལ་མཚན། རྒྱལ་ཚབ་དར་མ་རིན་ཆེན། མཁས་གྲུབ་
དགེ་ལེགས་དཔལ་བཟང་པོ། རྗེ་བཙུན་ཤེས་རབ་སེང་གེ །རྒྱལ་བ་དགེ་འདུན་གྲུབ་པ།

500
བདུན་ཚན་པ། ༼ཆ༽
འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པ། བྱམས་ཆེན་ཆོས་རྗེ་ཤཱ ཀྱ་ཡེ་ཤེས་དང་
བདུན། ཤངས་པ་བཀའ་རྒྱུད་བདུན་ནི། རྒྱལ་བ་རྡོ་རྗེ་འཆང་། ནཱ་རོ་པའི་ལྕམ་སྲིང་མཁའ་
འགྲོ་ནི་གུ་མ། མཁས་གྲུབ་ཁྱུང་པོ་རྣལ་འབྱོར་པ། མཁས་གྲུབ་ཁྱུང་པོ་རྣལ་འབྱོར་བ་
དགུང་ལོ་བརྒྱ་དང་ཉི་ཤུར་བཞུགས་པ་རྣམ་ཐར་ན་ཡོད། རྨོག་ལྕོག་མཉམ་མེད་རིན་ཆེན་
བརྩོན་འགྲུས། དབོན་སྟོན་སྐྱེར་སྒང་པ་ཆེན་པོ་དྷརྨ་སེངྒེ། གཉན་སྟོན་སྦས་པའི་རྣལ་འབྱོར་
བ་ཆོས་ཀྱི་ཤེས་རབ། ཆོས་རྗེ་སངས་རྒྱས་སྟོན་པ་དང་བདུན། འབྱུང་འགྱུར་གྱི་རེག་
བྱ་བདུན་ནི། འཇམ་པ། རྩུབ་པ། ལྕི་བ། ཡང་བ། གྲང་བ། བཀྲེས་པ། སྐོམ་པ་དང་
བདུན། མཛོད་ལས་གསུངས། བློ་རིག་བདུན་ནི། མངོན་སུམ། རྗེས་དཔག །བཅད་
ཤེས། ལོག་ཤེས། ཐེ་ཚོམ། ཡིད་དཔྱོད། སྣང་ལ་མ་ངེས་པའི་བློ་དང་བདུན། ཚད་མའི་
གཞུང་ལས་གསུངས། མངོན་སུམ་ལྟར་སྣང་བདུན་ནི། འཁྲུལ་དང་ཀུན་རྫོབ་ཤེས་པ་
དང་། །རྗེས་དཔག་རྗེས་སུ་དཔག་ལས་བྱུང་། །དྲན་དང་མངོན་འདོད་ཅེས་བྱ་དང་། །མངོན་
སུམ་ལྟར་སྣང་རབ་རིབ་བཅས། །ཚད་མའི་མདོ་ལས་གསུངས། མཐོ་རིས་ཀྱི་ཡོན་ཏན་
བདུན་ནི། རིགས་ཀྱི་ཡོན་ཏན། གཟུགས་ཀྱི་ཡོན་ཏན། འབྱོར་བའི་ཡོན་ཏན། དབང་
ཕྱུག་གི་ཡོན་ཏན། ཤེས་རབ་ཀྱི་ཡོན་ཏན། ཚེ་རིང་བའི་ཡོན་ཏན། ནད་མེད་པའི་ཡོན་
ཏན་དང་བདུན། ལོངས་སྤྱོད་རྫོགས་སྐུ་ཁ་སྦྱོར་ཡན་ལག་བདུན་ནི། ལོངས་སྤྱོད་རྫོགས་
པའི་ཡན་ལག ། ཁ་སྦྱོར་གྱི་ཡན་ལག །བདེ་བ་ཆེན་པོའི་ཡན་ལག །རང་བཞིན་མེད་
པའི་ཡན་ལག །སྙིང་རྗེས་ཡོངས་སུ་གང་བའི་ཡན་ལག །རྒྱུན་མི་འཆད་པའི་ཡན་ལག།
འགོག་པ་མེད་པའི་ཡན་ལག་དང་བདུན། འཁོར་ལོ་དང་པོའི་ཁྱད་ཆོས་བདུན་ནི། གསུངས་
པ་པོ་རྟེན་གྱི་ཁྱད་ཆོས། དུས་ཀྱི་ཁྱད་ཆོས། ཡུལ་གྱི་ཁྱད་ཆོས། གནས་ཀྱི་ཁྱད་ཆོས།
གདུལ་བྱའི་ཁྱད་ཆོས། བརྗོད་བྱའི་ཁྱད་ཆོས། ངོ་བོའི་ཁྱད་པར་དང་བདུན། འཁོར་ལོ་
བར་ཐ་གཉིས་ལའང་དེ་བཞིན་བདུན་བདུན། མདོ་སྡེ་དགོངས་འགྲེལ་དང་ལེགས་བཤད་

510
 ༼ཆ༽ བདུན་ཚན་པ།
སྙིང་པོ་རྣམས་ལས་གསུངས། འཁོར་ལོ་དང་པོའི་བརྩམས་གཞི་བདུན་ནི། ཕུང་པོ། ཁམས།
སྐྱེ་མཆེད། རྟེན་འབྲེལ། ཟས། བདེན་བཞི། བྱང་ཕྱོགས་སོ་བདུན་དང་བདུན། མདོ་སྡེ་
དགོངས་འགྲེལ་དང་ལེགས་བཤད་སྙིང་པོ་རྣམས་སུ་གསལ་བར་གསུངས། སངས་རྒྱས་
དཔའ་བོ་བདུན་གྱི་ཉེ་གནས་བདུན་ནི། སངས་རྒྱས་རྣམ་གཟིགས་ཀྱི་ཉེ་གནས་མྱ་ངན་མེད།
སངས་རྒྱས་གཙུག་ཏོར་ཅན་གྱི་ཉེ་གནས་ཙ་པ་ཀ་ལ། སངས་རྒྱས་ཐམས་ཅད་སྐྱོབ་ཀྱི་ཉེ་
གནས་ཨུ་བ་ཤན། སངས་རྒྱས་དེ་གསུམ་ནི། བསྐལ་བ་སྔ་མའི་སངས་རྒྱས་ཡིན། མཉན་
ཡོད་ཀྱི་གྲོང་ཁྱེར་ནས་ནུབ་ཕྱོགས་སུ་རྒྱང་གྲགས་ལྔ་བཅུའི་སར་དྷུ་ཝ་ཡེ་ཞེས་པའི་གྲོང་རྡལ་
གཅིག་ཡོད། འདི་ནི་སངས་རྒྱས་འོད་སྲུང་གི་འཁྲུངས་པའི་ཡུལ་ཡིན། གྲོང་ཁྱེར་མཉན་
ཡོད་ནས་ལྷོ་ཕྱོགས་སུ་དཔག་ཚད་གཉིས་ཀྱི་སར་འགྲོ་བ་ན། ཨེ་ཝི་ཀ་ཡ་ཞེས་པའི་གྲོང་
ཁྱེར་དུ་སླེབ་ལ། འདི་ནི་སངས་རྒྱས་འཁོར་བ་འཇིག་གི་འཁྲུངས་ཡུལ་ལོ། །དེ་ནས་བྱང་
ཕྱོགས་སུ་དཔག་ཚད་གཅིག་མ་ལོང་ཙམ་གྱི་སར་སངས་རྒྱས་གསེར་ཐུབ་ཀྱི་འཁྲུངས་ཡུལ་
ཡོད་ལ། ཞེས་བཙུན་པ་ཕ་རྒྱན་དང་ཐང་ཟིང་བླ་མ་གཉིས་ཀའི་ལམ་ཡིག་དུ་ཡོད་པ། དགེ་
བཤེས་བློ་བཟང་རྟ་དབྱངས་ཀྱིས་གསུངས། བསྐལ་བ་བཟང་པོ་འདིའི་སངས་རྒྱས་སྟོང་
གི་ཐོག་མ་སངས་རྒྱས་ལོག་པར་དད་སེལ་འམ་འཁོར་བ་འཇིག་གི་ཉེ་གནས་པ་ཏེ། སངས་
རྒྱས་གསེར་ཐུབ་ཀྱི་ཉེ་གནས་སོ་ཏེ། སངས་རྒྱས་འོད་སྲུང་གི་ཉེ་གནས་ཡ་བ་མི་ཏ། སངས་
རྒྱས་ཤཱ ཀྱ་ཐུབ་པའི་ཉེ་གནས་ཀུན་དགའ་བོ་དང་བདུན། མདོ་མྱང་འདས་ལས་གསུངས།
བསྐལ་བ་འདི་ལ་བསྐལ་བ་བཟང་པོ་ཞེས་བརྗོད་པ་ཅི་ཡིན་ཞེ་ན། འཇིག་རྟེན་འདིའི་སྔ་མའི་
འཇིག་རྟེན་ཆུས་འཇིག་པའི་ཚེ་མཚོ་ལས་གསེར་གྱི་པདྨ་སྟོང་བྱུང་བར་གྱུར་ཏེ། དེ་ལ་ལྷ་
རྣམས་ཀྱིས་བརྟགས་པས་སངས་རྒྱས་སྟོང་འབྱུང་བའི་ལྟས་སུ་ཤེས་ཏེ་ཀྱེ་མ་བསྐལ་བ་ནི་
བཟང་པོའོ། །ཞེས་བརྗོད་པས་བསྐལ་བཟང་པོ་ཞེས་གྲགས་པར་གྱུར་ཏེ། ཞེས་མདོ་པད་
དཀར་ལས་གསུངས། འཆད་པར་འགྱུར། བློ་སྦྱོང་གདམས་ངག་གི་དོན་ཚན་བདུན་ནི།

བདུན་ཚན་པ། ༼ ཆ༽ 511
སྔོན་འགྲོ་རྟེན་གྱི་ཆོས་བསྟན་པ། དངོས་གཞི་བྱང་ཆུབ་ཀྱི་སེམས་གཉིས་སྦྱོང་བ། རྐྱེན་
ངན་ལམ་དུ་བསྒྱུར་བ། ཚེ་གཅིག་གི་ཉམས་ལེན་ཕྱོགས་གཅིག་ཏུ་དྲིལ་བ། བློ་སྦྱོང་བའི་
ཚད། བློ་སྦྱོང་གི་དམ་ཚིག །བློ་སྦྱོང་གི་བསླབ་བྱ་དང་བདུན། དལ་འབྱོར་རྙེད་དཀའ་
བསམ་པ། འཆི་བ་མི་རྟག་པ་བསམ་པ། ལས་འབྲས་བསམ་པ། འཁོར་བའི་ཉེས་དམིགས་
བསམ་པ་དེ་བཞི་ལ། སྔོན་འགྲོའི་ཆོས་བཞིར་གྲགས། འཇིག་རྟེན་བདུན་ནི། དམྱལ་
བའི་འཇིག་རྟེན། དེ་བཞིན་དུ་ཡི་དྭགས་གི་དང་། དུད་འགྲོའི་དང་། མིའི་དང་། ལྷའི་དེ་
འདོད་ཁམས་ན་ལྔ་དང་། གཟུགས་ཀྱི་དང་། གཟུགས་མེད་ཀྱི་འཇིག་རྟེན་དང་བདུན།
འཇིག་རྟེན་བདུན་པོ་ཞབས་ཀྱིས་མནན་ཏེ། །ཞེས་དང་། གཟའ་བདུན་ནི། ཉི་མ། ཟླ་བ།
མིག་དམར། ལྷག་པ། ཕུར་བུ། པ་སངས། སྤེན་པ་དང་བདུན། དེ་དག་རྒྱལ་ཆེན་རིས་
བཞི་པའི་ལྷའི་བུ་ཡིན། རྒྱུ་སྐར་ཉེར་བརྒྱད་ཀྱང་འདོད་ལྷ་དང་པོ་རྒྱལ་ཆེན་རིས་བཞི་བའི་
བུ་ཡིན། དེ་གཉིས་འཕྲད་པ་ལ་གཟའ་སྐར་འཕྲོད་ཅེས། བདེ་མཆོག་མཁའ་འགྲོ་རྒྱ་མཚོ་
ལས། རྣལ་འབྱོར་དག་པའི་སེམས་འཆང་ན། །དེ་ལ་གདུག་པའི་གཟའ་སྐར་དང་། །བགེགས་
དང་ལོག་འདྲེན་ཐམས་ཅད་ཀྱིས། །གནོད་པར་མི་ནུས་རྟོགས་མེད་ཕྱིར། །ཞེས་གསུངས།
བོད་ལ་རབ་ཏུ་བྱུང་བའི་ཐོག་མ་སད་མི་མི་བདུན་ནི། རྦ་ཁྲི་བཞེར། རྦ་གསལ་སྣང་། པ་
གོར་བི་རོ་ཙ་ན། ངན་ལམ་རྒྱལ་བ་མཆོག་དབྱངས། རྨ་རིན་ཆེན་མཆོག །འཁོན་ཀླུའི་
དབང་པོ་སྲུང་བ། ལ་གསུམ་རྒྱལ་བ་བྱང་ཆུབ་དང་བདུན་ནོ། །གྲུབ་པ་སྡེ་བདུན་ནི། གསང་
བ་གྲུབ་པ། ཐབས་ཤེས་གྲུབ་པ། ཡེ་ཤེས་གྲུབ་པ། གཉིས་མེད་གྲུབ་པ། ལྷན་ཅིག་སྐྱེས་
བ་གྲུབ་པ། གསང་བ་ཆེན་པོའི་དེ་ཁོ་ན་ཉིད་གྲུབ་པ། དངོས་པོ་གསལ་བའི་རྗེས་སུ་འགྲོ་
བའི་དེ་ཁོ་ན་ཉིད་གྲུབ་པ་དང་བདུན། དེ་དག་མཛད་པ་པོ་བདུན་ནི། མགོན་པ་བདེ་བ་ཆེན་
པོ༔ དེའི་སློབ་མ་ཡན་ལག་མེད་པའི་རྡོ་རྗེ། དེའི་སློབ་མ་ཨིནྡྲ་བྷ་ཏི། དེའི་ལྕམ་ལཀྵ་ཀ་
ར༑ ཌོམྦྷི་ཧེ་རུ་ཀ །རྣལ་འབྱོར་མ་ཙི་ཏོ་དང་བདུན། ས་འོག་རིམ་པ་བདུན་ནི། གཞི།

512 ༼ཆ༽ བདུན་ཚན་པ།
ལྷག་པའི་གཞི། གཞི་མེད་པ། གཞི་ཉིད། བཅུད་ཀྱི་གཞི། གཞི་བཟང་པོ། དག་པའི་གཞི་
དང་བདུན། རིམ་པ་བདུན་པོ་རྣམས་ནི་འགེམས་མ་སྟེ་འཇོམས་པའོ། །ཞེས་དང་། རིམ་
པ་བདུན་གྱི་ས་འོག་ནས། །ཞེས་སོ། །རྡོ་རྗེ་གནས་བདུན་ནི། སངས་རྒྱས། ཆོས། དགེ་
འདུན། ཁམས་བདེ་བར་གཤེགས་པའི་སྙིང་པོ། བྱང་ཆུབ། སངས་རྒྱས་ཀྱི་ཡོན་ཏན།
སངས་རྒྱས་ཀྱི་འཕྲིན་ལས་དང་བདུན། དེ་དག་རེ་རེ་ལ་དོན་དམ་པ་དང་ཀུན་རྫོབ་པ་གཉིས་
གཉིས་ཡོད། དེ་དག་གི་གོ་རིམ་ལ། དཀོན་མཆོག་འཁོར་ལོའི་དབང་དུ་བྱས་པ་དང་། མི་
གནས་པའི་མྱ་ངན་ལས་འདས་པའི་འཁོར་ལོའི་དབང་དུ་བྱས་པ་གཉིས། བདེ་གཤེགས་
སྙིང་པོའི་མདོའི་དགོངས་དོན་རྒྱུད་བླ་མ་དང་ཐོགས་འགྲེལ་དར་ཊཱི ཀ་རྣམས་ལས་གསུངས།
བསྐལ་པ་དང་པོའི་འཛམ་བུའི་གླིང་པའི་མི་རྣམས་ནི། རྫུས་ཏེ་སྐྱེས་པ་དང་། ཚེ་ལོ་དཔག་
ཏུ་མེད་པ་ཐུབ་པ་དང་། དབང་པོ་ཚང་བ། ལུས་འོད་ཀྱིས་ཁྱབ་པ། མཚན་དཔེ་རྗེས་
མཐུན་པས་བརྒྱན་པ། ཁམ་ཟས་ལ་མི་ལྟོས་པར་དགའ་བའི་ཟས་ཟ་བ། རྫུ་འཕྲུལ་གྱིས་
ནམ་མཁའ་ལ་འགྲོ་ནུས་པ་སོགས་ཆོས་བདུན་ལྡན་ཤ་སྟག་གོ །
དེ་དག་ཤེད་བུ་དང་ཤེད་ལས་སྐྱེས་གཉིས་ནས་མེད་པར་གྱུར་པས། ཉི་མ་ཟླ་བ་
དག་བྱུང་ཞིང་། དེའི་རྗེས་སུ་གཟའ་དང་སྐར་མ་དང་དུས་ཚིགས་རྣམས་འཇིག་རྟེན་དུ་
བྱུང་ཞེས་འདུལ་བ་ལས་གསུངས། དུས་འཁོར་ལུགས་ལ། ཆོས་ཉིད་ཀྱིས་མུན་པ་བྱུང་
བ་ཡན་ཆད་འདུལ་ལུང་སོགས་དང་མཐུན་ལ། དེའི་རྗེས་སུ་ཉི་མ་དང་ཟླ་བ་སྐར་མ་རྣམས་
བྱུང་ཞིང་རྒྱུ་སྐར་རྣམས་ཀྱི་བར་ཐག་དང་གོ་རིམ་མི་འཆོལ་བ་ནི་གོ་ལ་དང་། རྒྱུ་བའམ་
བརྟན་པའི་དབང་གིས་ཡིན། མདོ་ཉི་མའི་སྙིང་པོའི་བཤད་ཚུལ་ལྟར་ན། བསྐལ་བ་དང་
པོའི་ཚེ་ཉི་ཟླ་གཟའི་སྐོར་རྣམས་ལ་གོ་རིམ་ངེས་པ་མེད་པར་རྒྱུ་བ་ལ་རང་རེའི་སྟོན་པ་སངས་
རྒྱས་ཀྱི་སྐུ་ཚེ་སྔ་མ་གཅིག་ཏུ་དྲང་སྲོང་རྔ་བོང་ཞེས་བྱ་བ་ལོ་དྲུག་ཁྲིའི་བར་དུ་ཏིང་ངེ་འཛིན་
ཁྱོད་པར་ཅན་བསྒྲུབས་ཏེ་དཀའ་ཐུབ་མཛད་པའི་ཚེ་ནུས་མཐུ་ཅན་དུ་གྱུར་པ་ན། ལྷ་ཚངས་

si8
བདུན་ཚན་པ། ༼ཆ༽
པ་དང་བརྒྱ་བྱིན་སོགས་ཀྱིས་འཇིག་རྟེན་གྱི་ཁམས་གཞན་དང་བསྐལ་བ་གཞན་དུ་གཟའ་
སྐར་སོགས་ཀྱི་གོ་རིམ་ཡོད་ལ། འདིར་ངེས་པ་མེད་པས་གོ་རིམ་མཛད་དུ་གསོལ། ཞེས་
ཞུས་པས། རེ་ཞིག་དང་པོར་སྨིན་དྲུག་བརྗོད། །ཅེས་སོགས་དང་། ལོ་ནི་དྲུག་ཁྲི་ཐམ་
པར་ཡང་། ། རྐང་པ་གཅིག་གིས་དཀའ་ཐུབ་གནས། །ཞེས་སོགས་གསུངས།
འདི་ལྟར་ན། བསྐལ་བ་དང་པོའི་ཚེ་དུས་ཚིགས་བྱུང་བར་མ་ཟད་ངེས་པ་ཐམས་
ཅད་ཀྱི་གོ་རིམ། ལོའི་དང་པོ་རབ་བྱུང་། ཟླ་བའི་དང་པོ་ནག་ཟླ། རྒྱུ་སྐར་དང་པོ་ཐ་
སྐར། གཟའི་དང་པོ་ཉི་མ། སྦྱོར་བའི་དང་པོ་རྣམ་སེལ། བྱེད་པའི་དང་པོ་བྷ་ཝཾ་དུ་བྱས་
པ་སོགས་ཡོད་དམ་སྙམ་སྟེ་དཔྱད་པར་བྱའོ། །གཞན་ཡང་། ལོ་འགོ་འཛིན་ཚུལ་ལ་ཡང་
བཤོད་ཚུལ་དུ་མ་ཡོད་དེ། སྦལ་ཏི་སོགས་ཀྱིས་རྟེན་འབྲེལ་མདོ་འགྲེལ་ལ་ཁུངས་བཅོལ་
ནས་ལོ་འགོ་དང་དགུན་དུས་ཀྱི་དང་པོ་ཧོར་ཟླ་བརྒྱད་པ་ནས་འཛིན། དབུས་གཙང་གི་མཁས་
པ་ཁ་ཅིག་གིས། མདོ་ཉི་མའི་སྙིང་པོ་ལ་བརྟེན་ནས་ལོ་འགོ་དང་དགུན་དུས་ཀྱི་དང་པོ་ཧོར་
ཟླ་དགུ་པ་ནས་འཛིན། ས་དགེའི་མཁས་མང་སྤྱི་དང་འདུལ་འཛིན་ཡོངས་གྲགས་ཀྱིས་ཧོར་
ཟླ་བཅུ་པའི་མར་ངོ་ནས་ལོ་འགོ་དང་དགུན་དུས་ཀྱི་དང་པོ་འཛིན། གདན་བཞི་རྡོ་རྗེ་མཁའ་
འགྲོ་སོགས་ལས་དགུན་ཟླ་འབྲིང་པོ་རྒྱལ་ཟླ་ནས་ལོ་འགོ་འཛིན། རྒྱ་ནག་གི་རྩིས་གཞུང་
སོ་མ་རཱ་ཛ་ལྟར་ན། ཧོར་ཟླ་བཅུ་གཉིས་པ་ནས་ལོ་འགོ་འཛིན་པ་བཞིན། དབུས་གཙང་
གི་ནག་རྩིས་པ་རྣམས་ཀྱིས་ཀྱང་ཧོར་ཟླ་བཅུ་པ་ནས་ལོ་འགོ་འཛིན་པས། གཙང་གི་ཕྱོགས་
ལ་ལོ་གཅིག་ལ་ཚར་གཉིས་ལོ་གསར་གཏོང་བའི་ལུགས་སྲོལ་ཡོད། ཧོར་རྒྱལ་པོ་ཆིང་གེ་
སི་ཇིན་གེར་གྱིས་མཆུ་ཟླ་ནས་ལོ་འགོ་འཛིན། མདོ་མྱང་འདས་ལྟར་ན། དཔྱིད་ར་ནས་
ལོ་འགོ་འཛིན། དུས་འཁོར་ལྟར་ན། ཡར་ངོ་སྔོན་འགྲོ་ཅན་གྱི་ནག་པ་ཟླ་བ་ནས་ལོ་འགོ་
འཛིན་པ་དང་། མར་ངོ་སྔོན་འགྲོ་ཅན་གྱི་ས་ག་ཟླ་བ་ནས་ལོ་འགོ་འཛིན་པའི་ཚུལ་གཉིས་
ཡོད། གསེར་འོད་དམ་པ་ལྟར་ན་དབྱར་ཟླ་ར་བ་ནས་ལོ་འགོ་འཛིན་ཚུལ་ཡོད་པར་གསུངས།

514
 ༼ཆ༽ བདུན་ཚན་པ།
བལ་པོ་ནི་ལོ་འགོ་ག་ནས་འཛིན་གྱི་ཡོད་མེད་མི་ཤེས། རྟག་པར་བལ་པོའི་ལོ་གསར་ཞེས་
དཔེ་ལབ་རྒྱུ་ཡོད་པ་རེད། ལོ་གཅིག་ལ་ལོ་གསར་ཁ་ཤས་ཡོད་ཚོད་རེད། གསེར་འོད་
དམ་པའི་བཤད་ཚུལ་དེ། ཟླ་བ་གསུམ་གསུམ་ལ་ལོ་རེ་རྩིས་པ་ཡིན་ནམ་སྙམ་དཔྱད་པར་
བྱའོ། ཡོངས་གྲགས་ལོ་གཅིག་ལ་དབྱར་དགུན་དཔྱིད་སྟོན་དུས་བཞི། རེ་རེ་ལ་ཟླ་བ་གསུམ་
གསུམ་རྩིས་པ་ནི། གསེར་འོད་དམ་པའི་བཤད་ཚུལ་ཡིན། ཡུལ་འགའ་རེ་ལ་དབྱར་ལོ་
དགུན་ལོ་ཟེར་ནས་ཟླ་བ་དྲུག་ལ་ལོ་རེ་རྩིས་ཚུལ་གཅིག་ཀྱང་ཡོད་དམ་སྙམ། ས་སྡེ་ལས་
བཤད་པའི་གསེར་གྱི་རི་བདུན་ནི། གཉའ་ཤིང་འཛིན། རྣམ་པར་འདུད། རྟ་རྣ་རི། ལྟ་
ན་སྡུག །སེང་ལྡེང་ཅན། གཤོལ་མདའ་འཛིན། མུ་ཁྱུད་འཛིན་དང་བདུན། ཡོངས་སུ་
བཟུང་བའི་དངོས་པོ་བདུན་ནི། ཕ་མ་སོགས་དང་། ཞིང་དང་། ཁྱིམ་དང་། ཟོང་དགྲམ་
པ་དང་། བསོད་ནམས་བྱ་བ་དང་། ལས་ཀྱི་མཐའ་ལ་སྦྱོར་བ་དང་། ནོར་ལ་སོགས་
པའི་དངོས་པོ་དང་བདུན། སོ་ཐར་རིགས་བདུན་ནི། དགེ་བསྙེན་ཕ་མའི་སྡོམ་པ་གཉིས།
དགེ་ཚུལ་ཕ་མའི་སྡོམ་པ་གཉིས། དགེ་སློབ་མའི་སྡོམ་པ། དགེ་སློང་ཕ་མའི་སྡོམ་པ་གཉིས་
དང་བདུན། སྡུག་བསྔལ་བདུན་ནི། སྐྱེ་རྒ་ན་འཆི་བཞི་དང་། མི་སྡུག་པ་དང་ཕྲད་པ་
དང་། སྡུག་པ་དང་བྲལ་བ་དང་། འདོད་པས་འཕོངས་པའི་སྡུག་བསྔལ་དང་བདུན། ང་
རྒྱལ་བདུན་ནི། ང་རྒྱལ་དང་། ཆེ་བའི་ང་རྒྱལ། ང་རྒྱལ་ལས་ཀྱང་ང་རྒྱལ། ངའོ་སྙམ་
པའི་ང་རྒྱལ། མངོན་པའི་ང་རྒྱལ། ཅུང་ཟད་སྙམ་པའི་ང་རྒྱལ། ལོག་པའི་ང་རྒྱལ་དང་
བདུན། མཛོད་སོགས་ལས་གསུངས། རྒྱགས་པ་བདུན་ནི། ནད་མེད་པ། ལང་ཚོ། གསོན་
པ༑ རིགས། གཟུགས། དབང་ཕྱུག །ཐོས་པས་རྒྱགས་པ་དང་བདུན། ཤ་རྒྱགས་པ་
བསྣན་ན་བརྒྱད་ཡང་ཡོད། ཆེན་པོ་བདུན་ནི། ཤིན་ཏུ་རྒྱས་པའི་སྡེ་སྣོད་ལ་དམིགས་པས་
དམིགས་པ་ཆེ་བ། དོན་གཉིས་ཕུན་ཚོགས་བསྒྲུབ་པས་སྒྲུབ་པ་ཆེ་བ། བདག་མེད་གཉིས་
ཀ་རྟོགས་པས་ཡེ་ཤེས་ཆེ་བ། གྲངས་མེད་གསུམ་གྱིས་མི་སྐྱོ་བས་བརྩོན་འགྲུས་ཆེ་བ། ཉོན་

བརྒྱད་ཚན་པ། ༼ཆ༽ 515
མོངས་མེད་པར་འཁོར་བར་གཞན་དོན་དུ་གནས་པས་ཐབས་ཆེ་བ། རིགས་ཅན་གསུམ་
གྱི་དོན་བྱེད་པས་འཕྲིན་ལས་ཆེ་བ། སྐུ་བཞི་འགྲུབ་པས་འབྲས་བུ་ཆེ་བ་དང་བདུན། མདོ་
སྡེ་རྒྱན་ལས། ཐེག་མཆོག་བསྟན་པའི། ཞེས་སོགས་ལྟར་རོ། །དཀྱིལ་འཁོར་ལ་སྒྲས་
བརྗོད་རིགས་ཀྱི་སྒོ་ནས་བདུན་ནི། རས་བྲིས་ཀྱི་དཀྱིལ་འཁོར། རྡུལ་ཚོན་གྱི་དཀྱིལ་འཁོར།
ལུས་ཀྱི་དཀྱིལ་འཁོར། བསམ་གཏན་གྱི་དཀྱིལ་འཁོར། ཀུན་རྫོབ་བྱང་ཆུབ་ཀྱི་སེམས་
ཀྱི་དཀྱིལ་འཁོར། བྷ་གའི་དཀྱིལ་འཁོར། དོན་དམ་བྱང་ཆུབ་སེམས་ཀྱི་དཀྱིལ་འཁོར་
དང་བདུན། རྣམ་སྣང་གི་ཆོས་བདུན་ནི། རྐང་པ་སྐྱིལ་ཀྲུང་། ལག་པ་མཉམ་བཞག །སྒལ་
ཚིགས་དྲང་པོར་བསྲང་བ། མགྲིན་པ་ཅུང་ཟད་གུག་པ། དཔུང་པ་རྒོད་གཤོག་ལྟར་བརྐྱངས་
པ༑ མིག་སྣ་རྩེར་ཕབས་པ། ལྕེ་ཡ་རྐན་ལ་སྦྱར་བ་དང་བདུན། མ་དག་ས་བདུན་ནི། ས་
དང་པོ་རབ་ཏུ་དགའ་བ། ས་གཉིས་པ་དྲི་མ་མེད་པ། ས་གསུམ་པ་འོད་བྱེད་པ། ས་བཞི་
པ་འོད་འཕྲོ་བ། ས་ལྔ་པ་སྦྱངས་དཀའ་བ། ས་དྲུག་པ་མངོན་དུ་གྱུར་བ། ས་བདུན་པ་
རིང་དུ་སོང་བ་དང་བདུན། ཆེན་པོ་བདུན་ནི། དམིགས་པ་ཆེན་པོ། སྒྲུབ་པ་ཆེན་པོ། ཡེ་
ཤེས་ཆེན་པོ། བརྩོན་འགྲུས་ཆེན་པོ། ཐབས་ལ་མཁས་པ་ཆེན་པོ། ཡང་དག་སྒྲུབ་པ་
ཆེན་པོ། །འཕྲིན་ལས་ཆེན་པོ་དང་བདུན། །
བརྒྱད་ཚན་པ། ལམ་གྱི་རྩ་བ་དགེ་བའི་བཤེས་གཉེན་བསྟེན་པའི་ཕན་ཡོན་བརྒྱད་
ནི༑ སངས་རྒྱས་ཀྱི་གོ་འཕང་ལ་ཉེ་བ། རྒྱལ་བ་རྣམས་དགྱེས་པར་འགྱུར་བ། བདུད་
དང་སྡིག་གྲོགས་ཀྱིས་མི་ཚུགས་པ། ཉོན་མོངས་དང་ཉེས་སྤྱོད་ཐམས་ཅད་རང་ཤུགས་
ཀྱིས་འགགས་པ། ས་ལམ་ཉམས་རྟོགས་ཐམས་ཅད་གོང་འཕེལ་དུ་འགྱུར་བ། ཚེ་རབས་
ཐམས་ཅད་དུ་དགེ་བའི་བཤེས་གཉེན་གྱིས་མི་ཕོངས་པ། ངན་སོང་དུ་མི་ལྟུང་བ། གནས་
སྐབས་དང་མཐར་ཐུག་གི་དོན་ཐམས་ཅད་འབད་མེད་དུ་འགྲུབ་པ་དང་བརྒྱད། དགེ་བའི་
བཤེས་གཉེན་མ་བསྟེན་པའི་ཉེས་དམིགས་བརྒྱད་ནི། བཤེས་གཉེན་བསྟེན་པའི་ཕན་ཡོན་

516
 ༼ཆ༽ བརྒྱད་ཚན་པ།
བརྒྱད་ལས་ལྡོག་སྟེ་གོ་རིམ་བཞིན་ནོ། །དགེ་བའི་བཤེས་གཉེན་བསྟེན་ཚུལ་ལོག་པའི་ཉེས་
དམིགས་བརྒྱད་ནི། དགེ་བའི་བཤེས་གཉེན་ལ་བརྙས་སྨོད་ཤོར་ན་སངས་རྒྱས་ཐམས་ཅད་
ལ་བརྙས་པ་ཡིན། དགེ་བའི་བཤེས་གཉེན་ནི། སངས་རྒྱས་ཐམས་ཅད་ཀྱི་འཕྲིན་ལས་
བྱེད་པ་པོ་ཡིན་པའི་ཕྱིར་དང་། སངས་རྒྱས་ཐམས་ཅད་ཀྱི་རྣམ་སྤྲུལ་ཡིན་པས་སོ། །བཤེས་
གཉེན་ལ་ཁྲོ་ན་ཁྲོ་སེམས་ཀྱི་སྐད་ཅིག་མའི་གྲངས་ཀྱིས་མནར་མེད་དུ་སྐྱེ་བ། གསང་སྔགས་
ལ་བརྟེན་ཀྱང་མཆོག་མི་འགྲུབ། རྒྱུད་དོན་བརྩོན་པས་བསྒྲུབས་ཀྱང་དམྱལ་བ་སྒྲུབ་པ་དང་
འདྲ་བ། ཡོན་ཏན་སྔར་མ་སྐྱེ་བ་རྣམས་གསར་དུ་མི་སྐྱེ་ཤིང་། སྐྱེས་ཟིན་པ་རྣམས་ཉམས།
ཚེ་འདིར་ནད་སོགས་མི་འདོད་པས་གཙེས་པ། སྐྱེ་བ་ཕྱི་མར་ངན་སོང་མུ་མཐའ་མེད་པར་
འཁྱམས་པ། ཚེ་རབས་ཐམས་ཅད་དུ་དགེ་བའི་བཤེས་གཉེན་གྱིས་འཕོངས་པར་འགྱུར་
བ་དང་བརྒྱད། ལམ་རིམ་ལས་གསུངས། གསང་རྒྱུད་ལས། སེམས་ཅན་མཚམས་མེད་
ལ་སྩོགས་པའི། །སྡིག་པ་ཆེན་པོ་བྱེད་པ་ཡང་། །རྡོ་རྗེ་ཐེག་པ་རྒྱ་མཚོ་ཆེ། །ཐེག་པ་མཆོག་
ནི་འདི་ལ་འགྲུབ། །སྙིང་ནས་སློབ་དཔོན་སྨོད་པ་དག །བསྒྲུབས་ཀྱང་འགྲུབ་པར་ཡོང་
མི་འགྱུར། །ཞེས་དགེ་བའི་བཤེས་གཉེན་བསྟེན་ཚུལ་ལོག་པའི་ཉེས་དམིགས་མཚམས་མེད་
ལྔ་བྱས་པའི་སྡིག་པ་ལས་ཆེ་བར་གསུངས། ལམ་རིམ་ཁྲིད་ཆེན་བརྒྱད་ནི། འཇམ་མགོན་
བླ་མ་རྗེ་ཙོང་ཁ་པ་ཆེན་པོས་མཛད་པའི་ལམ་རིམ་ཆེ་འབྲིང་ཆུང་གསུམ། རྒྱལ་བ་བསོད་
ནམས་རྒྱ་མཚོས་མཛད་པའི་ལམ་རིམ་གསེར་ཞུན་མ། དེའི་འགྲེལ་པ་ལྟ་བུ་རྒྱལ་བ་ལྔ་པ་
ཆེན་པོས་མཛད་པའི་འཇམ་དཔལ་ཞལ་ལུང་། པཎ་ཆེན་བློ་བཟང་ཆོས་ཀྱི་རྒྱལ་མཚན་
གྱིས་མཛད་པའི་བྱང་ཆུབ་བདེ་ལམ། དེའི་འགྲེལ་པ་ལྟ་བུ་པཎ་ཆེན་བློ་བཟང་ཡེ་ཤེས་ཀྱིས་
མཛད་པའི་བྱང་ཆུབ་མྱུར་ལམ། དྭགས་པོ་སྒོམ་ཆེན་ངག་དབང་གྲགས་པས་མཛད་པའི་
ལམ་རིམ་ལེགས་གསུང་ཉིང་ཁུ་དང་བརྒྱད། དེ་དག་ཐམས་ཅད་ཀྱི་རྩ་བ་གསུང་རབ་ཀུན་
གྱི་དགོངས་འགྲེལ་བྱང་ཆུབ་ལམ་གྱི་སྒྲོན་མའོ། །སེམས་ཅན་སྨིན་ཚུལ་བརྒྱད་ནི། ཉོན་

བརྒྱད་ཚན་པ། ༼ཆ༽ 517
མོངས་དང་བྲལ་བར་སྨིན་པ། ཐེག་པ་གསུམ་གྱིས་ཡོངས་སུ་སྨིན་པ། རབ་ཏུ་སྨིན་པ།
མཐུན་པར་སྨིན་པ། ལེགས་པར་སྨིན་པ། རྟོགས་པར་སྨིན་པ། རྟག་ཏུ་སྨིན་པ། ཆོས་
བྱས་པར་སྨིན་པ་དང་བརྒྱད། མདོ་སྡེ་རྒྱན་ལས་གསུངས། དགེ་བའི་རྣམ་སྨིན་གྱི་ཡོན་
ཏན་བརྒྱད་ནི། ཚེ་ཕུན་སུམ་ཚོགས་པ། ཁ་དོག་ཕུན་སུམ་ཚོགས་པ། རིགས་ཕུན་སུམ་
ཚོགས་པ། དབང་ཕྱུག་ཕུན་སུམ་ཚོགས་པ། ཚིག་བཙུན་པ། དབང་ཆེ་བར་གྲགས་པ།
སྐྱེས་པ་ཉིད་ཡིན་པ། སྟོབས་དང་ལྡན་པ་དང་བརྒྱད། དབང་ཕྱུག་བརྒྱད་ནི། སྐུ་གསུང་
ཐུགས་ཀྱི་དབང་ཕྱུག་གསུམ། ཀུན་འགྲོའི་དབང་ཕྱུག །གནས་ཀྱི་དབང་ཕྱུག །ཅི་འདོད་
ཀྱི་དབང་ཕྱུག །ཡོན་ཏན་གྱི་དབང་ཕྱུག །ལོངས་སྤྱོད་ཀྱི་དབང་ཕྱུག་དང་བརྒྱད། རྣམ་
སྣང་གི་ཆོས་བརྒྱད་ནི། རྐང་པ་ལག་པ་རྐེད་པ་དང་གསུམ། །སོ་མཆུ་ལྕེ་རྣམས་བསྡམས་
པས་བཞི། །མགོ་མིག་ཕྲག་པ་དབུགས་དང་བཞི། །རྣམ་པར་སྣང་མཛད་ཆོས་བརྒྱད་ཡིན།།
རྒྱལ་བ་དབེན་ས་པས་གསུངས། སངས་རྒྱས་ཀྱི་ཉེ་གནས་ལ་དགོས་པའི་ཁྱད་ཆོས་བརྒྱད་
ནི༑ དད་པ་བརྟན་པ། ཤིན་ཏུ་དྲང་བ། ལུས་ལ་ནད་མེད་པ། བརྩོན་འགྲུས་དང་ལྡན་པ།
དྲན་པ་དང་ལྡན་པ། ང་རྒྱལ་མེད་པ། ཏིང་ངེ་འཛིན་ཁྱད་པར་ཅན་དང་ལྡན་པ། ཐོས་
བྱུང་གི་ཤེས་རབ་དང་ལྡན་པ་དང་བརྒྱད། མདོ་མྱང་འདས་ལས་གསུངས། ཆ་བ་ཆོས་
ཀྱི་སེང་གེའི་སློབ་མ་སེང་ཆེན་བརྒྱད་དུ་གྲགས་པ་ནི། གཙང་པ་བརྩོན་འགྲུས་སེང་གེ །དན་
བག་སྨྲ་བའི་སེང་གེ །མྱང་བྲང་ཆོས་གྱི་སེང་གེ ། བྲུ་ཚ་བ་བསོད་ནམས་སེང་གེ ། རྨ་བྱ་
མྱོང་བའི་སེང་གེ །རྩོག་དབང་ཕྱུག་སེང་གེ །ལྡན་མ་དཀོན་མཆོག་སེང་གེ །ཉལ་བ་
ཡོན་ཏན་སེང་གེ་དང་བརྒྱད། དེ་དག་གསང་ཕུའི་སློབ་གཉེར་པའོ། །དན་བག་ལ་མིང་
མང་པོ་ཡོང་གི་འདུག །གདན་ཝགས་ཟེར་བའང་འདུག །དར་ཝགས་ཟེར་བའང་འདུག།
ལི་ཡུལ་གྱི་དགེ་ཚུལ་གཉིས་བོད་ལ་ཡོང་ནས་རྒྱལ་པོ་སྲོང་བཙན་སྒམ་པོ་མཇལ་བའི་ལོ་རྒྱུས་
ལས་སྣང་བ་མ་དག་པའི་ལོ་རྒྱུའི་ཐད་ལ་གདན་བག་ཟེར་བའི་སྐད་ཆ་མང་པོ་ལུང་པ་མང་

518 ༼ཆ༽ བརྒྱད་ཚན་པ།
པོ་ལ་འདྲ་མི་འདྲ་མང་པོ་ལབ་རྒྱུ་ཡོད་པ་རེད། སུ་དག་སུ་མ་དག་ཁ་ཚོན་གཅོད་དཀའ་
རང་རང་གི་ལུགས་ལ་དབུས་མ་སྨྲ་བ་ཡིན་ཟེར་གྱི་རེད། འགའ་རེ་ལ་ཡི་གེའང་ཡོད་ཤག་
རེད། ཆུའི་ཡོན་ཏན་བརྒྱད་ནི། སིལ་དང་ཞིམ་དང་ཡང་བ་དང་། །འཇམ་དང་དྭངས་
དང་དྲི་ང་མེད། །འཐུང་ན་མགྲིན་དང་ལྟོ་བ་ལ། ། མི་གནོད་ཡན་ལག་བརྒྱད་ལྡན་ཆུ།།
མཆིམས་མཛོད་ལས་གསུངས། གསང་ཕུའི་ལྷོ་རི་ལ་རྔོག་ལེགས་པའི་ཤེས་རབ་ཀྱིས་ཆོས་
སྐྱོང་བསེ་ཁྲབ་ཀྱི་ཆེད་དུ་བཏོན་པའི་ཡན་ལག་བརྒྱད་ལྡན་གྱི་ཆུ་ཡོད་ཟེར་རྒྱུན་ཡོད། རག་
དུང་སྐད་ཕྲ་སྦོམ་གཉིས་དེའི་སྐབས་བྱུང་བ་རེད་ཅེས་ཟེར་རྒྱུན་ཡོད། གསང་ཕུ་ལྷོ་རིའི་
རྟའི་རྔོག་འདྲ་བའི་ཤིང་དེ་རྣམས་ཀྱང་དེ་སྐབས་སྐྱེས་ཟེར། རྔོག་ལོ་ཙཱ་ཞེས་པ་ཡུལ་མིང་
ལས་བཏགས་པའོ། །སྟོན་པ་སངས་རྒྱས་ཀྱི་སྐུ་འདྲ་གསང་བའམ་སྦས་པའི་ཕུག་ཡིན་པས།
གསང་ཕུ་ཟེར་བ་ཐོས། དེ་མིན་པའི་བཤད་ཚུལ་གཅིག་ཀྱང་ཡོད་འོག་ཏུ་འཆད་པར་འགྱུར་
རོ༑ ༑འཇིག་རྟེན་ཆོས་བརྒྱད་ནི། འཇིག་རྟེན་མཁྱེན་པ་རྙེད་དང་མ་རྙེད་དང་། །བདེ་
དང་མི་བདེ་སྙན་དང་མི་སྙན་དང་། །བསྟོད་སྨད་ཅེས་བགྱི་འཇིག་རྟེན་ཆོས་བརྒྱད་པོ། །བདག་
གི་ཡིད་ཡུལ་མིན་པར་མགོ་སྙོམས་མཛོད། །མགོན་པོ་ཀླུ་སྒྲུབ་ཀྱིས་གསུངས། མི་ཁོམ་
པ་བརྒྱད་ནི། ངན་སོང་གསུམ་དང་། ལྷ་ཚེ་རིང་པོ། འདི་ནི་འབྲས་བུ་ཆེ་བའི་གནས་ལ་
གྲོང་ནས་དགོན་པའི་ཚུལ་དུ་ཡོད་པར་གསུངས། ཡུལ་མཐའ་འཁོབ་ཏུ་ཀླ་ཀློར་སྐྱེས་པ།
དབང་པོ་མ་ཚང་བ། ལྟ་བ་ལོག་པ། སངས་རྒྱས་འབྱུང་བ་ལ་ཉེ་བར་མི་བགྱིད་པ་དང་
བརྒྱད། དལ་བ་བརྒྱད་ནི། དེ་དག་ལས་ལྡོག་པ་བརྒྱད་དོ། །ཡུལ་མཐའ་འཁོབ་འཇོག་
ཚུལ་ལ་ཆོས་ཚིགས་ཀྱི་དབང་དུ་བྱས་པ་དང་ས་ཚིགས་ཀྱི་དབང་དུ་བྱས་པ་གཉིས་ཡོད། གོང་
དུ་ཡུལ་དབུས་འཇོག་ཚུལ་གྱིས་ཤེས་སོ། །མི་ཟད་པོ་བརྒྱད་ནི། གོ་ཆ་མི་ཟད་པ། རྔུལ་
བ་མི་ཟད་པ། ཡང་དག་པར་བསྒྲུབ་པ་མི་ཟད་པ། སེམས་ཅན་ཡོངས་སུ་སྨིན་པར་བྱེད་
པ་མི་ཟད་པ། བསོད་ནམས་ཀྱི་ཚོགས་མི་ཟད་པ། ཡེ་ཤེས་ཀྱི་ཚོགས་མི་ཟད་པ། ཤེས་

$14
བརྒྱད་ཚན་པ། ༼ཆ༽
རབ་ཀྱི་ཚོགས་མི་ཟད་པ་སངས་རྒྱས་ཀྱི་ཆོས་ཐམས་ཅད་ཡང་དག་པར་བསྒྲུབ་པའི་ཚོགས་
མི་ཟད་པ་དང་བརྒྱད་མདོ་བ་ཤོག་གྲངས་ ༡༦༣ ལ་གསུངས། ཉེས་པ་ལྔ་སྤོང་བའི་འདུ་བྱེད་
བརྒྱད་ནི། དད་པ། འདུན་པ། རྩོལ་བ། ཤིན་སྦྱངས། དྲན་པ། ཤེས་བཞིན། བཏང་
སྙོམས། འདུ་བྱེད་པའི་སེམས་པ་དང་བརྒྱད། བཀའ་རྒྱུད་བརྒྱད་ནི། ཕག་གྲུ་བཀའ་རྒྱུད།
ཀརྨ་བཀའ་རྒྱུད། འབྲི་གུང་བཀའ་རྒྱུད། ཚལ་བ་བཀའ་རྒྱུད། འབྲུག་པ་བཀའ་རྒྱུད། སྟག་
འབམ་རོང་བཀའ་རྒྱུད། གཡའ་བཟང་བཀའ་རྒྱུད་དང་བརྒྱད། གཙང་
ལུང་བཀའ་རྒྱུད། 
པ་རྒྱ་རས་གཡུང་དྲུང་དཔལ་གྱིས་ཁྲིད་ཆེན་བརྒྱད་དུ་གསུངས་པ་ནི། བླ་མའི་སྐུ་གསུང་
ཐུགས་གསུམ་གྱི་ཁྲིད། བྱམས་སྙིང་རྗེའི་ཁྲིད། རྒྱུ་འབྲས་རྟེན་འབྲེལ་གྱི་ཁྲིད། ལྔ་ལྡན་
བདུད་རྩི་ཐིགས་པའི་ཁྲིད། ལྷན་ཅིག་སྐྱེས་སྦྱོར་གྱི་ཁྲིད། ནཱ་རོའི་ཆོས་དྲུག་གི་ཁྲིད། ཆོས་
བརྒྱད་མགོ་སྙོམས་གྱི་ཁྲིད། གསང་སྤྱོད་ལྡོག་སྒོམ་གྱི་ཁྲིད་དང་བརྒྱད། བེའུ་བུམ་བརྒྱད་
ཅེས་གྲགས་པ་ནི། ཟབ་མོ་དབང་གི་བེའུ་བུམ། ངོ་སྤྲོད་རྩ་བའི་བེའུ་བུམ། སྙན་རྒྱུད་ཁྲིད་
ཀྱི་བེའུ་བུམ། སྒོ་བཞི་གནས་ཀྱི་བེའུ་བུམ། སྣ་ཚོགས་རྫུ་འཕྲུལ་གྱི་བེའུ་བུམ། ཟབ་མོ་
སྔགས་ཀྱི་བེའུ་བུམ། བཀའ་སྲུང་མཁའ་འགྲོའི་བེའུ་བུམ། མན་ངག་རྒྱལ་ཆ་གསུམ་གྱི་
བེའུ་བུམ་དང་བརྒྱད། རྒྱ་མཚོ་ཆེན་པོའི་ཆོས་བརྒྱད་ནི། རིམ་གྱིས་གཞོལ་བ། ཟབ་ཅིང་
གཏིང་རིང་བ། གཅིག་ཏུ་ལན་ཚུའི་རོ་བྲོ་བ། དབྲེས་ཀྱི་མཚམས་ལས་མི་འདའ་བ། རིན་
པོ་ཆེ་མང་བ། སེམས་ཅན་མང་པོའི་གནས་སུ་གྱུར་པ། རོ་ཞག་ཏུ་མི་གནས་པ། འབབ་
ཆུ་ཐམས་ཅད་དང་སྤྲིན་ཆེན་པོའི་ཆར་ཡོངས་སུ་འཛིན་ཀྱང་མི་འཕེལ་བ་དང་མི་འགྲིབ་བ་
དང་བརྒྱད། མདོ་མྱང་འདས་ལས་གསུངས། དུར་ཁྲོད་ཀྱི་ཆས་བརྒྱད་ནི། མི་མགོའི་
དབུ་རྒྱན། མི་མགོའི་དོ་ཤལ། གླང་ཆེན་གྱི་པགས་པའི་སྟོད་གཡོགས། ཞིང་ལྤགས་ཀྱི་
གཡང་གཞི། སྟག་ལྤགས་ཀྱི་ཤམ་ཐབས། ཞག་གི་ཟོ་རིས། ཁྲག་གི་ཐིག་ལེ། ཐལ་ཆེན་
གྱི་ཚོམ་བུ་དང་བརྒྱད། དུར་ཁྲོད་བརྒྱད་ནི། ཤར་དུ་གཏུམ་དྲག །བྱང་དུ་ཚང་ཚིང་

520
 ༼ཆ༽ བརྒྱད་ཚན་པ།
འཁྲིགས་པ། ནུབ་ཏུ་རྡོ་རྗེ་འབར་བ། ལྷོར་ཀེང་རུས་ཅན། དབང་ལྡན་དུ་དྲག་ཏུ་རྒོད་པ།
མེར་བཀྲ་ཤིས་ཚལ། བདེན་བྲལ་དུ་མུན་པ་དྲག་པོ། རླུང་དུ་ཀི་ལི་ཀི་ལིའི་སྒྲ་སྒྲོག་དང་
བརྒྱད། དཔེ་བརྒྱད་ནི། གཞོལ་བའི་དཔེ། བཟློས་པའི་དཔེ། མངོན་སུམ་གྱི་དཔེ། མ་
ཡིན་པའི་དཔེ། ཡིན་པའི་དཔེ། སྔ་མའི་དཔེ། ཕྱི་མའི་དཔེ། ཀུན་ཁྱབ་པའི་དཔེ་དང་
བརྒྱད། དེ་དག་སོ་སོའི་མཚན་གཞི་དང་བཅས་མདོ་མྱང་འདས་ལས་གསུངས།
རྒྱ་གར་འཕགས་པའི་ཡུལ་གྱི་གནས་ཆེན་བརྒྱད་ནི། རྡོ་རྗེ་གདན། བྱ་རྒོད་ཕུང་
པོ་རི། ཝཱ་ར་ཎཱ་སི། རྩྭ་མཆོག་གྲོང་། ལིམ་བི་གནས། མཉན་ཡོད། སེར་སྐྱའི་གྲོང་ཁྱེར།
ལྷ་བབས་གནས་དང་བརྒྱད། དེ་དག་ལས། རྡོ་རྗེ་གདན་ནི། སྐལ་བཟང་གི་སངས་རྒྱས་
སྟོང་གིས་མངོན་པར་རྫོགས་པར་སངས་རྒྱས་པའི་མཛད་པ་སྟོན་པའི་གནས། རྒྱལ་པོ་
གཟུགས་ཅན་སྙིང་པོའི་ཁབ་བྱ་རྒོད་ཕུང་པོ་རི་ནི། ཤེར་ཕྱིན་གྱི་མདོ་གསུངས་པའི་གནས།
བཀའ་བསྡུ་དང་པོ་མཛད་པའི་གནས་བདེ་ཅན་མའི་ཕུག་ཡང་ཡུལ་དེ་ན་ཡོད། ནཱ་ལེནྡྲ་ཡང་
དེ་དང་ཉེ་བར་ཡོད། ཝཱ་ར་ཎཱ་སཱི་ནི། བཅོམ་ལྡན་འདས་ཀྱིས་ལྔ་སྡེ་བཟང་པོ་དང་ལྷ་བརྒྱད་
ཁྲི་སོགས་ལ་བདེན་པ་བཞིའི་ཆོས་ཀྱི་འཁོར་ལོ་བསྐོར་བའི་གནས། རྩ་མཆོག་གྲོང་ནི། སངས་
རྒྱས་བཅོམ་ལྡན་འདས་ཀྱིས་མྱ་ངན་ལས་འདས་པའི་མཛད་པ་སྟོན་པའི་གནས། མདོ་མྱང་
འདས་ལས། བ་རྩ་ཟོས་པ་ལས་ཁྲག་ཏུ་འགྱུར། ཁྲག་ལས་འོ་མར་འགྱུར་ཏེ། སེམས་
ཅན་གྱི་བསོད་ནམས་ཀྱི་རྒྱུས་གྲུབ་པ་ཡིན་ནོ་གསུངས། ལིམྦི་ནི་ནི། སངས་རྒྱས་སྐུ་བལྟམས་
པའི་མཛད་པ་སྟོན་པའི་གནས། སྐུ་འཁྲུངས་མ་ཐག་ཕྱོགས་བཞི་ལ་གོམ་པ་བདུན་བདུན་
སྤོས་ནས་ང་འཇིག་རྟེན་འདི་ན་མཆོག་ཡིན་ནོ། །ཞེས་གསུངས་སའི་གནས་དེ་ཡིན། ད་
ལྟ་བལ་ཡུལ་གྱི་ས་ཁུངས་རེད། མཉན་ཡོད་ནི། རྒྱལ་པོ་གསལ་རྒྱལ་གྱི་ཁབ། དེའི་བུ་
རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བར་སངས་རྒྱས་འཁོར་དང་བཅས་
པ་དབྱར་ཚར་ཉི་ཤུ་རྩ་ལྔ་དབྱར་ཁས་བླངས་པའི་གནས། མགོན་མེད་ཟས་སྦྱིན་གྱི་ཀུན་

བརྒྱད་ཚན་པ། ༼ཆ༽ 521
དགའ་ར་བར་ཆོས་ཡང་ཤིན་ཏུ་མང་པོ་གསུངས་པ་བཀའ་འགྱུར་ན་གསལ། སེར་སྐྱའི་
གྲོང་ཁྱེར་ནི། ཡབ་རྒྱལ་པོ་ཟས་གཙང་གི་ཁབ། ལྷུམས་སུ་ཞུགས་པའི་མཛད་པའི་སྟོན་
པའི་གནས། ད་ལྟ་བལ་ཡུལ་གྱི་ས་ཁུངས། ལྷ་བབས་ཀྱི་གནས་གྲོང་ཁྱེར་གསལ་ལྡན་ནི།
སྟོན་པ་སངས་རྒྱས་དགུང་ལོ་སོ་བརྒྱད་ལོར་ཡུམ་གྱི་དྲིན་ལ་དགོངས་ནས་སུམ་ཅུ་རྩ་གསུམ་
གྱི་ལྷ་གནས་སུ་ཕེབས་ནས་དབྱར་སྔ་མ་ཟླ་བ་གསུམ་དུ་ཞལ་གྱིས་བཞེས་ཤིང་། ཆོས་གསུངས་
ནས་ཉིད་ཀྱི་ཡུམ་བདེན་པ་མཐོང་བ་ལ་བཀོད། བོད་ཟླ་དགུ་པའི་ཚེ་བཅོ་ལྔ་ལ་དགག་དབྱེ་
མཛད་རྗེས་ལྷའི་དབང་པོ་བརྒྱ་བྱིན་གྱི་ཁང་བཟང་ལ་ཞག་བདུན་ཆོས་གསུངས་ནས། བོད་
ཟླ་དགུ་པའི་ཚེས་ཉེར་གཉིས་ལ་སུམ་ཅུ་རྩ་གསུམ་གྱི་ལྷའི་གནས་ནས་འཛམ་བུའི་གླིང་འདིར་
བབས་པའི་གནས། སེར་སྐྱའི་གྲོང་ཁྱེར་དང་། ལིམྦི་ནིའི་ཚལ་གཉིས་ཀྱི་བར། འདིས་
པའི་སངས་རྒྱས་འཁོར་བ་འཇིག་དང་། སངས་རྒྱས་གསེར་ཐུབ་གཉིས་སྐུ་བལྟམས་པའི་
མཛད་པ་སྟོན་པའི་གནས་ཡང་ཡོད་པ་ཐང་ཟིང་བླ་མའི་ལམ་ཡིག་ན་ཡོད་ཅེས། སྒོ་མང་
མཁན་ཆེན་གཙན་པོ་སྨིན་གྲོལ་ནོ་མོ་ཧན་གྱིས་མཛད་པའི་འཛམ་གླིང་རྒྱས་བཤད་ལས་
གསུངས། སངས་རྒྱས་འཁོར་བ་འཇིག ། མི་ལོ་བཞི་ཁྲིའི་དུས་སུ་བྱོན་པ་དང་། སངས་
རྒྱས་གསེར་ཐུབ་མི་ལོ་སུམ་ཁྲིའི་དུས་སུ་བྱོན་པ་བསྐལ་བཟང་སོགས་ལྟར་དང་། མཉན་
ཡོད་བསྐལ་བ་བཟང་པོ་འདིའི་སྔོན་བསྐལ་བ་དགུ་བཅུ་རྩ་གཅིག་གི་དུས་ནས་ཡོད་པ། ལྷ་
སའི་པར་མ། འདུལ་བ་ག་པ་ཤོག་གྲངས་སུམ་བརྒྱ་དགུ་པ་ན་ཡོད། བདེན་པ་བཞིའི་ཆོས་
ཀྱི་འཁོར་ལོ་ཐོག་མར་བསྐོར་བའི་གནས་མཆོག་དམ་པ་ཝཱ་ར་ཎཱ་སཱི་དེ་ཡང་སྔོན་འདས་པའི་
དུས་བསྐལ་བ་གྲངས་མེད་དཔག་དུ་མེད་པའི་ཕ་རོལ་ནས་ཡོད་པ། ལྷ་སའི་པར་མ་བཀའ་
འགྱུར། མདོ་ས་པ་ཤོག་གྲངས་གཉིས་བརྒྱ་བདུན་ཅུ་དོན་གཅིག་ན་ཡོད། ཀ་ཤིའི་ཡུལ་
ཡང་དེ་དུས་ནས་ཡོད་པ་མདོར་བསྡུས་སྦྱར་རུང་ངམ་སྙམ། གནས་ཆེན་དེ་རྣམས་བསྐལ་
བ་འཇིག་པའི་ཚེའང་མི་འཇིག་པ་ལྟ་བུར་ཡང་ཡང་གསུངས་པས། བསྐལ་བའི་འཇིག་པ་

522
 ༼ ཆ༽ བརྒྱད་ཚན་པ།
དང་འཇིག་པ་གཉིས་ལ་ཞིབ་ཆ་དགོས། བྱ་རྒོད་ཕུང་པོའི་རི་ཡང་མི་འཇིག་པར་མདོ་ལས་
གསུངས་ཚུལ་རྒྱན་སྣང་དུ་གསལ། བསྐལ་བ་འཇིག་པའི་ཚེའ ང་མངོན་པར་བྱང་ཆུབ་པའི་
གནས་རྡོ་རྗེ་གདན་ནི་མི་འཇིག་པར་མདོ་ཏིང་ངེ་འཛིན་རྒྱལ་པོ་སོགས་ལས་གསུངས་པ་སྒྲ་
ཇི་བཞིན་དུ་རུང་བར་གུང་ཐང་བསྟན་པའི་སྒྲོན་མེས་གསུངས། འོད་སྲུང་ཆེན་པོའི་འཁྲུངས་
ཡུལ་ལོ་དྲུག་དཀའ་བ་སྤྱད་པའི་གནས་སུ་ཡིན་པ། སྨིན་གྲོལ་ནོ་མོ་ཧན་གྱི་འཛམ་གླིང་རྒྱས་
བཤད་ལས་གསུངས། རིན་པོ་ཆེའི་རྒྱན་བརྒྱད་ནི། དབུ་རྒྱན། སྙན་རྒྱན། མགུལ་རྒྱན།
ཕྱག་གདུབ། ཞབས་གདུབ། སྐེ་རགས། དོ་ཤལ། སེ་མོ་དོ་དང་བརྒྱད། དངོས་པོ་
བརྒྱད་ནི། རྣམ་མཁྱེན། ལམ་ཤེས། གཞི་ཤེས། རྣམ་རྫོགས་སྦྱོར་བ། རྩེ་སྦྱོར། མཐར་
གྱིས་སྦྱོར་བ། སྐད་ཅིག་མའི་སྦྱོར་བ། འབྲས་བུ་ཆོས་སྐུ་དང་བརྒྱད། ཐ་མ་ཡེ་ཤེས་
ཆོས་སྐུ་བགྲང་ན་མངོན་རྟོགས་བརྒྱད། མངོན་རྟོགས་རྒྱན་ལས་གསུངས། རྣམ་ཐར་བརྒྱད་
ནི༑ གཟུགས་ཅན་གཟུགས་ལ་ལྟ་བའི་རྣམ་ཐར། གཟུགས་མེད་གཟུགས་ལ་ལྟ་བའི་རྣམ་
ཐར། གཟུགས་སྡུག་པའི་རྣམ་ཐར། ནམ་མཁའ་མཐའ་ཡས་ཀྱི་རྣམ་ཐར། རྣམ་ཤེས་
མཐའ་ཡས་ཀྱི་རྣམ་ཐར། ཅི་ཡང་མེད་ཀྱི་རྣམ་ཐར། སྲིད་རྩེའི་རྣམ་ཐར། འགོག་པའི་
རྣམ་ཐར་དང་བརྒྱད་མངོན་རྟོགས་རྒྱན་ལས་གསུངས། ཐམ་དང་འགོག་པའི་སྙོམས་འཇུག་
གཉིས་འདྲ། དེ་འདོད་ཚུལ་ལ་གྲུབ་མཐའ་སྨྲ་བ་རྣམས་མི་འདྲ་བ་ཡོད་དེ། བྱེ་མདོ་གཉིས་
ཀྱིས་ཤེས་པར་འདོད། སེམས་ཙམ་པས་ལྡན་མིན་ཟག་མེད་དུ་འདོད། འཕགས་སེང་གཉིས་
ཀྱིས་དེ་ལ་ཡུལ་དང་ཡུལ་ཅན་གཉིས་འདོད། ཐལ་འགྱུར་པས་སྟོང་ཉིད་མངོན་སུམ་དུ་
རྟོགས་པའི་ཡེ་ཤེས་ཡིན་པར་འདོད། ལེགས་བཤད་གསེར་ཕྲེང་སྐབས་བཞི་པ་སོགས་ལས་
ཤེས་པར་བྱའོ། །ཕྱོགས་ཀྱི་གླང་པོ་བརྒྱད་ནི། ས་སྲུང་བུ། པདྨ་དཀར་པོ། གཡོན་ཕྱོགས།
མིག་སྨན། ས་ལ་དགའ་བ། མེ་ཏོག་སོ་ཅན། ས་ཀུན་ལ་གྲགས་པ། ཆ་མཛེས་དང་
བརྒྱད། དེ་དག་གི་ཆུང་མ་གླང་མོ་བརྒྱད་ནི། སྤྲིན་གྲོལ། དམར་སེར། སེར་སྐྱ། དཔེ་

བརྒྱད་ཚན་པ། ༼ཆ༽ 525
མེད་མ། ཟངས་སྣ། སོ་ལེགས། ཡན་ལག་མཛེས་པ། གསལ་ལྡན་མ་དང་བརྒྱད། ལྷ་
ཆེན་བརྒྱད་ནི། དབང་ཕྱུག་ཆེན་པོ། བརྒྱ་བྱིན། ཚངས་པ། ཁྱབ་འཇུག །འདོད་པའི་
དབང་ཕྱུག །ཚོགས་བདག །བྷིདྷི་རི་དྷི། གཞོན་ནུ་གདོང་དྲུག་དང་བརྒྱད། ཀླུ་ཆེན་
བརྒྱད་ནི། མཐའ་ཡས། འཇོག་པོ། སྟོབས་རྒྱུ། རིགས་ལྡན། ནོར་རྒྱས། དུང་སྐྱོང་།
པདྨ། ཝ་རུ་ཎ་དང་བརྒྱད། གཟའ་ཆེན་བརྒྱད་ནི། པ་སངས། ཕུར་བུ། ཟླ་བ། ལྷག་པ།
མིག་དམར། སྒྲ་གཅན། ཉི་མ། སྤེན་པ་དང་བརྒྱད། ལྷ་སྲིན་སྡེ་བརྒྱད་ནི། གཤིན་རྗེ།
མ་མོ། བདུད། བཙན། རྒྱལ་པོ། ཀླུ། གནོད་སྦྱིན། གཟའ་དང་བརྒྱད། སྐྱབས་འགྲོའི་
ཕན་ཡོན་བརྒྱད་ནི། ནང་པ་སངས་རྒྱས་པར་འགྱུར་པ། སྡོམ་པ་ཐམས་ཅད་ཀྱི་རྟེན་དུ་
འགྱུར་བ། ལས་ཀྱི་སྒྲིབ་པ་ཐམས་ཅད་ཟད་པར་བྱེད་པ། མི་དང་མི་མ་ཡིན་པའི་གནོད་
པས་མི་ཚུགས་པ། ཤི་ནས་ངན་སོང་དུ་མི་ལྟུང་བ། མ་འོངས་པ་ན་དཀོན་མཆོག་གསུམ་
གྱི་གདུལ་བྱར་སྐྱེ་བ། དུས་ནམ་དུ་ཡང་དཀོན་མཆོག་གསུམ་དང་མི་འབྲལ་བ། འདོད་
པ་ཐམས་ཅད་ཀྱི་མཆོག་འགྲུབ་པ་དང་བརྒྱད། ཟིལ་གྱིས་གནོན་པའི་སྐྱེ་མཆེད་བརྒྱད་ནི།
ནང་རང་ལ་གཟུགས་སུ་འདུ་ཤེས་ནས། ཕྱི་རོལ་གྱི་གཟུགས་ཆེ་ཆུང་གཉིས་ལ་ལྟ་བའི་ཟིལ་
གནོན་སྐྱེ་མཆེད་གཉིས། ནང་རང་ལ་གཟུགས་མེད་དུ་འདུ་ཤེས་ནས། ཕྱི་རོལ་གྱི་གཟུགས་
ཆེ་ཆུང་གཉིས་ལ་ལྟ་བའི་ཟིལ་གནོན་སྐྱེ་མཆེད་གཉིས་སྟེ་དབྱིབས་ཟིལ་གནོན་སྐྱེ་མཆེད་བཞི་
དང་། ནང་རང་ལ་གཟུགས་མེད་དུ་འདུ་ཤེས་ནས། ཕྱི་རོལ་གྱི་ཁ་དོག་དཀར་དམར་
སྔོ་སེར་བཞི་ལ་ལྟ་བའི་ཁ་དོག་ཟིལ་གནོན་བཞི་དང་བརྒྱུད། དེ་དག་སྒོམ་པའི་དགོས་པ་
དང་བཅས་པ་མངོན་རྟོགས་རྒྱན་རྩ་འགྲེལ་རྣམས་ལས་གསུངས། བསམ་གཟུགས་བརྒྱད་
ནི༑ བསམ་གཏན་དང་པོ། གཉིས་པ། གསུམ་པ། བཞི་པའི་གནས་ཏེ་གཟུགས་ཁམས་
ཀྱི་གནས་བཞི། ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད། སྲིད་
རྩེ་དང་བཞི་བཅས་བསམ་གཟུགས་ཀྱི་གནས་བརྒྱད། གནས་དེ་དག་བརྒྱད་གྱི་དངོས་གཞི་

524
 ༼ཆ༽ བརྒྱད་ཚན་པ།
སྙོམས་འཇུག་བརྒྱད། དེ་དག་གི་རྒྱུ་ཉེར་བསྡོགས་བརྒྱད། དེ་དག་གི་དབང་གི་གནས་དེ་
དག་ཏུ་སྐྱེ་བའི་གང་ཟག་བརྒྱད། དེ་དག་གི་སས་བསྡུས་པའི་ཉོན་མོངས་བརྒྱད། ཉོན་མོངས་
དེ་དག་གི་དབང་གིས་བསགས་པའི་འཕེན་བྱེད་ཀྱི་ལས་བརྒྱད། འཕངས་འབྲས་དེ་དག་
རྫོགས་པར་བྱེད་པའི་རྫོགས་བྱེད་ཀྱི་ལས་བརྒྱད། དེ་དག་གི་དགེ་བ་བརྒྱད། མངོན་རྟོགས་
རྒྱན་རྩ་འགྲེལ་དང་མངོན་པ་གོང་འོག་རྣམས་ལས་གསུངས། ཞུགས་གནས་བརྒྱད་ནི། རྒྱུན་
ཞུགས་ཞུགས་པ། ཕྱིར་འོང་ཞུགས་པ། ཕྱིར་མི་འོང་ཞུགས་པ། དགྲ་བཅོམ་ཞུགས་པ།
རྒྱུན་ཞུགས་འབྲས་གནས། ཕྱིར་འོང་འབྲས་གནས། ཕྱིར་མི་འོང་འབྲས་གནས། དགྲ་
བཅོམ་འབྲས་གནས་དང་བརྒྱད། མངོན་རྟོགས་རྒྱན་དང་མཛོད་སོགས་ལས་གསུངས།
དབྱིབས་གཟུགས་བརྒྱད་ནི། མཐོ་བའི་གཟུགས། དམའ་བའི་གཟུགས། རིང་པོའི་གཟུགས།
ཐུང་བའི་གཟུགས། གྲུ་བཞིའི་གཟུགས། ཟླུམ་པོའི་གཟུགས། ཕྱ་ལེ་བའི་གཟུགས། ཕྱ་ལེ་
བ་མ་ཡིན་པའི་གཟུགས་དང་བརྒྱད། ཡན་ལག་གི་ཁ་དོག་བརྒྱད་ནི། དེར་གྱུར་པའི་སྤྲིན་
གྱི་ཁ་དོག །དུ་བའི་ཁ་དོག །རྡུལ་གྱི་ཁ་དོག །ཁུག་སྣའི་ཁ་དོག །སྣང་བའི་ཁ་དོག །མུན་
པའི་ཁ་དོག །གྲིབ་མའི་ཁ་དོག །ཉི་མའི་འོད་ཟེར་གྱི་ཁ་དོག་དང་བརྒྱད། དབྱིབས་དང་
ཁ་དོག་གཉིས་ལ་མུ་བཞི་འཇམ་དབྱངས་བླ་མ་ཕྱོགས་ལྷ་འོད་ཟེར་གྱིས་གསུངས། རྩ་བའི་
ཁ་དོག་དང་། ཡན་ལག་གི་ཁ་དོག་གཉིས་ཀྱི་ཁྱད་པར་ཤེས་དགོས། བཀྲ་ཤིས་རྟག་བརྒྱད་
ནི༑ རིན་པོ་ཆེའི་གདུགས། གསེར་ཉ། གཏེར་ཆེན་པོའི་བུམ་པ། པདྨ་འདབ་བརྒྱད།
དུང་དཀར་གཡས་འཁྱིལ། དཔལ་བེའུ། མི་མཐུན་ཕྱོགས་ལས་རྣམ་པར་རྒྱལ་བའི་ཆོས་
ཀྱི་རྒྱལ་མཚན། འཁོར་ལོ་རྩིབས་སྟོང་དང་བརྒྱད། དུང་དཀར་གཡས་འཁྱིལ་ནི། ས་
མཐོན་པོའི་བྱང་སེམས་རྣམས་རྒྱ་མཚོའི་བྱིང་ན་གནས་པའི་སྲོག་ཆགས་རྣམས་ལ་ཆོས་སམ་
ཆུ་སྦྱིན་པའི་ཕྱིར་དེའི་ནང་དུ་སྐྱེས་པ་བཞེས་པ་དང་། འཁོར་ལོ་རྩིབས་སྟོང་ནི། ལྷ་ཚངས་
པས་སངས་རྒྱས་ལ་ཕུལ་ནས་ཆོས་འཁོར་བསྐོར་བར་བསྐུལ་བ་ལྟ་བུ།

525
བརྒྱད་ཚན་པ། ༼ཆ༽
བཀྲ་ཤིས་རྫས་བརྒྱད་ནི། མེ་ལོང་། གླང་ཆེན་གི་ཝང་། ཞོ། རྩ་དུར་བ། ཤིང་
ཐོག་བིལ་བ། དུང་དཀར། ལི་ཁྲི། ཡུངས་དཀར་དང་བརྒྱད། རྩ་དུར་བ་ནི། རྒྱ་གར་རྡོ་
རྗེ་གདན་ལ་མང་པོ་འདུག །རྩ་ཚོང་བཀྲ་ཤིས་ཀྱིས་སངས་རྒྱས་ལ་བཞུགས་གདན་དུ་ཕུལ།
དེ་ཡང་མདོ་རྒྱ་ཆེར་རོལ་པ་ལས། བཀྲ་ཤིས་རྩྭ་དག་ང་ལ་མྱུར་དུ་བྱིན། །དེ་རིང་ང་ལ་
རྩས་ནི་དོན་ཆེན་འགྱུར། །དཔུང་དང་བཅས་པའི་བདུད་ནི་བཅོམ་ནས་སུ། །བྱང་ཆུབ་
དམ་པ་ཞི་བ་རེག་པར་འགྱུར། །ཞེས་གསུངས། རྩྭ་ཚོང་བཀྲ་ཤིས་ཀྱིས་གསོལ་བ། རྩྭ་
ཡིས་བྱང་ཆུབ་མཆོག་གྱུར་པ། ། སྔོན་གྱི་རྒྱལ་བའི་ལམ་ཐོབ་ན། །ཡོན་ཏན་རྒྱ་མཚོ་ཁྱེད་
བཞེས་ཤིག །བདག་ཀྱང་ཐོག་མར་འཚང་རྒྱ་བགྱི། །སེམས་ཅན་ཤིན་ཏུ་དག་པ་བསྐལ་
མང་སྤྱོད་སྤྱད་པ། །ཟས་ཙང་སྲས་པོས་རྒྱལ་སྲིད་དག་ནི་རབ་སྤངས་ཏེ། ། ཕན་བྱེད་དེ་
ནི་བདུད་རྩི་མངོན་པར་འདོད་པས་བྱུང་། །བྱང་ཆུབ་ཤིང་དྲུང་འོངས་ཀྱི་དེ་རིང་སྒྲིམས་
པར་གྱིས། །ཞེས་དང་། ཚངས་པས་སངས་རྒྱས་ལ་ཆོས་འཁོར་བསྐོར་བར་བསྐུལ་བའི་
ཚིག་ནི། ཚངས་པས་གསོལ་བ། མ་ག་དྷར་ནི་སྔོན་ཆད་ཆོས་འབྱུང་བ། །དག་པ་མ་
ལགས་དྲི་མར་བཅས་པས་རྟོགས། །བདུད་རྩི་ཆོས་ཀྱི་སྒོ་ནི་ཕྱེ་མཛོད་ལ། །དྲི་མ་མེད་
པས་རྟོགས་པ་བཤད་པར་མཛོད། །ཐུབ་པ་ཆོས་ཀྱི་སྒྲོན་མེས་མུན་པ་སེལ། །དེ་བཞིན་
གཤེགས་པའི་རྒྱལ་མཚན་ཁྱོད་ཀྱིས་བསྒྲེང་། །སྙན་པའི་གསུང་བརྗོད་པ་ཡི་དུས་ལ་བབ།།
རྔ་སྒྲ་རི་དྭགས་དབང་ལྟར་བསྒྲག་ཏུ་གསོལ། །ཚངས་པ་ངས་ནི་ཚོགས་ཆེན་གྱིས། །སྐྱོན་
རྣམས་བཅོམ་ནས་རྟོགས་གྱུར་པ། །སྲིད་དང་ཆགས་པས་དཀྲིས་རྣམས་ཀྱིས། །ཆོས་ནི་
ལེགས་པར་རྟོགས་མི་འགྱུར། །ཞེས་དང་། བཅོམ་ལྡན་འདས་ཀྱིས་བཀའ་སྩལ་པ། བདུད་
རྩིས་སྒོ་མོ་དག་ནི་དབྱེ་བར་བྱ། །ཉན་པར་སུ་འདོད་སོམ་ཉི་སོལ་ཅིག་དང་། ། ཚངས་པ་
མི་རྣམས་ལ་ནི་གྱ་ནོམ་ཆོས། །ཀླན་ཀ་མི་བཙལ་མདོ་ཙམ་བཤད་པར་བྱ། . །ང་ལ་སློབ་
དཔོན་གང་ཡང་མེད། །ང་དང་འདྲ་བ་ཡོད་མ་ཡིན། ། ང་ནི་གཅིག་པུ་རྫོགས་སངས་རྒྱས།།

526
 ༼ཆ༽ བརྒྱད་ཚན་པ།
བསིལ་འགྱུར་ཟག་པ་མེད་པ་ཡིན། །གང་ཟག་ཟག་པ་ཟད་བརྙེད་པ། །ང་འདྲ་རྒྱལ་བར་
ཤེས་པར་བྱ། །ང་ནི་སྡིག་པའི་ཆོས་ལས་རྒྱལ། །དེ་བས་ཉེར་འགྲོ་ང་རྒྱལ་ཡིན། །ང་ནི་
ཝཱ་ར་ཎཱ་སཱི ར་འགྲོ། །གྲོང་ཁྱེར་གསལ་ལྡན་སོང་ནས་ནི། །ལོང་བ་ལྟ་བུའི་འཇིག་རྟེན་ལ།།
མཚུངས་པ་མེད་པའི་འོད་བྱའོ། །སྐུའི་འོད་ཟེར་ལས། རྒྱལ་བས་བསྐལ་པ་ཁྲག་ཁྲིག་བསྒྲུབས།།
ཆོས་དེ་ཉན་པར་གང་འདོད་པ། །དེ་ནི་རིངས་པར་ལ་གོར་དུ། །ཆོས་ཉན་པ་ཡི་ཕྱིར་ཤོག་
ཅིག ། མི་དང་སངས་རྒྱས་འབྱུང་རྙེད་དཀའ། །དད་པའང་ཤིན་ཏུ་རྙེད་པར་དཀའ། །མི་
ཁོམ་བརྒྱད་སྤངས་རྙེད་པ་དཀའ། །ཆོས་ཉན་པ་ནི་གཙོ་བོ་ཡིན། །ཞེས་གསུངས། དེ་
ནས་ཝཱ་ར་ཎཱ་སིར་ཕེབས་ལམ་དུ་ཚོང་དཔོན་ག་གོན་དང་བཟང་པོ་གཉིས་ལ། ལྷ་ཡི་བཀྲ་
ཤིས་དོན་གྲུབ་ཅིང་། །ཕྱོགས་རྣམས་བཀྲ་ཤིས་བྱེད་པ་དེས། ཁྱོད་ཀྱི་དོན་རྣམས་འགྲུབ་
གྱུར་ཅིག །ཐམས་ཅད་མྱུར་དུ་མཐུན་པར་ཤོག །ཅེས་སོགས་བཀྲ་ཤིས་བརྩེགས་པའི་
མདོ་གསུངས། དེ་ནས་ཝ་ར་ཎཱ་སིར་ཕེབས་ནས་ལྔ་སྡེ་བཟང་པོ་དང་། འབར་པའི་གཟི་
བརྗིད་ལ་སོགས་པའི་ལྷ་བརྒྱད་ཁྲི་རྣམས་ལ་བདེན་པ་བཞིའི་ཆོས་ཀྱི་འཁོར་ལོ་བསྐོར་བ་ཡོངས་
གྲགས་སོ། ། གོང་གི་ཚིག་དེ་དག་ལུང་གི་ཆོས་འཁོར་ཡིན་མོད། བདེན་བཞིའི་ཆོས་འཁོར་
གསུངས་ནས་ཆོས་འཁོར་བསྐོར་བར་གྲགས་པ་ནི། ཐུན་མོང་གི་སྣང་བ་གཙོ་ཆེ་བའོ། །གཞན་
ཡང་། ཐོག་མར་གསུངས་པའི་ཚིག་རྣམས་ནི། །བདག་ཀྱང་ཡིད་ལ་བརྩེར་ལྡན་ཞིང་།།
བདག་ཀྱང་ཉེ་དུ་རྣམས་ལ་དགའ། །འོན་ཀྱང་འཁོར་བ་རང་བཞིན་ངན། །འདི་མཐོང་
ནས་ནི་མཆི་བ་ལེགས། །གལ་ཏེ་རྒ་ནད་འཆི་བ་ལགས། །སྡུག་པའི་གཉེན་བྲལ་ལས་བྱུང་
བའི། །གནོད་བྱེད་སྡུག་བསྔལ་མ་མཆིས་ན། །ཁྱེད་ནི་སྤོང་བ་སུ་ཞིག་བགྱིད། །ཅེས་
གསུངས་ནས་གཤེགས་སོ། །གཙུག་ཕུད་བླངས་པའི་མཆོད་རྟེན་རྣམ་དག་གྱི་མདུན་དུ་
གསུངས་པ། རྒྱལ་བ་ཤཱཀྱ་རྣམས་ཀྱི་སེར་སྐྱའི་གྲོང་། །མཆོག་ཏུ་འབྱོར་ཞིང་རྒྱས་པ་ཐོས་
གྱུར་ཏམ། །ཁོ་བོའི་ཕ་ཡི་མིང་ནི་ཟས་གཙང་ཡིན། །ཡོན་ཏན་འདོད་པས་ཁོ་བོ་དེར་རབ་

527
བརྒྱད་ཚན་པ། ༼ཆ༽
བྱུང༌། །ལོ་དྲུག་དཀའ་བ་སྤྱད་པའི་སྐབས་གསུངས་པ། རྩེ་མོ་སྣ་ཚོགས་ཡངས་པར་གྱུར་
པ་ཡི། །ལྷུན་པོ་གངས་ཅན་རླུང་གིས་བསྐྱོད་སྲིད་ཀྱི། །ང་ཡི་བློ་ནི་ཐར་པ་ལ་བརྟེན་པ།།
འདོད་པའི་ཤུགས་ཀྱིས་བསྐྱོད་པར་མི་ནུས་སོ། །ཞེས་དང་། ལྷ་མོ་སྒྱུར་འཕྲུལ་གྱིས་སྨྲས་
པ༈ ལིམ་བིའི་ཚལ་དུ་བུ་བཙས་ཚེ། །སྐྱེ་བ་ཐ་མ་ཡིན་ཞེས་གསུངས། །དྲང་སྲོང་ནག་པོ་
སངས་རྒྱས་སུ། །ལུང་བསྟན་པ་ཡང་ཉམས་གྱུར་ཅིང་། །འཁོར་ལོས་སྒྱུར་དཔལ་མ་མྱོང་
ན༑ ༑བུ་གཅིག་སྲོག་ནི་སུ་ཡིས་སྦྱིན། །ཞེས་དང་། བྱང་ཆུབ་སེམས་དཔས་སྨྲས་པ།
ཤིན་ཏུ་སྙིང་རྗེ་བར་ནི་ངུ་བྱེད་ཅིང་། །སྐྲ་ཡང་བཤིག་ལ་མཛེས་པ་རྣམས་བོར་བ། །ཤིན་
ཏུ་བུ་ཡིས་སྨྲེ་སྔགས་འདོན་བྱེད་པ། །ས་སྟེང་འདུག་ཅིང་འགྲེ་བ་འདི་སུ་ཞིག །ཅེས་དང་།
ལྷ་མོ་སྒྱུར་འཕྲུལ་གྱིས་སྨྲས་པ། བདག་གི་ཟླ་བ་བཅུ་བར་དུ། །རྡོ་རྗེ་འདྲ་བ་མངལ་དུ་བཅངས།།
བུ་དེའི་མ་ནི་བདག་ཡིན་ཏེ། །རབ་ཏུ་སྡུག་བསྔལ་རྣམས་པར་སྨྲ། །ཞེས་དང་། དེ་ནས་
བྱང་ཆུབ་སེམས་དཔས། ས་འདིར་རྣམ་བརྒྱར་འཐོར་བར་འགྱུར་ཡང་སྲིད། །རི་རབ་
རྩེ་མོར་ལྷུན་པོ་ཆུར་འཕྱོ་སྲིད། །ཉི་ཟླ་སྐར་ཚོགས་ས་ལ་ལྷུང་འགྱུར་སྲིད། །སོ་སོའི་སྐྱེ་
བོ་ཡིན་ཡང་ང་མི་འཆི། །དེ་ཕྱིར་འདི་ལ་མྱ་ངན་ཁྱོད་མ་བྱེད། །རིང་པོར་མི་ཐོགས་བྱང་
ཆུབ་སངས་རྒྱས་མཐོང་། །ཞེས་གསུངས། ཚིག་དེ་དག་གོ་རིམ་དང་པོ་ནས་དེ་ལྟར་མིན་
ཡང་ལས་དང་པོ་པ་རྣམས་ཀྱི་གོ་སླའི་ཆེད་དེ་ལྟར་བྲིས། རྒྱས་པར་ནི་མདོ་རྒྱ་ཆེར་རོལ་
པ་སོགས་ལས་ཤེས་པར་བྱའོ། །དམན་པ་ས་བརྒྱད་ནི། དཀར་པོ་རྣམ་པར་མཐོང་བའི་
ས༑ རིགས་ཀྱི་ས། བརྒྱད་པའི་ས། མཐོང་བའི་ས། སྲབ་པའི་ས། འདོད་ཆགས་དང་
བྲལ་བའི་ས། བྱས་པ་རྟོགས་པའི་ས། རང་སངས་རྒྱས་ཀྱི་ས་དང་བརྒྱད། སའི་དངོས་
གཞི་སོགས་ལས་གསུངས། ཐུན་མོང་གི་དངོས་གྲུབ་བརྒྱད་ནི། རིལ་བུའི་དངོས་གྲུབ།
མིག་སྨན་གྱི་དངོས་གྲུབ། ས་འོག་གི་དངོས་གྲུབ། རལ་གྲིའི་དངོས་གྲུབ། མཁའ་ལ་
འཕུར་བའི་དངོས་གྲུབ། མི་སྣང་བའི་དངོས་གྲུབ། འཆི་བ་མེད་པའི་དངོས་གྲུབ། ནད་

528
 ༼ ཆ༽ བརྒྱད་ཚན་པ།
འཇོམས་པའི་དངོས་གྲུབ་དང་བརྒྱད། ཐུན་མོང་གི་དབང་ཕྱུག་གི་ཡོན་ཏན་བརྒྱད་ནི།
གཟུགས་ཕྲ་བའི་ཡོན་ཏན། གཟུགས་རགས་པའི་ཡོན་ཏན། ཡང་བའི་ཡོན་ཏན། ཁྱབ་
པའི་ཡོན་ཏན། ཡང་དག་མཐོང་བའི་ཡོན་ཏན། རབ་ཏུ་གསལ་བའི་ཡོན་ཏན། བརྟན་
པའི་ཡོན་ཏན། འདོད་དགུ་འབྱུང་བའི་ཡོན་ཏན་དང་བརྒྱད། ཐུན་མོང་མ་ཡིན་པའི་དབང་
ཕྱུག་གི་ཡོན་ཏན་བརྒྱད་ནི། སྐུ་ཡི་དབང་ཕྱུག །གསུང་གི་དབང་ཕྱུག །ཐུགས་ཀྱི་དབང་
ཕྱུག །རྫུ་འཕྲུལ་གྱི་དབང་ཕྱུག །ཀུན་འགྲོའི་དབང་ཕྱུག །གནས་ཀྱི་དབང་ཕྱུག །ཅི་
འདོད་ཀྱི་དབང་ཕྱུག །འཕྲིན་ལས་ཀྱི་དབང་ཕྱུག་དང་བརྒྱད། སྡུག་བསྔལ་བརྒྱད་ནི། སྐྱེ་
རྒ་ན་འཆིའི་སྡུག་བསྔལ་བཞི་དང་། མི་སྡུག་པ་དང་ཕྲད་པའི་སྡུག་བསྔལ། སྡུག་པ་དང་
བྲལ་བའི་སྡུག་བསྔལ། འདོད་པ་བཙལ་ཏེ་མ་རྙེད་པའི་སྡུག་བསྔལ། མི་འདོད་པ་ཐོག་ཏུ་
འབབ་པའི་སྡུག་བསྔལ་དང་བརྒྱད། དགའ་པོ་མངལ་འཇུག་གི་མདོ་ལས་གསུངས། བུད་
མེད་བཟང་པོའི་ཡོན་ཏན་བརྒྱད་ནི། ཁྱིམ་ཐབས་མེད་ཀྱང་འདོད་པའི་དབང་དུ་མི་འགྲོ་
བ༑ སྐྱེས་པ་གཞན་མི་སེམས་པ། ཕྲག་དོག་མེད་པ། ཅལ་ཅོལ་མེད། བདེན་པར་སྨྲ་བ།
བསམ་པ་མཐུན་པ། ལོག་ལྟ་མེད་པ། དཔལ་ཆེ་ཞིང་རིགས་མཐུན་པ་དང་བརྒྱད། བཟོད་
པ་བརྒྱད་ནི། སྡུག་བསྔལ་ཆོས་བཟོད། ཀུན་འབྱུང་ཆོས་བཟོད། འགོག་པ་ཆོས་བཟོད།
ལམ་ཆོས་བཟོད། སྡུག་བསྔལ་རྗེས་བཟོད། ཀུན་འབྱུང་རྗེས་བཟོད། འགོག་པ་རྗེས་བཟོད།
ལམ་རྗེས་བཟོད་དང་བརྒྱད། ཤེས་པ་བརྒྱད་ནི། སྡུག་བསྔལ་ཆོས་ཤེས། ཀུན་འབྱུང་
ཆོས་ཤེས། འགོག་པ་ཆོས་ཤེས། ལམ་ཆོས་ཤེས། སྡུག་བསྔལ་རྗེས་ཤེས། ཀུན་འབྱུང་
རྗེས་ཤེས། འགོག་པ་རྗེས་ཤེས། ལམ་རྗེས་ཤེས་དང་བརྒྱད། དང་པོ་བརྒྱད་བར་ཆད་
མེད་ལོམ་དང་། ཕྱི་མ་བརྒྱད་རྣམ་གྲོལ་ལམ། དང་པོ་བརྒྱད་མཉམ་དུ་ཐོབ། ཕྱི་མ་བརྒྱད་
ཡོང་མཉམ་དུ་ཐོབ། བྱེ་བྲག་སྨྲ་བའི་ལུགས་ལ་ཤེས་བཟོད་སྐད་ཅིག་མ་བཅུ་དྲུག་ར་ཟམ་
པར་འགྲོ་བ་ལྟར་རིམ་ཅན་ཁོ་ནར་སྐྱེ་པས། བར་ཆད་མེད་ལམ་དང་། རྣམ་གྲོལ་ལམ་

བརྒྱད་ཚན་པ། ༼ཆ༽ 529
སྤེལ་མར་སྐྱེས། སྒོམ་ལམ་བར་ཆད་མེད་ལམ་སྔོན་དུ་མ་སོང་བའི་སྒོམ་ལམ་རྣམ་གྲོལ་
ལམ་འདོད་དོ། །རྗེས་བཟོད་བཞི་དང་རྗེས་ཤེས་བཞི་འཛིན་པའི་ཡུལ་ཅན་དུ་འདོད་པའི་
ལུགས་ཀྱང་ཡོད། མདོ་སྡེ་པ་ཁ་ཅིག་ཡིན་ནམ་སྙམ། རྣམ་སྨིན་གྱི་ཡོན་ཏན་བརྒྱད་ནི།
དགེ་བ་མང་པོ་སོགས་པར་བྱེད་པ། མཐོང་བ་ཙམ་གྱིས་གདུལ་བྱ་དགའ་ནས་འདུ་ལ་ཚིག་
མཉན་པ་དང་བྱ་བ་སེམས་པ། བསྒོ་བ་ལས་མི་འདའ་བར་སྒྲུབ་པ། སྦྱིན་པས་སེམས་ཅན་
རྣམས་བསྡུས་ཏེ་སྨིན་པར་བྱེད་པ། བསྡུ་བའི་དངོས་པོ་བཞིས་སེམས་ཅན་རྣམས་སྡུད་ཅིང་
སྨིན་པར་བྱེད་པ། བྱ་བ་ཐམས་ཅད་ཀྱི་གྲོགས་བྱས་ཏེ་ཕན་བཏགས་པར་བྱེད་པས་བྱས་
པ་གཟོ་ཞིང་མྱུར་ཏུ་བསྒོ་བ་ཉན་པ། ཡོན་ཏན་ཐམས་ཅད་ཀྱི་སྣོད་དུ་འགྱུར་ཅིང་མི་འཇིགས་
པ་དང་གྲོགས་བཟང་མང་པོ་དང་བྱ་བ་གང་ལའང་གེགས་མེད་པ། རང་གཞན་གྱི་དོན་
གང་ལའང་མི་སྐྱོ་ཞིང་སྤྲོ་ཤུགས་ཆེ་ལ་བརྟེན་པས་སོ་སོར་རྟོགས་པའི་སྟོབས་ཐོབ་ནས་མངོན་
ཤེས་མྱུར་ཏུ་འཐོབ་པ་དང་བརྒྱད། རྣམ་སྨིན་དེའི་རྒྱུ་བརྒྱད་ནི། སེམས་ཅན་ལ་མི་འཚེ་
བ་དང་མི་འཚེ་བའི་བསམ་པ་བསྟེན་པ། གཞན་ལ་མར་མེ་ལ་སོགས་པའི་སྣང་བ་དང་གོས་
སོགས་མཁོ་རིགས་སྦྱིན་པ། ང་རྒྱལ་མེད་པར་བླ་མ་དགེ་བའི་བཤེས་གཉེན་སོགས་ལ་ཕྱག་
འཚལ་བ་དང་གུས་པར་བྱས་པ། ཟས་གོས་གནས་ཁང་སོགས་ཡོ་བྱད་མེད་པ་ལ་གང་མཁོ་
རིགས་རྙེད་པའི་ཐབས་བཙལ་བ། ངག་གི་མི་དགེ་བ་བཞི་སྤོང་བ་ལ་གོམས་པ། སྐྱེ་བ་ཕྱི་
མ་རང་ལ་ཡོན་ཏན་སྣ་ཚོགས་སྒྲུབ་པས་སྨོན་ལམ་འདེབས་ཤིང་དཀོན་མཆོག་ལ་མཆོད་
གྱིས་
པ་དང་ཕ་མ་དང་བླ་མ་སློབ་དཔོན་དགེ་བའི་བཤེས་གཉེན་རྣམས་ལ་གུས་པ། གཞན་གྱི 
གཏན་མི་ཐུབ་མི་ནུས་པ་ཞིག་ཡོད་ན་དེ་ལ་ཕན་ཕྱིར་རང་གིས་བྱེད་པ་དང་གཞན་དང་
བསྡོམས་པས་ནུས་པ་ལ་གྲོགས་བྱེད་པ་དང་བརྒྱད། གཏུམ་པོ་རབ་སྣང་གི་རྨི་ལམ་བརྒྱད་
ནི༑ ཙནྡན་དཀར་པོས་ལུས་བྱུག་པ། ཙནྡན་དམར་པོ་གཏོར་བ། ཀླད་པ་ལ་མེ་འབར་
བ༑ མཆན་ཁུང་གཉིས་ན་སྦྲུལ་གཉིས་འཕྱང་བ། རྐང་པ་གཉིས་ལ་ཁར་བ་གཉིས་ལྡན་

530
 ༼ཆ༽ བརྒྱད་ཚན་པ།
པ༈ ངང་པ་གཉིས་གནམ་ལ་འཕུར་བ། རི་ནག་པོ་ཞིག་མདུན་ན་ཚུར་འོང་བ། ཆུ་སྐྱར་
དག་མགོ་ལ་རྟུག་པས་འཐོར་བ་དང་བརྒྱད། འདུལ་བ་ལུང་ཕྲན་ཚེགས་ལས་གསུངས། སྒྲ་སྒྲ་
རྣམ་པ་བརྒྱད་ནི། ཟིན་པའི་འབྱུང་བ་ལས་གྱུར་པའི་སྒྲ་དང་མ་ཟིན་པའི་འབྱུང་བ་ལས་
གྱུར་བའི་སྒྲ་གཉིས། དེ་གཉིས་པོ་རེ་རེ་ལ་སེམས་ཅན་ལ་སྟོན་པ་དང་། མི་སྟོན་པའི་སྒྲ་
གཉིས་གཉིས་ཏེ་བཞི། བཞི་པོ་རེ་རེ་ལ་སྙན་པའི་སྒྲ་དང་། མི་སྙན་པའི་སྒྲ་གཉིས་གཉིས་
ཏེ་བརྒྱད། མཛོད་ལས་གསུངས། ཚ་དམྱལ་བརྒྱད་ནི། ཡང་སོས། ཐིག་ནག །བསྡུས་
འཇོམས། ངུ་འབོད་ཆུང་བ། ངུ་འབོད་ཆེ་བ། ཚ་བ། རབ་ཏུ་ཚ་བ། མནར་མེད་དང་
བརྒྱད། གྲང་དམྱལ་བརྒྱད་ནི། ཆུ་བུར་ཅན། ཆུ་བུར་རྡོལ་བ། ཨ་ཆུ་ཟེར་བ། ཀྱི་ཧུད་
ཟེར་བ། སོ་ཐམ་པ། ཨུཏྤལ་ལྟར་གས་པ། པདྨ་ལྟར་གས་པ། པདྨ་ལྟར་ཆེར་གས་པ་
དང་བརྒྱད། མདོ་མྱང་འདས་ལས་གསུངས། སངས་རྒྱས་དཀོན་མཆོག་གི་ཡོན་ཏན་བརྒྱད་
ནི༑ རང་བཞིན་རྣམ་དག་གི་ཡོན་ཏན་ཐོག་མཐའ་བར་གསུམ་བདེན་པར་མེད་ཅིང་འདུས་
མ་བྱས་པ། གློ་བུར་རྣམ་དག་གི་ཡོན་ཏན་འབད་རྩོལ་ཞི་བའི་ལྷུན་གྲུབ། ཇི་ལྟ་བ་མཁྱེན་
པའི་སོ་སོ་རང་རིག་པ་གཞན་གྱི་རྐྱེན་གྱིས་མི་རྟོག་པ། རང་དོན་ཆོས་སྐུ་དང་། ཇི་སྙེད་
པ་མཁྱེན་པའི་མཁྱེན་པ་ཕུན་ཚོགས། སྡུག་བསྔལ་སྤོང་ཕྱིར་སྟོན་པའི་བརྩེ་བ་ཕུན་ཚོགས།
ཉོན་མོངས་སྤོངས་ཕྱིར་སྟོན་པའི་ནུས་པ་ཕུན་ཚོགས། གཞན་དོན་གཟུགས་སྐུ་དང་བརྒྱད།
གྲུབ་མཐའ་གོང་མའི་ལུགས་ལ་སྒྲིབ་གཉིས་སྤོང་ཕྱིར་སྟོན་པའི་ནུས་པ་ཕུན་ཚོགས་ཞེས་སྦྱར་
ན་ལེགས་སམ་སྙམ། ཆོས་དཀོན་མཆོག་གི་ཡོན་ཏན་བརྒྱད་ནི། སྒྲ་རྟོག་གི་མཐའ་བཞིར་
བསམ་དུ་མེད་པ། ལས་ཉོན་ཅི་རིགས་དང་བྲལ་ནས་མེད་པ། བདེན་འཛིན་སོགས་ཚུལ་
མིན་ཡིད་བྱེད་ཀྱི་ཡུལ་དུ་མེད་པ། ཆགས་པ་དང་བྲལ་བ་རྣམས་འགོག་བདེན་གྱི་ཡོན་ཏན་
བཞི་དང་། ལམ་གྱི་རང་བཞིན་རང་གི་སྤང་བྱས་དག་པ། ཇི་ལྟ་ཇི་སྙེད་མཁྱེན་པའི་གསལ་
བའི་ཡོན་ཏན། རང་གི་མི་མཐུན་ཕྱོགས་ཀྱི་གཉེན་པོའི་ཕྱོགས་བྱེད་པའི་ནུས་པའི་ཡོན་ཏན།

བརྒྱད་ཚན་པ། ༼ཆ༽ 511
ཆགས་པ་དང་བྲལ་བའི་ཡོན་ཏན་ཏེ་ལམ་བདེན་གྱི་ཡོན་ཏན་བཞི་དང་བརྒྱད། ལམ་བདེན་
ལ་བར་ཆད་མེད་ལམ་ཡོད་པས། ཆགས་བྲལ་གཉིས་ཀྱི་ཞིབ་ཆ་བྱས་ན་རུང་ངམ་སྙམ་
མཁས་རྣམས་དགོངས། དགེ་འདུན་དཀོན་མཆོག་གི་ཡོན་ཏན་བརྒྱད་ནི། ཇི་ལྟ་བ་རིག་
པའི་ཡོན་ཏན། ཇི་སྙེད་པ་རིག་པའི་ཡོན་ཏན། དེ་ལྟར་རྟོགས་པའི་སོ་སོར་རིག་པ། རིག་
པའི་ཡོན་ཏན་ཏེ་རིག་པའི་ཡོན་ཏན་བཞི། ཆགས་སྒྲིབ་ལས་གྲོལ་པའི་ཡོན་ཏན། ཐོགས་
སྒྲིབ་ལས་གྲོལ་པའི་ཡོན་ཏན། དམན་སྒྲིབ་ལས་གྲོལ་པའི་ཡོན་ཏན། གྲོལ་བའི་ཡོན་ཏན་
བཞི་དང་བརྒྱད། དཀོན་མཆོག་གསུམ་གྱི་ངོ་བོ་ཤེས་པ་དང་ཁྱད་པར་ཤེས་པ་དང་ཁས་
བླངས་པ་དང་སྟོན་པ་གཞན་བསྟེན་པ་མ་ཡིན་པ་བཞི་པོ་འདི་ནི་སྐྱབས་འགྲོ་དཔྱིས་ཕྱིན་པ་
ཀུན་ལ་དགོས་པས་ཤིན་ཏུ་གལ་ཆེའོ། །ནང་པ་པའི་ས་མཚམས་ཀྱང་ཡིན། སོ་སོ་རང་
རིག་པའི་དོན་སྤངས་པ་འགོག་བདེན་རང་སྟེང་དུ་མཐོང་པའི་ཡེ་ཤེས་ལ་བྱེད་ན། ཐལ་
འགྱུར་བའི་གྲུབ་མཐའི་ཁོག་དང་འགྲིག་པར་སྣང་། དཀོན་མཆོག་གསུམ་གྱི་ཡོན་ཏན་དེ་
དག་རྒྱུད་བླ་མའི་བཤད་བྱ་རྩ་བའི་མདོ་བཞི་དང་། རྒྱུད་བླ་མ་དང་། རྒྱུད་བླ་ཐོགས་འགྲེལ་
དང་། རྒྱུད་བླ་དར་ཊཱིཀ །ལེགས་བཤད་གསེར་ཕྲེང་སོགས་ལས་གསུངས། སྨན་བླ་
བདེ་གཤེགས་བརྒྱད་ནི། ཤཱཀྱ་ཐུབ་པ། སྨན་གྱི་བླ་མ། མངོན་མཁྱེན་རྒྱལ་པོ། ཆོས་
བསྒྲགས་རྒྱ་མཚོ། མྱ་ངན་མེད་མཆོག་དཔལ། གསེར་བཟང་དྲི་མེད། སྒྲ་དབྱངས་རྒྱལ་
པོ༔ མཚན་ལེགས་ཡོངས་གྲགས་དཔལ་དང་བརྒྱད། ཉེ་བའི་སྲས་ཆེན་བརྒྱད་ནི། འཇམ་
པའི་དབྱངས། ཕྱག་ན་རྡོ་རྗེ། སྤྱན་རས་གཟིགས། སའི་སྙིང་པོ། སྒྲིབ་པ་རྣམ་སེལ།
ནམ་མཁའི་སྙིང་པོ། བྱམས་པ། ཀུན་ཏུ་བཟང་པོ་དང་བརྒྱད། རྩེ་སྦྱོར་མཚོན་བྱེད་ཀྱི་
ཆོས་བརྒྱད་ནི། དྲོད་རྩེ་སྦྱོར། རྩེ་མོ་རྩེ་སྦྱོར། བཟོད་པ་རྩེ་སྦྱོར། ཆོས་མཆོག་རྩེ་སྦྱོར།
མཐོང་ལམ་རྩེ་སྦྱོར། སྒོམ་ལམ་རྩེ་སྦྱོར། བར་ཆད་མེད་པའི་རྩེ་སྦྱོར། བསལ་བྱ་ལོག་
བསྒྲུབ་སེལ་བ་དང་བརྒྱད། མངོན་རྟོགས་རྒྱན་ལས་གསུངས། རྟོག་གེའི་ཚིག་དོན་བརྒྱད་

50༡
 ༼ཆ༽ བརྒྱད་ཚན་པ།
ནི༑ མངོན་སུམ་ཡང་དག་ལྟར་སྣང་གཉིས། རྗེས་དཔག་ཡང་དག་ལྟར་སྣང་གཉིས། སྒྲུབ་
ངག་ཡང་དག་ལྟར་སྣང་གཉིས། སུན་འབྱིན་ཡང་དག་ལྟར་སྣང་གཉིས་དང་བརྒྱད། ཚད་
མའི་གཞུང་ལས་གསུངས། གྲུབ་པ་བརྒྱད་ནི། སྒྲོལ་པོ། ལེགས་སྒྲོལ། སྒྲོལ་མཐར་ཕྱིན།
མགུ་གྱུར། ཉམས་དགའ། རབ་དགའ། དགའ་བ། མཆོག་ཏུ་དགའ་དང་བརྒྱད། ཕྱག་
ན་རྡོ་རྗེའི་ཆེ་བ་བརྒྱད་ནི། འཁོར་ལོ་ཆེན་པོ་དབང་གི་ཆེ་བ། གོས་སྔོན་ཅན་ཆོས་སྐྱོང་
གི་ཆེ་བ། འབྱུང་འདུལ་མེ་དམིགས་ཀྱི་ཆེ་བ། རྣམ་འཇོམས་ཁྲུས་ཀྱི་ཆེ་བ། ཨུ་ཙརྱ་དྲག་
སྔགས་ཀྱི་ཆེ་བ། གཏུམ་པོ་ཁྱུང་གི་ཆེ་བ། ཕྱག་རྡོར་མདོ་ལུགས་མཛེ་གསོས་ཀྱི་ཆེ་བ།
བྷ་བ་མ་གདམས་ངག་གི་ཆེ་བ་དང་བརྒྱད། སློབ་དཔོན་དབྱིག་གཉེན་གྱིས་མཛད་པའི་བྲ་
ཀ་ར་ཎ་སྡེ་བརྒྱད་ནི། མདོ་སྡེ་རྒྱན་གྱི་འགྲེལ་པ། དབུས་མཐའ་རྣམ་འབྱེད་ཀྱི་འགྲེལ་པ།
ཆོས་ཉིད་རྣམ་འབྱེད་ཀྱི་འགྲེལ་པ། རྣམ་བཤད་རིགས་པ། ལས་གྲུབ་པའི་རབ་ཏུ་བྱེད་
པ༑ ཕུང་པོ་ལྔའི་རབ་ཏུ་བྱེད་པ། ཉི་ཤུ་པ། སུམ་ཅུ་པའི་རབ་བྱེད་དང་བརྒྱད། ར་ས་
འཕྲུལ་སྣང་གི་གཙུག་ལག་ཁང་ནང་བར་མཚམས་མེད་པར་འོད་ཟེར་འཕྲོ་བཞིན་པའི་ལྷ་
སྐུ་བརྒྱད་ནི། རྟ་མགྲིན། རྗེ་བཙུན་སྒྲོལ་མ། སྨན་བླ། བྱམས་པ་ཆོས་འཁོར་མ། ཇོ་བོ་
མི་བསྐྱོད་པ། རྨེ་བ་བརྩེགས་པ། འོད་དཔག་མེད། མར་མེ་མཛད་དང་བརྒྱད། དཔྱིད་
ཀྱི་གླུ་དབྱངས་ལས་གསུངས། འཇམ་མགོན་བླ་མ་རྗེ་ཙོང་ཁ་པ་ཆེན་པོའི་དངོས་སློབ་སྤྱན་
སྔ་བ་བརྒྱད་ནི། སྤྱན་སྔ་ཀུན་དགའ་བློ་གྲོས། སྤྱན་སྔ་གཞོན་ནུ་འོད། སྤྱན་སྔ་བློ་གྲོས་
རྒྱལ་མཚན། སྤྱན་སྔ་བ་དཔལ་བཟང་པོ། ། སྤྱན་སྔ་བ་ནམ་རྒྱལ་བ། སྤྱན་སྔ་བ་བསོད་
ནམས་ལྷུན་གྲུབ། སྤྱན་སྔ་བ་རིན་ཆེན་རྒྱལ་བ།, སྤྱན་སྔ་བ་རིན་ཆེན་འཕེལ་དང་བརྒྱད།
འཇམ་མགོན་ཙོང་ཁ་པ་ཆེན་པོའི་འཁོར་དག་པ་རྣམ་བརྒྱད་ནི་སྔར་བཞི་ཚན་སྐབས་སུ་བཤད་
ཟིན། འཕགས་ལམ་ཡན་ལག་བརྒྱད་ནི། ཡང་དག་པའི་ལྟ་བ་འཕགས་ལམ། ཡང་དག་
པའི་རྟོགས་པ་འཕགས་ལམ། ཡང་དག་པའི་ངག་འཕགས་ལམ། ཡང་དག་པའི་ལས་མཐའ་

བརྒྱད་ཚན་པ། ༼ཆ༽ 593
འཕགས་ལམ། ཡང་དག་པའི་འཚོ་བ་འཕགས་ལམ། ཡང་དག་པའི་རྩོལ་བ་འཕགས་ལམ།
ཡང་དག་པའི་ཏིང་ངེ་འཛིན་ཤེས་རབ་འཕགས་ལམ་དང་བརྒྱད། མངོན་རྟོགས་རྒྱན་ལས་
གསུངས། བྱེ་བྲག་སྨྲ་བའི་ལུགས་ལ། ངག་ལས་མཐའ་འཚོ་བ་འཕགས་ལམ་གསུམ་རྣམ་
པར་རིག་བྱེད་མ་ཡིན་པའི་གཟུགས་ཡིན་པས། ལམ་བདེན་ལ་ཤེས་པས་མ་ཁྱབ་པར་འདོད་
དོ༔ ༈བྱང་ཆུབ་སེམས་དཔའི་ལས་རྣམ་པ་བརྒྱད་དང་། རྒྱ་མཚོ་རྣམ་པ་བརྒྱད་བཅས་
བརྒྱད་ཚན་པ་གཉིས་ནི། བཟང་སྤྱོད་སྨོན་ལམ་ལས། ཞིང་རྣམས་རྒྱ་མཚོ་རྣམ་པར་དག་
བྱེད་ཅིང་། །ཞེས་པ་ནས། བསྐལ་བ་རྒྱ་མཚོ་མི་སྐྱོ་སྤྱད་པར་བགྱི། །ཞེས་པའི་བར་གསུངས།
གསང་སྔགས་ཀྱི་སྦོམ་པོ་བརྒྱད་ནི། ཤེས་རབ་སྟོབས་ལེན་བདུད་རྩི་སྟོབས་ལེན་གཉིས།།
སྣོད་མིན་མི་གསང་ཚོགས་ནང་རྩོད་ངན་བཞི། །འདྲི་བ་ལན་ལོག་ཉན་ཐོས་ནང་གནས་
དྲུག །རྣལ་འབྱོར་ང་རྒྱལ་དད་མེད་ཆོས་སྟོན་བརྒྱད། །མགོན་པོ་ཀླུ་སྒྲུབ་ཀྱིས་གསུངས།
བརྟག་པ་རྣམ་པ་བརྒྱད་ནི། ས་གཞི་བརྟག་པ། རིན་པོ་ཆེ་བརྟག་པ། གོས་བརྟག་པ། ལྗོན་
ཤིང་བརྟག་པ། སྐྱེས་པ་བརྟག་པ། བུད་མེད་བརྟག་པ། རྟ་བརྟག་པ། གླང་པོ་ཆེ་བརྟག་
པ་དང་བརྒྱད། ངག་གི་གནས་བརྒྱད་ནི། ཁོག་པ། མགྲིན་པ། རྐན། ལྕེ། སྣ། སོ། སྤྱི
པོ༑ མཆུ་དང་བརྒྱད། མི་མཐོང་བའི་རྒྱུ་བརྒྱད་ནི། ཧ་ཅང་རིང་བ། ཧ་ཅང་ཉེ་བ། དབང་
པོ་ཉམས་པ། ་ ཆ་ཕྲ་བ། སྒྲིབ་བྱེད་དང་བཅས་པ། ཡིད་དབང་ཉམས་པ། ཟིལ་གྱིས་
མནན་པ། ཡུལ་འདྲེས་པ་དང་བརྒྱད། སོ་ཐར་རིགས་བརྒྱད་ནི། བསྙེན་གནས་དགེ་
བསྙེན་ཕ་མ་དང་། །དགེ་ཚུལ་ཕ་མ་དགེ་སློབ་མ། །དགེ་སློང་མ་དང་དགེ་སློང་སྟེ། སོ་
སོར་ཐར་པ་རིགས་བརྒྱད་དོ། །འདུ་བ་རྒྱ་མཚོའི་སྙིང་པོ་ལས་གསུངས། སྒྱུ་རྩལ་བརྒྱད་
ནི༑ འཁྱུད་པ། འོ་བྱེད་པ། སོ་འདེབས་པ། སྐྱེས་པའི་བྱ་བ་བྱེད་པ། ཡང་དག་པར་
བསྐྱེད་པ། སིང་གི་སྒྲ་སྒྲོག་པ། སེན་མོ་འདེབས། སྟེང་དུ་འདུག་པ་དང་བརྒྱད། དེ་དག་
བརྒྱད་ལ་ནང་གསེས་ཀྱི་ཁྱད་པར་བརྒྱད་བརྒྱད་དུ་ཕྱེ་བས་སྒྱུ་རྩལ་དྲུག་ཅུ་རྩ་བཞིའོ། །དེ་

554 ༼ཆ༽ བརྒྱད་ཚན་པ།
དག་དང་ལུགས་ཀྱི་བསྟན་བཅོས་ལས་དྲུག་ཅུ་རྩ་བཞི་བཤད་པ་རྣམས་རྣམ་པ་དང་མིང་འདྲ་
ཡང་དོན་གཏན་ནས་མི་འདྲ་སྟེ། སྔ་མ་རྣམས་ཉོན་མོངས་སྤོང་བའི་ཐབས་དང་། ཕྱི་མ་
རྣམས་ཉོན་མོངས་སྐྱེད་པའི་ཐབས་ཡིན་པའི་ཕྱིར། བོད་གངས་ཅན་གྱི་གངས་རི་ཆེན་པོ་
བརྒྱད་ནི། གངས་རིའི་རྒྱལ་པོ་ལྟ་བུ་སྟོད་གངས་རི་ཏེ་སེ། འཕགས་པ་གནས་བརྟན་ཡན་
ལག་འབྱུང་དགྲ་བཅོམ་པ་གཅིག་སྟོང་སུམ་བརྒྱས་བསྐོར་ནས་བཞུགས། གཉན་ཆེན་ཐང་
ལྷ་བློན་པོ་ལྟ་བུ། རྨ་ཆེན་སྦོམ་ར་དམག་དཔོན་ལྟ་བུ་འདི་རྗེ་རིན་པོ་ཆེ་འཁྲུངས་ལྷ། ཡར་
ལྷ་ཤམ་པོ། གནོད་སྦྱིན་གངས་བཟང་། ཇོ་མོ་གླང་རི། བུ་ལེ་དཀར་བ་ཀླུ་ཡི་གངས་བ།
རྟ་སྤོ་བཀྲམ་པ་བཙན་གྱི་གངས་བ་དང་བརྒྱད། འདུལ་བ་ལུང་ལས་གསུངས་པའི་དྲང་སྲོང་
གི་བཏུང་བ་བརྒྱད་ནི། ཅོ་ཚ། ཆུ་ཤིང་གི་འབྲས་བུ། རྒྱ་ཤུག ། ཨ་ཤཱད་ཐ། ཨུ་དུམྦ་ར།
རྩུབ་འགྱུར། རྒུམ་ཆུ། འབྲ་ཀོའི་བཏུང་བ་དང་བརྒྱད།
བོད་ཀྱི་རོ་བརྒྱ་དང་ལྡན་པའི་ཇ་སྙགས་པ་བཀྲ་ཤིས་སངས་རྒྱས་བཅོམ་ལྡན་འདས་
ཀྱིས་གནང་བའི་ཐུན་ཚོད་དུ་རུང་བའི་སྨན་དང་འདྲ་བ་དང་། དྲང་སྲོང་རྣམས་ཀྱིས་བསྔགས་
པའི་བཏུང་བ་དེ་དག་དང་ཡང་ཆ་མཐུན་པ། བློ་གསལ་བ། སྨྲ་ལྕེ་བདེ་བ། འགྲོ་ན་མགྱོགས་
པ༑ དགེ་སྦྱོར་ལ་འཇུག་པ་ན་རིག་པ་དྭངས་བ་སོགས་ཀྱི་ཡོན་ཏན་མང་པོ་དང་ལྡན་པར་
སྔོན་གྱི་དམ་པ་མང་པོས་བསྔགས་ཤིང་། ལྷག་པར་ཇོ་བོ་རྗེ་དཔལ་ལྡན་ཨ་ཏི་ཤས། ཕྱི་
དྲོ་ཐུན་ཚོད་དུ་རུང་བའི་བརྒྱ་ཇའི་བཏུང་བ་འདི་ལྟ་བུ་བོད་ན་ཡོད་པ་བོད་ཀྱི་རབ་ཏུ་བྱུང་
བ་རྣམས་བསོད་ནམས་ཆེ། ཞེས་མཉེས་མཉེས་མཛད་པ་དང་། ལྷག་པར་ཇོ་བོ་རྗེ་ཡེར་
བ་ལྷ་རི་སྙིང་པོའི་མགུལ་དུ་བཞུགས་དུས་སུ་ཇ་ལ་བསྔགས་པ་མཛད་ཚུལ་ནི། ལྕེ་བདེ་བློ་
གསལ་འགྲོ་ན་མགྱོགས། །བོད་བཙུན་བསོད་ནམས་ལས་འཁྲུངས་པའི། །བརྒྱ་ཇ་ཞིམ་
པོ་བསྐོལ་ལ་ཤོག །ཅེས་གསུངས། རྗེ་དགེ་འདུན་རྒྱ་མཚོས། འཐུང་ན་ལྕེ་བདེ་བློ་གསལ་
ཤེས་རབ་འཕེལ། །གུར་གུམ་མདོག་ལྡན་ག་བུར་ངད་པ་ཅན། །རོ་བརྒྱའི་དཔལ་འཛིན་

བརྒྱད་ཚན་པ། ༼ཆ༽ 535
ཇ་དཀར་བཏུང་བ་སོགས། ། ཁ་ན་མ་ཐོ་སྤངས་པའི་མཆོད་པས་མཆོད། །ཅེས་གསུངས།
ཇ་མཆོད་འདྲེན་པ་མཉམ་མེད་པ་དེ། འབྲོམ་སྟོན་པ་རྒྱལ་བའི་འབྱུང་གནས་ཀྱི་སྐྱེ་མམཐའ་
འཕགས་པ་སྤྱན་རས་གཟིགས་དབང་ཕྱུག་མིའི་གར་གྱི་རྣམ་པར་རོལ་བ་བོད་གངས་ཅན་
གྱི་མགོན་པོ་རྒྱལ་བ་དགེ་འདུན་རྒྱ་མཚོ་ཞེས་ཡོངས་སུ་གྲགས་པ་དེ་ཉིད་ཀྱིས། གང་དུ་མཛད་
པའི་གནས་ནི། རྗེ་བཙུན་བྱམས་པ་མགོན་པོ་བཞུགས་པའི་གནས་དགའ་ལྡན་ཡིད་དགའ་
ཆོས་འཛིན་དང་ཁྱད་ཆོས་མཚུངས་པའི་སྒོ་ནས་མཚན་གསོལ་བ་དཔལ་ལྡན་འབྲས་སྤུངས་
ཆོས་ཀྱི་སྡེ་ཆེན་པོའི་གཟིམས་ཆུང་དགའ་ལྡན་ཕོ་བྲང་ཕྱོགས་ལས་རྣམ་པར་རྒྱལ་བ་དེ་ཉིད་
དུ༔ དུས་ནམ་གྱི་ཚེ་མཛད་པ་ནི། གྲུབ་པའི་གནས་མཆོག་དཔལ་ལྡན་འབྲས་སྤུངས་ཆོས་
སྡེ་ཆེན་པོའི་དགའ་ལྡན་ཕོ་བྲང་དེར་རྒྱལ་བ་དགེ་འདུན་རྒྱ་མཚོ་དེ་ཉིད་ཀྱིས་རྗེ་འཇམ་མགོན་
བླ་མ་ཙོང་ཁ་པ་ཆེན་པོ་ཡབ་སྲས་ཀྱི་ཞལ་དངོས་སུ་གཟིགས་པ་དང་། དེའི་ཚེ་ཉི་མའི་འོད་
ཟེར་ཡང་དགེ་འཕེལ་རིའི་རྩེ་ནས་ཤར་ཞིང་། མིང་ཆོས་མཛད་དཔལ་འབྱོར་ལེགས་ཚོགས་
ཞེས་བྱ་བ་ཞིག་གིས་ཇ་དཀར་གྱི་བཏུང་བ་རོ་བརྒྱ་དང་ལྡན་པ་ནོར་བུའི་ཕྲེང་བའི་འབུལ་
པ་དང་བཅས་ཕུལ་བའི་དུས་དེ་ལྟ་བུའི་རྟེན་འབྲེལ་ལེགས་ཚོགས་ཤིན་ཏུ་ཆེ་བ་འཛོམས་པའི་
དུས་སུ་ཇ་མཆོད་འདི་ཉིད་མཛད་པས་སོ། །དགེ་བཤེས་བསྟན་དར་པས་གསུངས། ཇ་
མཆོད་དེ་ནི། འདྲེན་པ་མཉམ་མེད་སྲས་གཙང་སྲས། །ཅེས་པ་ནས། ཨེ་མའོ་རྨད་བྱུང་
སྐལ་བ་བཟང་། །བར་བློཀ་ལྔའོ། །བཟའ་བཏུང་བདུད་རྩིའི་བཏུང་བ་ཀུན་གྱི་མཆོག །མར་
གད་འདབ་ལྡན་རྩ་བ་སྡོང་བུར་བཅས། །འབྲས་བུ་རྣམ་པར་རྒྱལ་བའི་སྨན་ལྟ་བུ། །སུམ་
རྩེན་བདུད་རྩིའི་རོ་ཡང་ཟིལ་མནོན་པའི། །ཁ་དོག་བཟང་ཞིང་དྲི་ངད་སྟོང་ཁམས་ཁྱབ།།
རོ་དྲུག་ནུས་བརྒྱད་ཡོན་ཏན་བཅུ་བདུན་རྫོགས། །བཞི་བརྒྱ་རྩ་བཞིའི་ནད་ཀུན་སེལ་བར་
བྱེད། །དེ་ལྟར་བཏུང་བའི་མཆོག་གྱུར་ཇ་ཡི་དངོས། །ཅེས་ཇ་མཆོད་གཙུག་གི་ནོར་
ལས་གསུངས། དམ་པ་མང་པོས་རྒྱུ་མཚན་དུ་མའི་སྒོ་ནས་བསྔགས་པ་མཛད་པའི་ཇའི་

536 ༼ཚ༽ བརྒྱད་ཚན་པ།
ལོ་རྒྱུས་དང་འབྱུང་ཁུངས་ནི། སྔོན་བོད་ཆོས་རྒྱལ་གྱི་གདུང་རྒྱུད་གཅིག་ཚད་པའི་ནད་
ཀྱིས་ཐེབས་པ་ན་སྨན་དང་རིམ་འགྲོ་གང་གིས་ཀྱང་མ་ཕན་པས། ཡིད་སྐྱོ་སྟེ་མཁར་གྱི་
རྩེ་ཐོག་ཏུ་བཞུགས་པའི་སྐབས་ཞིག་ན། ནམ་མཁའ་ནས་བྱ་ཞིག་གིས་ཤིང་གི་ལོ་མ་གཅིག
བསྒྱུར་པ་རྒྱལ་པོ་པང་དུ་བབས་ཤིང་། དེ་ནས་རྒྱལ་པོས་ལོ་མ་དེ་ཆུའི་ནང་དུ་བཅུག་པ་
ན་མདོག་ཤིན་ཏུ་ངོ་མཚར་བ་ཞིག་བྱུང་བས། རྒྱལ་པོས་ངོ་མཚར་སྐྱེས་ཏེ་གསོལ་བས་རྒྱལ་
པོ་ནད་ལས་གྲོལ་བར་གྱུར་ཏོ། །དེ་ནས་རྒྱལ་པོས་བློན་པོ་རྣམས་ལ་ཤིང་དེ་འཚོལ་ལ་ཤོག་
ཅེས་བཀའ་བསྒོས་པ་དང་། བློན་པོ་རྣམས་ཀྱིས་ཀྱང་ཕྱོགས་ཕྱོགས་སུ་འཚོལ་མི་བཏང་
བས་རྒྱ་ནག་གི་ཕྱོགས་སུ་ཡོད་པའི་ཇ་ཤིང་འདི་ཡིན་པར་ཤེས་ནས་བོད་དུ་དྲངས་སོ། །ལྷག་
པར་ད་ལྟའི་དུས་སུ་བཟའ་བཏུང་གཉིས་ཀའི་གོ་ཆོད་པ་ལྟར་བྱས་ནས་ཤིན་ཏུ་རྩིས་ཆེ་བར་
བྱས་སྣང་ངོ་། །དེ་སྐབས་རྒྱ་གར་ན་ཇ་འདི་མ་གྲགས་པར་མངོན་ཏེ། ཇོ་བོ་རྗེ་དཔལ་
ལྡན་ཨ་ཏི་ཤ་ཐོག་མར་མངའ་རིས་སུ་ཕེབས་སྐབས་ཁོང་ལ་ཇ་ཞུས་པར། ཇོ་བོའི་ཞལ་
ནས། བཏུང་བ་འདིའི་མིང་ཅི་ཟེར་བ་ཡིན་གསུངས་པ་ན། འདི་ལ་ཇ་ཟེར་ལགས་ཤིང་
བོད་ཀྱི་རབ་བྱུང་རྣམས་ཀྱི་བཏུང་བ་ལགས་ཞུས་པས། བོད་ཀྱི་རབ་ཏུ་བྱུང་བ་རྣམས་ཀྱི་
བསོད་ནམས་ལས་གྲུབ་པའི་དངོས་པོ་གཅིག་སྣང་ཡང་། ཞེས་གསུངས། ཡང་བཤད་
ཚུལ་གཅིག་ལ། དང་པོ་ལྷའི་ཡུལ་ཏུ་ཡོད་པ་ནས་ཚེ་རིང་དྲུག་གི་བྱ་ཚེ་རིང་གིས་ཇ་ཤིང་
གི་ལོ་འདབ་དོར་བ་རྒྱ་ནག་སྟོང་འཁུན་ཤར་ཕྱོགས་རྒྱལ་པོའི་སྲས་ཚད་པས་བསྙུན་པའི་པང་
དུ་ལྷུང་བ་མྱོང་བས་ནད་ལས་གྲོལ་ཏེ་འབྲས་བུ་ས་ལ་བཏབ་པ་ལས་རྒྱ་ཡུལ་དུ་ཇ་དར་བར་
ཡང་བཤད་དོ། ། རྒྱ་ནག་གི་ཡུལ་དུ་བྱུང་བའི་རྒྱལ་པོ་རྣམས་ཀྱི་སྔ་ཤོས་སཱན་ཧུང་ཨུདྡྷིའི
ནང་ཚན་ཤིན་ནུང་རྒྱལ་པོས་རྒྱལ་ཁམས་ཀྱི་སྐྱེ་འགྲོ་རྣམས་ཀྱི་འབྱུང་བཞིའི་ཁམས་ལ་ཕན་
པར་གཟིགས་ནས་གསོ་བ་རིག་པའི་སྐོར་གྱི་གཞུང་མང་དུ་བརྩམས་ཤིང་། དེའི་ཚེ་ཇའི་
མིང་ལ། ཀྱུ། ཁྱ། བྷེ། མིང་། ཁྱོན། ཞེས་པའི་མིང་ལྔ་གྲགས་ཤིང་། ཇ་ཤིང་གི་ལོ་

5a7
བརྒྱད་ཚན་པོ། ༼ཆ༽
འབྲས་སོགས་ལ་བརྟགས་ཏེ། རབ་འབྲིང་ཐ་གསུམ་གྱི་དབྱེ་བ་མང་དུ་ཕྱེའོ། །དེ་ནས་
བཟུང་སྟེ་ཊེའུ་རྒྱལ་གྱི་བར་དུ་ཁམས་གསོ་ཕྱིར་སྨན་གྱི་ཚུལ་དུ་ལོངས་སྤྱད་པ་ཙམ་མ་གཏོགས་
བཏུང་བའི་ཚུལ་དུ་ལོངས་སྤྱོད་པ་མ་ཡིན་ཞིང་། དུས་ཀྱིས་ཊེའུ་རྒྱལ་གྱི་སྐབས་ཊེའུ་གུང་
བྱ་བ་ཞིག་གིས་ཇ་ཆང་སོགས་བཏུང་བའི་དབྱེ་བ་འབྱེད་པའི་ལུགས་ཀྱི་བསྟན་བཅོས་ཨེར་
ཡ་ཞེས་པའི་ཡིག་གཞུང་བརྩམས་ཤིང་། སླར་ཞིང་ལིང་ཟེར་བའི་ས་ཆའི་ཨུ་ཀྱི་ཚའི་ཞེས་
པའི་མཁས་པ་ཞིག་གིས་གོང་ཏུ་བཤད་པའི་ཨེར་ཡ་ཞེས་པའི་ཡི་གེ་དེ་ལ་གཞི་བྱས་ནས་སྣོད་
སྤྱད་བཟོ་ཚུལ་དང་ཇ་སོགས་ཇི་ལྟར་བསྐོལ་ཚུལ་དང་ལོངས་སྤྱོད་ཚུལ་རྣམས་ཞིབ་པར་
ཕྱེ་བའི་ཡི་གེ་གཞུང་ཚན་གསུམ་བརྩམས་པ་དེའི་རྗེས་སུ་འབྲང་སྟེ་མ་ཧཱ་ཙི་ནའི་ཡུལ་དུ་ཇ་
དར། དེ་བཞིན་ཡུལ་གཞན་རྣམས་ལའང་དར། སྔར་གྱི་ཁྱུ་དང་ཁྱུ་ཞེས་པའི་མིང་གི་ཟུར་
ཆག་ནས་བོད་ལ་ཇ་དང་། སོག་སྐད་དུ་ཚའི། འཇར་མན་སྐད་དུ་ཤྲཱི། ཨིན་གླིང་གི་སྐད་
དུ་ཤྲཱི། རུ་སུའི་སྐད་དུ་ཁྱའི། རྒྱ་གར་སྐད་དུ་ཇ། ཁྱའི་ཁྱའི་ཇའི་ཇའི་ཟེར་བྲག་ཚེ་རིང་
གི་གསེབ་ནས། ཆུ་ཚེ་རིང་རྒྱུགས་པའི་འགྲམ། རི་དྭགས་ཚེ་རིང་གི་གནས་སུ། ཤིང་ཚེ་
རིང་སྐྱེས་པ། དེའི་ལོ་མ་བྱ་ཚེ་རིང་གིས། མི་ཚེ་རིང་གི་ཕྱག་དུ་ཕུལ་བ་རིམ་པའི་དེའི་
རྒྱུན་ཡུལ་ཁམས་མང་པོར་ཁྱབ་པའོ། །རྒྱས་པར་ལྷ་རམས་པ་བསྟན་དར་བའི་གསུང་ལས་
ཤེས་པར་བྱའོ། །ཚོན་ཆེན་བརྒྱད་ནི། མེ་ཏོག་ཕྲེང་རྒྱུད་ལས། རྒྱ་སྐྱེགས་ལེབ་རྒན་རྩི་
དང་བཙོད། །རྨ་ཤིང་རྩི་དང་མཐིང་ཤིང་མཚལ། །སིནྡྷུ་ར་དང་གུར་གུམ་སྟེ། །འདི་
དག་ཚོན་ཆེན་བརྒྱད་དུ་འདོད། །ཅེས་གསུངས། འཇིགས་པ་བརྒྱད་ནི། ང་རྒྱལ་སེང་གེ་
ལྟ་བུའི་འཇིགས་པ། གཏི་མུག་གླང་པོ་ལྟ་བུའི་འཇིགས་པ། ཞེ་སྡང་མེ་ལྟ་བུའི་འཇིགས་
པ༑ ཕྲག་དོག་སྦྲུལ་ལྟ་བུའི་འཇིགས་པ། ལྟ་ངན་རྐུན་པོ་ལྟ་བུའི་འཇིགས་པ། སེར་སྣ་
ལྕགས་སྒྲོག་ལྟ་བུའི་འཇིགས་པ། འདོད་ཆགས་ཆུ་བོ་ལྟ་བུའི་འཇིགས་པ། ཐེ་ཚོམ་ཤ་ཟ་
ལྟ་བུའི་འཇིགས་པ་དང་བརྒྱད། རྒྱལ་བ་དགེ་འདུན་གྲུབ་པས་གསུངས། སེམས་ཅན་ཐམས་

5a8
 ༼ཆ༽ བརྒྱད་ཚན་པ།
ཅད་སྡུག་བསྔལ་ལས་སྐྱོབ་པའི་ནུས་ལྡན་ལ་སྐྱབས་གནས་དམ་པ་དང་། སྒྲོལ་མའང་ཟེར་
རུང་། སྒྲོལ་མར་ཕྱག་འཚལ་ཉེར་གཅིག་གིས་བསྟོད་པའི་ནང་ནས་བདུད་དང་སྒྲིབ་གཉིས་
སྦྱོང་བའི་སྒོ་ནས་བསྟོད་ཅིང་། བདུད་ཀྱི་ནང་ནས་ཀྱང་གདུལ་དཀའ་བའི་དཔའ་བོ་ལྟ་བུ་
ནི་ཉོན་མོངས་པའི་བདུད་ཡིན་ལ། དེའི་ནང་ནས་ཀྱང་གནོད་ཆེ་ཤོས་ནི་བརྒྱད་པོ་དེ་དག་
ཡིན་པས། དེ་དག་སྦྱོང་བའི་སྒོ་ནས་བསྟོད་པ་ནི། ཕྱག་འཚལ་ཏུ་རེ་འཇིགས་པ་ཆེན་པོ།།
ཞེས་པ་ནས། དགྲ་བོ་ཐམས་ཅད་མ་ལུས་གསོད་མ། །བར་བྱུང་། ། སྔར་བཤད་པའི་
ཟིལ་གནོན་བརྒྱད་ཀྱི་དང་པོ་བཞི་སྤྲུལ་པའི་ལམ་གསུམ་གྱི་དང་པོ་གཉིས་སྦྱངས་པའི་མཐུ་
ལས་འབྱུང་བ་དང་། ཟིན་གནོན་ཕྱི་མ་བཞི་གཟུགས་སྡུག་པའི་རྣམ་ཐར་སྦྱངས་པོའི་མཐུ་
ལས་བྱུང་བ་ཡིན་པར་ཤེས་པར་བྱའོ། །ལེགས་བཤད་གསེར་ཕྲེང་སོགས་ལས་གསུངས།
འོད་སྲུང་ཆེན་པོས་ཀུན་དགའ་བོ་ལ་བརྗོད་པའི་ཉེས་པ་བརྒྱད་ནི། བུད་མེད་བསྟན་པ་ལ་
རབ་ཏུ་འབྱུང་བ་དང་། མྱ་ངན་ལས་མི་འདའ་བར་གསོལ་བ་མ་བཏབ་པ་དང་། སྟོན་
པའི་བཀའ་གཞན་དྲིས་པ་ལ་ལན་གཞན་འདེབས། ན་བཟའི་ཕྲུག་གཅིག་རྐང་པས་བརྫིས་
པ་དང་། ཆུ་རྙོག་པ་ཅན་གསོལ་བ་དང་། བསླབ་པ་ཕྲ་མོ་དང་ཕྲན་ཚེགས་མ་ཞུས་པ་དང་།
ཁྱིམ་པ་ཁྱོ་ཤུག་ལ་འདོམས་ཀྱི་སྦ་བ་བསྟན་པ་དང་། སྐུ་གསེར་བ་བུད་མེད་ལ་བསྟན་པས་
སྐུ་དྲི་མ་ཅན་དུ་བྱས་པའི་ཉེས་པ་བརྒྱད་དོ། །ངག་ཡན་ལག་བརྒྱད་ནི། ཀུན་ལ་ཁྱབ་པ་
གྲོང་ཁྱེར་བ་ཉིད་དང་། གདངས་སྙན་ཞིང་འཇེབས་པ་དང་། རྟགས་དང་བྱེད་པ་མ་འཆོལ་
བས་རྣམ་པར་གསལ་བ་དང་། རབ་ཏུ་གྲགས་པའི་དཔེ་རྟགས་དང་བཅས་པས་རྣམ་པར་
རིག་པར་བྱེད་པ་དང་། དུག་གསུམ་སེལ་བས་མཉན་པར་འོས་པ་དང་། ཟང་ཟིང་ལ་མི་
ལྟ་བས་རྟེན་མེད་པ་དང་། གཞན་སུན་མི་འབྱིན་པས་མི་མཐུན་པ་མེད་པ་དང་། སྤོབས་
པ་མི་ཟད་པས་གཏུགས་པ་མེད་པ་དང་བརྒྱད། མདོ་སྡེ་རྒྱན་རྩ་འགྲེལ་དུ་གསལ། ཚིག་
ཡན་ལག་བརྒྱད་ནི། ཚིག་དང་ཡི་གེ་ཚད་མ་དང་མི་འགལ་བས་རིགས་པ་དང་། སྔ་ཕྱི་

5a9
༼ཚ༽
དགུ་ཚན་པ།
མི་འགལ་བས་འབྲེལ་བ་དང་། གཞུང་དང་མི་འགལ་བས་མཐུན་པ་དང་། གོ་རིམ་མ་
འཁྲུགས་པས་རུང་བ་དང་། གོ་སླ་བས་འབྱོར་བ་དང་བློ་དང་འཚམ་པས་འཕྲོད་པ། ཚེ་
རབས་གཞན་དུ་ཕན་པས་འཚམས་པ་དང་། སྤྲོ་པ་སྤེལ་བས་འགྲུས་སྐྱོང་གི་ཡན་ལག་དང་
བརྒྱུད། མདོ་སྡེ་རྒྱན་རྩ་འགྲེལ་རྣམས་སུ་གསལ། བསམ་གཏན་གྱི་སྐྱོན་བརྒྱད་ནི། རྟོག་
དཔྱོད་གཉིས། བདེ་སྡུག་གཉིས། ཡིད་བདེ་མི་བདེ་གཉིས། དབུགས་འབྱུང་རྔུབ་གཉིས་
དང་བརྒྱད། བསྙེན་གནས་ཀྱི་སྡོམ་པའི་སྤང་བྱ་བརྒྱད་ནི། སྲོག་གཅོད་པ། མ་བྱིན་ལེན་
པ༑ འདོད་པས་ལོག་པར་གཡེམ་པ། རྫུན་སྨྲ་བ། ཆང་འཐུང་བ། དུས་མ་ཡིན་པའི་
ཟས་ཟ་བ། གར་སོགས་འཕྲེང་སོགས་གཅིག་ཏུ་བྱས་པ། མལ་སྟན་ཆེ་མཐོ་གཅིག་ཏུ་བྱས་
པ་དང་བརྒྱད། གསོ་དཔྱད་ཡན་ལག་བརྒྱད་ནི། ལུས་ཀྱི་དཔྱད། བྱིས་པའི་དཔྱད། གདོན་
གྱི་དཔྱད། ལུས་སྟོད་ཀྱི་དཔྱད། མཚོན་གྱིས་ཕོག་པ་རྨའི་དཔྱད། རྒས་པའི་དཔྱད། རོ་
ཅིའི་དཔྱད་དང་བརྒྱད། རབ་ཏུ་བྱུང་བའི་གོས་ཁ་བསྒྱུར་མི་རུང་བའི་ཚོན་བརྒྱད་ནི། རྒྱ་
སྐྱེགས། ལེབ་རྒན་རྩི། བཙོད། སྨག་ཤིང་གི་རྩི། མཐིང་ཤིང་། མཚལ། སནྡྷཱ་ར། གུར་
གུམ་དང་བརྒྱད།
དགུ་ཚན་པ། མངོན་རྟོགས་རྒྱན་གྱི་བཤད་བྱ་རྩ་བའི་མདོ་ཡུམ་རྒྱས་འབྲིང་བསྡུས་
པ་སྐོར་དགུ་ནི། ཡུམ་རྒྱས་པའི་རྒྱས་པ་ཐོཀ་བྱེ་བ་ཕྲག་བརྒྱ་པ་དྲི་ཟའི་ཡུལ་ན་ཡོད། རྒྱས་
པའི་འབྲིང་ཟློཀ་འབུམ་ཕྲག་བརྒྱ་པ་ལྷའི་ཡུལ་ན་ཡོད། རྒྱས་པའི་བསྡུས་པ་བློཀ་སྟོང་ཕྲག་
བརྒྱ་པ་ཡུམ་འབུམ་པ། འབྲིང་གི་རྒྱས་པ་ཉི་ཁྲི། འབྲིང་གི་འབྲིང་ཁྲི་བརྒྱད་སྟོང་པ། འབྲིང་
གི་བསྡུས་པ་ཤེས་རབ་ཁྲི་པ། བསྡུས་པའི་རྒྱས་པ་བརྒྱད་སྟོང་པ། བསྡུས་པའི་འབྲིང་བམ་
པོ་བཅོ་བརྒྱད་པ། བསྡུས་པའི་བསྡུས་པ་སྡུད་པ་དང་དགུ །རོང་སྟོན་པའི་སློབ་མ་སྐྱེད་
ཚལ་མཁན་པོའི་ཕར་ཕྱིན་ན་ཡོད་པར་གུང་ཐང་བསྟན་པའི་སྒྲོན་མེས་གསུངས། ཁྲི་བརྒྱད་
སྟོང་པ་ལ་ལེའུ་གྱ་བདུན་ཡོད་པའི་གྱ་བཞི་པ་སྡུད་པ་ཡིན་པར་ལེགས་བཤད་གསེར་གྱི་ཕྲེང་

540
 ༼ཆཆ༽
 དགུ་ཚན་པ།
བ་ལས་གསུངས་པ། ལོ་ཙཱ་པས་སྒྱུར་དུས་ཀྱི་ཁྱད་པར་བྱེད་དགོས་པར་གུང་ཐང་བསྟན་
པའི་སྒྲོན་མེས་གསུངས། སེམས་གནས་དགུ་ནི། སེམས་ནང་དུ་འཇོག་པ། རྒྱུན་དུ་འཇོག་
པ༑ གླན་ཏེ་འཇོག་པ། ཉེ་བར་འཇོག་པ། དུལ་བར་བྱེད་པ། ཞི་བར་བྱེད་པ། རྣམ་པར་
ཞི་བར་བྱེད་པ། རྩེ་གཅིག་ཏུ་བྱེད་པ། སེམས་མཉམ་པར་འཇོག་པ་དང་དགུ། སེམས་
དགུ་པོ་དེ་དག་འདོད་པའི་སེམས་ཡིན། བསམ་བྱུང་དང་སྒོམ་ཡིན་ཀྱང་སྒོམ་བྱུང་མ་ཡིན་
ཏེ༑ སྒོམ་བྱུང་ཐོབ་པ་ལ་གོང་མའི་སེམས་ཐོབ་དགོས། ཤིན་སྦྱངས་ཁྱད་པར་ཅན་གྱིས་
ཟིན་པའི་སྒོམ་བྱུང་གི་ཏིང་ངེ་འཛིན་ནམ་ཐོབ་པ་ན། ཞི་གནས་དང་ཁམས་གོང་མའི་སེམས་
འཐོབ་ཀྱི་རེད། ཀུན་སྦྱོར་དགུ་ནི། རྗེས་སུ་ཆགས་པའི་ཀུན་སྦྱོར། ཁོང་ཁྲོ་བའི་ཀུན་
སྦྱོར། ང་རྒྱལ་གྱི་ཀུན་སྦྱོར། མ་རིག་པའི་ཀུན་སྦྱོར། ལྟ་བའི་ཀུན་སྦྱོར། མཆོག་ཏུ་
འཛིན་པའི་ཀུན་སྦྱོར། ཐེ་ཚོམ་གྱི་ཀུན་སྦྱོར། ཕྲག་དོག་གི་ཀུན་སྦྱོར། སེར་སྣའི་ཀུན་
སྦྱོར་དང་དགུ །གཏེར་དགུ་ནི། པདྨ་ཅན། དུང་ཅན། པདྨ་ཆེན་པོ་ཅན། ཆུ་སྲིན་ཅན།
རུས་སྦལ་ཅན། རྔ་ཡབ་ཅན། དགའ་བ་ཅན། སྔོན་པོ། སྦྱིན་བྱེད་དང་དགུ །རྣམ་ཤེས་
འཕོ་བའི་བུ་ག་དགུ་ནི། ཚངས་བུག །སྨིན་མཚམས། མིག ། རྣ་བ། སྣ། ཁ། ལྟེ་བ། ཆུ་
ལམ། བཤང་ལམ་དང་དགུ །མགུ་བ་དགུ་ནི། ཆུ། ཆུ་རྒྱུན། ཆུ་བོ། ཆར། ལེགས་
བརྒལ། གཞན་མིན། མིག་བཟང་། འོད་ཅན། ལུས་མཆོག་དང་དགུ །ཁམས་གསུམ་ས་
དགུ་ནི། འདོད་པའི་ས། བསམ་གཏན་བཞིའི་ས་བཞི། གཟུགས་མེད་བཞིའི་ས་བཞི་དང་
དགུ །འབྱུང་བ་བཞིའི་ས་དང་གཅིག་ཏུ་འཁྲུལ་བར་མི་བྱའོ། །དེ་དང་དེའི་སྲེད་པས་བདག་
གིར་འཛིན་པ། དེ་དང་དེའི་སམ་བསྡུས་པའི་དོན་ཡིན། མཛོད་རྩ་ལས། བདག་གིར་མ་
བྱས་གཉེན་པོའི་ཕྱིར། །ཞེས་སོགས་ལས་ཤེས་པར་བྱའོ། །ཟག་མེད་ལ་སས་བསྡུས་མེད་
པའི་རྒྱུ་མཚན་ཡང་དེ་ཡིན་ནོ། །སྙོམས་འཇུག་དགུ་ནི། བསམ་གཏན་བཞིའི་སྙོམས་འཇུག་
བཞི། གཟུགས་མེད་བཞིའི་སྙོམས་འཇུག་བཞི། འགོག་པའི་སྙོམས་འཇུག་དང་དགུ །དེ་

དགུ་ཚན་པ། ༼ཆ༽ 541
དག་སྒོམ་ཚུལ་མི་འདྲ་བ་ལྔ་ནི་ལྔ་ཚན་སྐབས་བཤད་ཟིན། སྒོམ་ཚུལ་མི་འདྲ་བ་ལྔ་ལ་དགོས་
པའམ་འབྲས་བུ་མི་འདྲ་བ་ལྔ་ཡོད། སྒོམ་གྱི་གནད་མཐར་ཐུག་དེ་དག་ཡིན། མངོན་རྟོགས་
རྒྱན་རྩ་འགྲེལ་རྣམས་ལས་གསུངས། ཟག་མེད་ས་དགུ་ནི། ཟག་མེད་བསམ་གཏན་ས་
དྲུག་གི་སྟེང་དུ། གཟུགས་དང་པོ་གསུམ་གྱི་དངོས་གཞི་ཟག་མེད་གསུམ་བསྣན་པའི་དགུའོ།།
ཐེག་པ་གསུམ་གྱི་འཕགས་ལམ་དགུ་ནི། ཉན་ཐོས་ཀྱི་མཐོང་ལམ། སྒོམ་ལམ། མི་སློབ་
དང་གསུམ། རང་རྒྱལ་གྱི་མཐོང་ལམ། སྒོམ་ལམ། མི་སློབ་ལམ་གསུམ། ཐེག་ཆེན་གྱི་
མཐོང་ལམ། སྒོམ་ལམ། མི་སློབ་ལམ་དང་དགུ ། སྒོམ་སྤང་ཉོན་མོངས་སྐོར་དགུ་ནི།
སྒོམ་སྤང་ཉོན་མོངས་ཆེན་པོའི་ཆེན་པོ་ནས། སྒོམ་སྤང་ཉོན་མོངས་ཆུང་ངུ་ཆུང་ངུའི་བར་
སྒོམ་སྤང་ཉོན་མོངས་སྐོར་དགུ །དེ་དག་ས་དགུ་ལ་ཆེ་འབྲིང་ཆུང་གསུམ་གྱི་དབྱེ་བས་དགུ་
དགུ་དབྱེ་བའི་སྒོམ་སྤང་ཉོན་མོངས་བརྒྱད་ཅུ་གྱ་གཅིག །མངོན་རྟོགས་རྒྱན་དང་སའི་དངོས་
གཞི་སོགས་ལས་གསུངས། དེ་དག་གི་ཆེ་ཆུང་རགས་ཕྲས་བྱེད་ལ། རགས་ཕྲའི་ཁྱད་པར་
ངོས་འཛིན་སླ་དཀའ་དང་སྤང་དཀའ་སླས་བྱེད་དམ་སྙམ། སྤང་བྱ་ཆེ་རིམ་ནས་སྤངས།
གཉེན་པོ་ཆུང་རིམ་ནས་ཐོབ་པར་མངོན་རྟོགས་རྒྱན་ལས་གསུངས་པའི་ཕྱིར། དངོས་གྲུབ་
དགུ་ནི། ས་འོག་གི་དངོས་གྲུབ། སྟེང་འགྲོའི་དངོས་གྲུབ། རལ་གྲིའི་དངོས་གྲུབ། ཚར་
གཅོད་ཕན་འདོགས་ཀྱི་དངོས་གྲུབ། རིལ་བུའི་དངོས་གྲུབ། མིག་སྨན་གྱི་དངོས་གྲུབ། གཏེར་
གྱི་དངོས་གྲུབ། རྐང་མགྱོགས་ཀྱི་དངོས་གྲུབ། བཅུད་ལེན་གྱི་དངོས་གྲུབ་དང་དགུ །གར་
གྱི་ཉམས་དགུ་ནི། སྒེག་པ། དཔའ་པ། མི་སྡུག་པ། དྲག་ཤུལ། བཞད་གད། འཇིགས་
རུང་། སྙིང་རྗེ། རྔམས་པ། ཞི་བའི་ཉམས་དང་དགུ །ས་འོག་རིམ་པ་དགུ་ནི། ལ་ལ་
དག་ན་རེ། ས་ལྷ་བརྟན་མ། བླ་མགོན། སྟོང་གསུམ་རྒྱལ་བ། ས་སྲིན་དམར་པོ། རྗེ་ཁྲི་
པོ༑ འགོག་ཆེན་དྲུག་འབུམ། སྣང་སེལ་མཆེད་དྲུག །པེ་ན་རྒྱལ་བ། ཁྲིལ་ཁྲི་འབུམ་གྱི་
གནས་རྣམས་ཡིན་ཟེར་ཏེ་བརྟག་གོ །ཕྱོགས་ཆོས་ཅན་གྱི་གཏན་ཚིགས་དགུ་ནི། ཕྱོགས་

542
 ༼ཆ༽ དགུ་ཚན་པ།
ཆོས་འཁོར་ལོའི་རི་མོ་གཞིར་བཞག །སྟེང་འོག་གཉིས་ཡང་དག །ལོགས་གཉིས་འགལ་
བའི་རྟགས། ཟུར་བཞི་ཐུན་མོང་པའི་མ་ངེས་པའི་གཏན་ཚིགས། དབུས་མ་ཐུན་མོང་མ་
ཡིན་པའི་རྟགས་དང་དགུ །སློབ་དཔོན་ཕྱོགས་གླང་གིས་གསུངས། གཞི་ཤེས་མཚོན་བྱེད་
ཀྱི་ཆོས་དགུ་ནི། ཤེས་པས་སྲིད་ལ་མི་གནས་པའི་གཞི་ཤེས། སྙིང་རྗེས་ཞི་ལ་མི་གནས་
པའི་གཞི་ཤེས། འབྲས་ཡུམ་ལ་ཉེ་བའི་གཞི་ཤེས། འབྲས་ཡུམ་ལ་རིང་བའི་གཞི་ཤེས།
གཉེན་པོ་ཕྱོགས་ཀྱི་གཞི་ཤེས། མི་མཐུན་ཕྱོགས་ཀྱི་གཞི་ཤེས། གཞི་ཤེས་སྦྱོར་བ། གཞི་
ཤེས་སྦྱོར་བའི་འཛིན་སྟངས་མཉམ་ཉིད། མཐོང་ལམ་དང་དགུ །མངོན་རྟོགས་རྒྱན་ལས་
གསུངས། ཀུན་ནས་མནར་སེམས་ཀྱི་གཞི་དགུ་ནི། འདིས་བདག་ལ་གནོད་པ་བྱས་སོ།།
བྱེད་དོ། །བྱེད་པར་འགྱུར་རོ་སྙམ་པ། འདིས་བདག་གི་གཉེན་གྱི་ཕྱོགས་ལ་གནོད་པ་བྱས་
སོ༑ ༑བྱེད་དོ། །བྱེད་པར་འགྱུར་རོ་སྙམ་པ། འདིས་བདག་གི་དགྲའི་ཕྱོགས་ལ་ཕན་
བཏགས་སོ། །འདོགས་སོ། །ཕན་འདོགས་པར་འགྱུར་རོ་སྙམ་པ་དང་དགུ །དགེ་བའི་
བཤེས་གཉེན་བསྟེན་པའི་སྐབས་ཀྱི་སེམས་དགུ་ནི། བུ་མཛངས་པ་ལྟ་བུའི་སེམས། རྡོ་རྗེ་
ལྟ་བུའི་སེམས། ས་གཞི་ལྟ་བུའི་སེམས། ཁོར་ཡུག་གི་རི་ལྟ་བུའི་སེམས། བྲན་ལྟ་བའི་
སེམས། ཕྱག་དར་བ་ལྟ་བུའི་སེམས། ཐག་པ་ལྟ་བུའི་སེམས། སྒོ་ཁྱི་ལྟ་བུའི་སེམས། གྲོགས་
བཟང་པོ་ལྟ་བུའི་སེམས་དང་དགུ །བོད་སྟོད་སྨད་བར་གསུམ་ལ་གནས་པའི་ལྷ་དགུ་ནི།
འོ་དེ་གུང་རྒྱལ་ལ་བུ་བརྒྱད་བྱུང་སྟེ། ཡར་ལྷ་ཤམ་པོ། རྨ་ཆེན་སྦོམ་ར། སྒྱོགས་ཆེན་
ལྡོང་ར། དྭགས་ལྷ་སྒམ་པོ། ཞོགས་ལྷ་རྒྱུག་པོ། ཇོ་བོ་ཡུལ་རྒྱལ། ཤེའུ་ཁ་རག །གཉན་
ཆེན་ཐང་ལྷ་དང་བརྒྱད། ཕ་གཅིག་སྟེ་དགུ ། སྐྱེ་དགུ་ནི། འདོད་ཁམས་ནས་ཚེ་འཕོས་
ནས། འདོད་ཁམས། གཟུགས་ཁམས། གཟུགས་མེད་ཀྱི་ཁམས་སུ་སྐྱེ་བ་གསུམ་དང་།
དེ་བཞིན་དུ་གཟུགས་ནས་ཚེ་འཕོས་ནས་ཁམས་གསུམ་དུ་སྐྱེ་བ་གསུམ་དང་། གཟུགས་
མེད་ཀྱི་ཁམས་སུ་ཚེ་འཕོས་ནས་ཁམས་གསུམ་དུ་སྐྱེ་བ་གསུམ་དང་དགུ །བླ་མཆོད་ལས།

548
དགུ་ཚན་པ། ༼ཆ༽
ཁམས་གསུམ་སྐྱེ་དགུ །ཞེས་པའི་ཚེ་གླིང་ཡོངས་འཛིན་རིན་པོ་ཆེས་དེ་ལྟར་གསུངས། གསང་
སྔགས་རྙིང་མའི་ལུགས་ཀྱི་ཐེག་པ་རྣམ་པ་དགུ་ནི། ཉན་ཐོས། རང་རྒྱལ། ཐེག་ཆེན་གྱི་
བྱང་སེམས་ཀྱི་ཐེག་པ་གསུམ། ཀྲི་ཡ། ཨུ་པ། ཡོ་ག་གསུམ། མ་ཧཱ་ཡོ་ག ། ཨ་ནུ་ཡོ་ག།
ཨ་ཏི་ཡོ་ག་དང་དགུ །མཚམས་སྒྲུབ་མང་དུ་བྱས་ཀྱང་རྟགས་དང་ཡོན་ཏན་ཚུལ་བཞིན་
མི་འབྱུང་བ་ནི་རྩ་བའི་ཉེས་པ་དགུ་སྟེ། སྐུ་མཚམས་མ་གྲོལ་པར་གཞན་དང་ཕྲད་པ། གསུང་
མཚམས་མ་གྲོལ་པར་ངག་བཅད་ཤོར་བ། ཐུགས་མཚམས་མ་གྲོལ་པར་ཉོན་མོངས་དྲག་
པོ་མངོན་དུ་གྱུར་པ། བསྐྱེད་པའི་སྐུ་ནི་མི་གསལ་བ། བཟླས་པའི་སྔགས་མ་དག་པ། བསྒོམ་
པའི་ཏིང་ངེ་འཛིན་བྱིང་བ། ལུས་བཅུད་ཁམས་ཀྱི་དྭངས་མ་ཉམས་པ། ངག་བཅུད་ཁ་
རླངས་མཆིལ་མ་དོར་བ། ཡིད་བཅུད་རྣམ་རྟོག་རྒྱུན་མ་བཅད་པ་དང་དགུ །དང་པོ་གསུམ་
ནི༑ མཚམས་རལ་པའི་སྐྱོན། །བར་པ་གསུམ་ནི། དམ་ཚིག་ཉམས་པའི་སྐྱོན། ཐ་མ་
གསུམ་ནི། བསྲུང་བྱ་ཉམས་པའི་སྐྱོན། ཀློང་རྡོལ་བླ་མ་རིན་པོ་ཆེས་གསུངས། སྔགས་
མ་དག་པ་ལ། ཚིག་མ་དག་པ་དང་། ཀུན་སློང་མ་དག་གཉིས། ཕྱི་མའི་སྐྱོན་མ་ཞུགས་
པ་གལ་ཆེ། ཕོ་རྩལ་དགུ་ནི། མཐེབ་ཀྱིས་ཤ་ནོན་པ། རྐྱལ་གྱིས་ཆུ་ཆོད་པ། ཡང་རྩལ་
བྱ་འདྲ་བ་སྟེ་ལུས་ཀྱི་རྩལ་གསུམ་དང་། ལོ་རྒྱུས་ཀྱིས་དགེ་ཐོན་པ། གཏམ་གྱིས་བཞད་
གད་ཐོན་པ། ཤགས་ཀྱིས་ཕ་རོལ་གནོན་པ་སྟེ་ངག་གི་རྩལ་གསུམ་དང་། མཛངས་ལ་
བློ་འགྱུ་བ། དཔའ་སྲན་ཚུགས་པ། ཁ་གསལ་ལ་གཏིང་མི་དཔོག་པ་སྟེ་ཡིད་ཀྱི་རྩལ་གསུམ་
དང་དགུ །ཕོ་རྩེད་སྣ་དགུ་ནི། གཏམ་ཡིག་རྩིས་གསུམ། མདའ་རྡོ་མཆོང་གསུམ། བང་
རྒྱལ་སྦེལ་གསུམ་དང་དགུའོ། ། གློ་བུར་དུ་འཆི་བའི་རྒྱུ་རྐྱེན་དགུ་ཡོད་དེ། ཁ་ཟས་མི་འཕྲོད་
པ༔ ཟས་འགྲངས་ཀྱང་མང་དུ་ཟ་བ། ཟས་སྔ་མ་མ་ཞུ་བར་ཕྱི་མ་ཟ་བ། བཤང་གཅི་
དུས་སུ་མི་འདོར་བ། ནད་པས་སྨན་པ་དང་ནད་གཡོག་ཚད་ལྡན་ལ་མི་ཉན་པ། བག་མེད་
པར་འཁྲིག་པ་སྤྱོད་པ། གདོན་དྲག་པོས་བཏབ་པ། སྐྱུགས་སྨན་ལོག་པ། མ་རྟགས་པའི་

544
 ༼ཆ༽ བཅུ་ཚན་པ།
དྲག་ཤུལ་སྤྱོད་པ་དང་དགུ །བྱང་ཆུབ་སེམས་དཔའི་སྡེ་སྣོད་ལས་གསུངས། བོན་ལུགས་
ཀྱི་ཐེག་པ་དགུ་ནི། ཕྲུ་གཤེན། སྣང་གཤེན། འཕྲུལ་གཤེན། སྲིད་གཤེན། དགེ་བསྙེན།
ཨ་དཀར། དྲང་སྲོང་། ཡེ་གཤེན། ཁྱད་ཆེན་ཐེག་པ་དང་དགུ །བསམ་གཏན་ས་དགུ་
ནི༑ བསམ་གཏན་དང་པོའི་ཉེར་བསྡོགས་མི་ལྕོགས་མེད་པ། བསམ་གཏན་དང་པོའི་དངོས་
གཞི་ཙམ་ཁྱད་གཉིས། བསམ་གཏན་ཕྱི་མ་གསུམ་གྱི་ཉེར་བསྡོགས་དང་དངོས་གཞི་གཉིས་
གཉིས་དང་དགུ །འདི་སྔོན་དུ་སོང་ཟིན། བསྟན་བཅོས་དགུ་ནི། དོན་མེད་པའི་བསྟན་
བཅོས། དོན་ལོག་པའི་བསྟན་བཅོས། དོན་དང་ལྡན་པའི་བསྟན་བཅོས། ངན་གཡོའི་
བསྟན་བཅོས། བརྩེ་བྲལ་གྱི་བསྟན་བཅོས། སྡུག་བསྔལ་སྤོང་ཕྱིར་གསུངས་པའི་བསྟན་
བཅོས། རྩོད་པ་ལྷུར་ལེན་པའི་བསྟན་བཅོས། ཐོས་པ་ལྷུར་ལེན་པའི་བསྟན་བཅོས། སྒྲུབ་
པ་ལྷུར་ལེན་བསྟན་བཅོས་དང་དགུ །གསུམ་རྣམ་དག །གསུང་རབ་ཡན་ལག་དགུ་ནི།
གླེང་གཞི། རྟོགས་བརྗོད། དེ་ལྟ་བུ་བྱུང་བ། སྐྱེས་རབས་དང་བཞི་གཅིག་ཏུ་བསྡུས་ཤིང་།
མདོ་སྡེ་དབྱངས་བསྙད་སོགས་བརྒྱད་རྣམས་སོ། །འོག་ཏུ་འཆད་དོ། །
བཅུ་ཚན་པ། དབང་བཅུ་ནི། རྟེན་དང་དམིགས་པ་དང་ཐུགས་དང་ཡེ་ཤེས་ཡོངས་
སུ་དག་པ་སྟེ་དག་པ་རྣམ་པ་བཞི་ལ་དབང་བ། ཚེ་ལ་དབང་བ། སེམས་ལ་དབང་བ། ཡོ་
བྱད་ལ་དབང་བ། ལས་ལ་དབང་བ། སྐྱེ་བ་ལ་དབང་བ། མོས་པ་ལ་དབང་བ། སྨོན་
ལམ་ལ་དབང་བ། རྫུ་འཕྲུལ་དང་ཡེ་ཤེས་ལ་དབང་བ། ཆོས་ལ་དབང་བ་དང་བཅུ། མངོན་
རྟོགས་རྒྱན་རྩ་འགྲེལ་ལས་གསུངས། སྟོབས་བཅུ་ནི། གནས་དང་གནས་མིན་མཁྱེན་པའི་
སྟོབས། ལས་ཀྱི་རྣམ་པར་སྨིན་པ་མཁྱེན་པའི་སྟོབས། མོས་པ་སྣ་ཚོགས་མཁྱེན་པའི་སྟོབས།
ཁམས་སྣ་ཚོགས་མཁྱེན་པའི་སྟོབས། དབང་པོ་སྣ་ཚོགས་མཁྱེན་པའི་སྟོབས། ཐམས་
ཅད་དུ་འགྲོ་བའི་ལམ་མཁྱེན་པའི་སྟོབས། ཀུན་ནས་ཉོན་མོངས་པ་དང་རྣམ་པར་བྱང་བ་
མཁྱེན་པའི་སྟོབས། སྔོན་གྱི་གནས་དྲན་པའི་སྟོབས། འཆི་འཕོ་དང་སྐྱེ་བ་མཁྱེན་པའི་སྟོབས།

བཅུ་ཚན་པ། ༼ ཆ༽ 545
ཟག་ཟད་མཁྱེན་པའི་སྟོབས་དང་བཅུ། རྒྱན་འཇུག་རྩ་འགྲེལ་རྣམས་ལས་གསུངས། ཟད་
པར་གྱི་ཏིང་ངེ་འཛིན་བཅུ་ནི། འབྱུང་བ་བཞིའི་ཟད་པར་གྱི་ཏིང་ངེ་འཛིན་བཞི་དང་། རྩ་
བའི་ཁ་དོག་བཞིའི་ཟད་པར་གྱི་ཏིང་ངེ་འཛིན་བཞི། ནམ་མཁའ་དང་། རྣམ་ཤེས་ཟད་
པར་གྱི་ཏིང་ངེ་འཛིན་དང་བཅུ། མངོན་རྟོགས་རྒྱན་རྩ་འགྲེལ་ལས་གསུངས། བྱང་སེམས་
ཀྱི་ས་བཅུ་ནི། ས་དང་པོ་རབ་ཏུ་དགའ་བ། ས་གཉིས་པ་དྲི་མ་མེད་པ། ས་གསུམ་པ་
འོད་བྱེད་པ། ས་བཞི་པ་འོད་འཕྲོ་བ། ས་ལྔ་པ་སྦྱང་དཀའ་བ། ས་དྲུག་པ་མངོན་སུ་གྱུར་
པ༑ ས་བདུན་པ་རིང་སོང་བ། ས་བརྒྱད་པ་མི་གཡོ་བ། ས་དགུ་པ་ལེགས་པའི་བློ་གྲོས།
ས་བཅུ་པ་ཆོས་ཀྱི་སྤྲིན་དང་བཅུ། མདོ་སྡེ་ས་བཅུ་པ་དང་རྒྱན་འཇུག་རྣམས་ལས་གསུངས།
སངས་རྒྱས་མི་གཡོ་བའི་ཞིང་དུ་སྐྱེ་བའི་རྒྱུ་བཅུ་མདོ་མྱང་འདས་ལས་གསུངས་པ་ཤེས་པར་
བྱའོ། །འདིར་མང་དོགས་ནས་མ་བྲིས་སོ། །མི་ཉིད་དུ་སྐྱེ་བར་དཀའ་བའི་གང་ཟག་བཅུ་
ནི༔ དགེ་བའི་རྩ་བ་མ་བསྐྱེད་པའི་གང་ཟག །བསོད་ནམས་ཀྱི་ཚོགས་མི་བསྐྱེད་པའི་གང་
ཟག །ཚེ་ཕྱི་མའི་སྡུག་བསྔལ་ལ་མི་འཇིགས་པའི་གང་ཟག །ཉོན་མོངས་པས་ཉིང་མཚམས་
སྦྱོར་བའི་གང་ཟག །སྡིག་པའི་གྲོགས་པོའི་རྗེས་སུ་སྤྱོད་པའི་གང་ཟག །ལེ་ལོ་དང་གཡེང་
བས་ཆོས་ལ་རྟག་ཏུ་གཡེང་བའི་གང་ཟག །སངས་རྒྱས་ཀྱི་བཀའ་ལ་ཞུགས་ཀྱང་རྗེས་སུ་
མི་སྤྱོད་པའི་གང་ཟག ། ལོག་པར་ལྟ་བའི་རྗེས་སུ་འཇུག་པའི་གང་ཟག ། ལོག་ལྟ་མང་དུ་
འཛིན་པའི་གང་ཟག །ཉོན་མོངས་པས་སེམས་འཁྲུགས་པའི་གང་ཟག་དང་བཅུ། སའི་
སྙིང་པོའི་མདོ་ལས་གསུངས། ཉོན་མོངས་པས་སེམས་འཁྲུགས་པའི་དོན་ཇི་ལྟ་བུ་ཡིན་ཞེ་
ན༑ འཁོར་བ་ཐོག་མེད་ནས་བརྒྱུད་དེ་འོང་བའི་ང་དང་ང་ཡིར་འཛིན་པའི་བདག་འཛིན་
མ་རིག་པ་སྟེ་གཏི་མུག་པའི་དེའི་དབང་གིས་རང་ཕྱོགས་ལ་ཆགས། གཞན་ཕྱོགས་ལ་སྡང་།
མཐོ་ལ་ཕྲག་དོག །དམའ་ལ་ང་རྒྱལ། ལོག་པར་ལྟ་བ་ལ་སོགས་པ་རྩ་བའི་ཉོན་མོངས་
དང་ཉེ་བའི་ཉོན་མོངས་པ་རྣམ་པ་སྣ་ཚོགས་འབྱུང་བའི་དོན་ཡིན་པ་དེ་དག་གི་དབང་གིས་

546
 ༼ ཆ༽ བཅུ་ཚན་པ།
བྱ་བ་ངན་པ་སྣ་ཚོགས་བྱས་པས། ལས་ངན་བསགས་པ་ལས་དུས་ཀྱི་འཁྲུག་པ་དམག་དང་
མུ་གེ་བཀྲ་མི་ཤིས་པའི་རིགས་མང་པོ་འབྱུང་བར་འགྱུར་རོ། །དུས་འཁྲུག་ཟེར་བའི་དོན་
རྗེན་པར་བཤད་ན། དུས་ཀྱི་འཁོར་ལོ་འཁྲུག་པའི་དོན་ཡིན། དེ་འཁྲུག་ཚུལ་ཇི་ལྟར་ཡིན་
ཞེ་ན། སེམས་ཅན་རྣམས་ཀྱི་ནང་གི་དུས་ཀྱི་འཁོར་ལོ་རྩ་རླུང་ཐིག་ལེའི་གནས་ཚུལ་སྤྱི་
དང་། ཁྱད་པར་དུ་ལས་རླུང་ཉི་ཁྲི་ཆིག་སྟོང་དྲུག་བརྒྱའི་འཁོར་ལོའི་བགྲོད་པ་ཕྱིན་ཅི་ལོག་
ཏུ་སྤྱི་མཐུན་གྱི་ལས་དབང་གིས་དུས་མཉམ་དུ་འཁྲུག་པ་ལ་བརྟེན་ནས་ཕྱི་ཡི་དུས་ཀྱི་འཁོར་
ལོ་ཉི་ཟླ་གཟའ་སྐར་སོགས་ཀྱི་བགྲོད་པ་དང་ནམ་མཁའི་གོ་ལ་སྐར་ཁྱིམ་གྱི་འགྱུར་བ་དང་
འབྱུང་བ་བཞི་དང་འབྱུང་འགྱུར་བདུན་སོགས་ཀྱི་གནས་ཚུལ་འཁྲུག །དེ་དག་འཁྲུག་པའི་
རྐྱེན་གྱིས་དེ་དག་ལ་ལོངས་སྤྱོད་པ་པོའི་སེམས་ཅན་རྣམས་ཀྱང་འཁྲུག་པར་འགྱུར་རོ།།
འཁྲུགས་པ་དེ་དག་ཞབས་ཏོག་གི་རིམ་གྲོ་གང་གིས་བཟློག་པ་དང་ཞི་བར་བྱེད་ཅེ་ན། བྱམས་
པ་དང་སྙིང་རྗེས་དྲངས་པའི་བྱང་ཆུབ་ཀྱི་སེམས་དང་ཡང་དག་པའི་ལྟ་བ་སོགས་དུས་ཀྱི་
འཁོར་ལོའི་ཉམས་ལེན་གྱི་རྩ་བ་རྣམས་ལ་ཚུལ་བཞིན་དུ་འབད། ཁམས་ལ་གནད་དུ་བསྣུན་
ཏེ་རླུང་གི་འཁོར་ལོ་ཉི་ཁྲི་ཆིག་སྟོང་དྲུག་བརྒྱའི་ཉི་ཟླའི་རྒྱུ་བ་དང་བཅས་པ་སྒྲ་གཅན་ལམ་
དུ་བཀག་པས་ནང་གི་དུས་འཁྲུག་ཉེ་བར་ཞི་ལ། དེ་ཞི་བས་ཕྱི་ཡི་དུས་འཁྲུག་ཉི་ཟླ་གཟའ་
སྐར་གྱི་བགྲོད་པ་ཕྱིན་ཅི་ལོག་ཏུ་སོང་བ་དང་འབྱུང་འགྱུར་སོགས་ཀྱི་གནས་ཚུལ་ངན་པ་
རྣམས་རང་སར་ཞི་ནས་འགྲོ་བ་རྣམས་མཚོན་གྱི་འཁྲུགས་པ་སོགས་ལས་ཐར་པར་འགྱུར་
རོ༑ ༑ནང་གི་རིམ་གྲོ་ལ་འབད། ལྷག་པར་ཉོན་མོངས་ཀྱི་གཉེན་པོ་བསྟེན་དགོས་སོ། ། སྤྱི་
ལོ་ ༡༩༨༤ བྱི་བ་ལོ་ནས་དགེ་འབྲས་སྨིན་པས་དུས་འཁྲུག་ཉེ་བར་ཞི། སྐྱིད་པའི་ཉི་མ་འཆར་
ཞེས་ཐོས། དཀའ་བ་བཅུ་ནི། གཞུང་ཆེན་བཀའ་པོད་ལྔའི་རྩ་བ་ལྔ་དང་། དེ་དག་གི་འགྲེལ་
པ་ལྔ་དང་བཅུ། ཡང་ན་གཞུང་ཆེན་དཀའ་པོད་ལྔ་དང་། གསང་སྔགས་རྒྱུད་སྡེ་བཞི་དང་།
རིག་གནས་གཞན་རྣམས་གཅིག་ཏུ་བསྡོམས་པ་དང་བཅུ། ཕུག་ནོར་བཅུ་ནི། བློ་ཕུགས་

བཅུ་ཚན་པ། ༼ཆ༽ 547
ཆོས་ལ་གཏད། ཆོས་ཕུགས་སྤྲང་ལ་གཏད། སྤྲང་ཕུགས་ཤི་ལ་གཏད། ཤི་ཕུགས་གྲོག་
མོ་སྟོང་པ་ལ་གཏད་པ་སྟེ་གཏད་པ་བཞི། ཐེབས་མེད་རྡོ་རྗེ་སེམས་ཆགས་མེད་པ་སྔོན་ལ་
གཏོང་། ཁྲེལ་མེད་རྡོ་རྗེ་སྡིག་པ་ལ་མི་འཇིགས་པ་རྗེས་ལ་འཇོག ། ཡེ་ཤེས་རྡོ་རྗེ་རང་དང་
གྲོགས་པ་སྟེ་རྡོ་རྗེ་གསུམ། མི་གྲལ་ནས་བུད། ཁྱི་གྲལ་སྙེགས། ལྷ་གྲལ་ཐོབ་པ་སྟེ་བཅུ།
སངས་རྒྱས་ཤཱཀྱ་ཐུབ་པའི་བསྟན་པ་ལོ་ལྔ་སྟོང་དུ་གནས་པར་བཤད་པའི་ལྔ་བརྒྱ་ཕྲག་བཅུ་
ནི༑ དགྲ་བཅོམ་པའི་ལེའུ། ཕྱིར་མི་འོང་གི་ལེའུ། རྒྱུན་ཞུགས་ཀྱི་ལེའུ། ཤེས་རབ་ཀྱི་
ལེའུ། ཏིང་ངེ་འཛིན་གྱི་ལེའུ། ཚུལ་ཁྲིམས་ཀྱི་ལེའུ། མངོན་པའི་ལེའུ། མདོ་སྡེའི་ལེའུ།
འདུལ་བའི་ལེའུ། རྟགས་ཙམ་འཛིན་པའི་ལེའུ་དང་བཅུ། ཚུལ་ཁྲིམས་རྣམ་པར་དག་པའི་
ཕན་ཡོན་བཅུ་ནི། སྙན་པའི་གྲགས་པས་ཁྱབ་པ། ཟས་གོས་སོགས་རྙེད་སླ་བ། བདག་ལ་
སྔར་གནོད་སེམས་ཅན་རྣམས་ཕན་སེམས་དང་ལྡན་པར་འགྱུར་བ། སོར་ཕྲེང་བཞིན། སྔར་
འགྲན་སེམས་ཅན་རྣམས་ཀྱི་མཆོད་པའི་འོས་སུ་འགྱུར་པ། དེ་ཡང་སོར་ཕྲེང་བཞིན། ལྷ་
ཡིས་ལུས་ལ་མདངས་བཅུག་པས་གཟི་བརྗིད་དང་ལྡན་པ། ཚུལ་ཁྲིམས་ལྡན་པའི་དགེ་སློང་
འོད་དང་ལྡན་པ། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་རྗེས་སུ་འཛིན་པ།
དུས་རྟག་ཏུ་ཡིད་བདེ་བ། མངོན་པར་མཐོ་བ་ལྷ་དང་མིའི་གོ་འཕང་འཐོབ་པ། ངེས་པར་
ལེགས་པ་བྱང་ཆུབ་གསུམ་འཐོབ་པ། ལྷ་རྣམས་གྱིས་སྲུང་བ་དང་བཅུ། རུང་བ་རྣམ་པ་
བཅུ་ནི། ཨ་ལ་ལའི་རུང་བ། རྗེས་སུ་ཡི་རང་གི་རུང་བ། ཀུན་སྤྱོད་ཀྱི་རུང་བ། བསྲེག་
པའི་རུང་བ། བརྟགས་པའི་རུང་བ། ལན་ཚྭའི་རུང་བ། ལམ་གྱི་རུང་བ། སོར་མོའི་
རུང་བ། གདིང་བའི་རུང་བ། གསེར་གངུལ་གྱི་རུང་བ་དང་བཅུ། རུང་བ་མ་ཡིན་པའི་
གཞི་བཅུ་དེ་དག་ལས་ལྡོག་སྟེ་ཤེས་པར་བྱའོ། །སངས་རྒྱས་འོད་སྲུང་གི་དུས་ཀྱི་རྒྱལ་པོ་
ཀྲི་ཀྲིའི་རྨི་ལམ་བཅུ་ནི། གླང་པོ་ཆེ་སྐར་ཁུངས་ནས་བྱུང་བ་ལ་དེའི་མཇུག་མ་ཐོགས་པ།
སྐོམ་པའི་ཕྱི་ནས་ཁྲོན་པ་བསྙེགས་པ། ཕྱེ་བྲེ་གང་དང་མུ་ཏིག་བྲེ་གང་འཚོང་བྱེད་པ།. ཙན་

548 ༼ ཆ༽ བཅུ་ཚན་པ།
དན་དང་ཤིང་ཕལ་བ་རིན་མཉམ་པར་བྱེད་པ། ཀུན་དགའ་རྭ་བའི་མེ་ཏོག་དང་འབྲས་བུ་
ཕུན་སུམ་ཚོགས་པ་མ་བྱིན་པར་ལེན་པས་འཕྲོག་པ། གླང་པོའི་ཕྲུག་གུས་སྤོས་ཀྱི་གླང་ཆེན་
འཇིགས་པར་བྱེད་པ། སྤྲེའུ་མི་གཙང་བ་གོས་པས་གཞན་ལ་སྐུད་པ། སྤྲེའུ་རྒྱལ་པོར་དབང་
བསྐུར་བ། རས་ཡུག་གཅིག་མི་བཅོ་བརྒྱད་ཀྱིས་བགོས་པ་ལས་རེ་རེའི་ལག་ཏུ་རས་ཡུག་
རེ་རེ་བྱུང་བ། སྐྱེ་བོའི་ཚོགས་ཆེན་འདུས་ནས་འཐབ་རྩོད་བྱེད་པ་མཐོང་བ་དང་བཅུ། རྒྱལ་
བའི་བཀའ་འགྱུར་རིན་ཆེན་ལས་གསུངས། རིག་པའི་གནས་ལྔའི་བྱེད་ལས་དང་དགོས་
པ་རྣམས་ནི། གསུང་རབ་དགོངས་འགྲེལ་དང་བཅས་པའི་ཚིག་དོན་གཉིས་ལ་འཁྲུལ་པ་
སྤོང་བ་སྒྲ་རིག་པ། དོན་གྱི་ཆ་ལ་འཁྲུལ་པ་སྤོང་བ་གཏན་ཚིགས་རིག་པའི་བསྟན་་བཅོས་
དག་གིས་རྒོལ་བ་ངན་པ་རྣམས་ཚར་བཅད་ནས། གསེར་འགྱུར་དང་སྐུ་གཟུགས་ལ་སོགས་
པའི་གཟོ་རིག་པ་དང་། ནད་ཞི་བར་བྱེད་པ་ལ་སོགས་པའི་ཐབས་བསྟན་པ་གསོ་བ་རིག་
པའི་བསྟན་བཅོས་དག་གིས་གདུལ་བྱ་གྱུར་པ་རྣམས་རྗེས་སུ་བཟུང་སྟེ། ཟབ་པ་དང་རྒྱ་
ཆེ་བ་སྟོན་པ་ནང་རིག་པའི་བསྟན་བཅོས་རྣམས་ལ་བརྟེན་ནས་བདག་ཉིད་ཡང་དག་པའི་
དོན་ཀུན་ཤེས་པར་བྱ་བའི་ཆེད་དུའོ། །དེ་བཞིན་དུ་རིག་པའི་གནས་ཆུང་བ་ལྔར་གྲགས་
པའི་ནང་ཚན་སྒྲ་ཤེས་ན་དོན་ལ་མི་རྨོངས་པ་དང་། མངོན་བརྗོད་ཤེས་ན་མིང་ལ་མི་རྨོངས།
སྡེབ་སྦྱོར་ཤེས་ན་ཚིགས་བཅད་ལ་མི་རྨོངས། ཚིག་རྒྱན་ཤེས་ན་སྙན་ངག་ལ་མི་རྨོངས།
ཟློས་གར་ཤེས་ན་སྐད་རིགས་ལ་མི་རྨོངས་པའོ། །ཞེས་ས་བཟང་མ་ཏི་པཎ་ཆེན་གྱིས་གསུངས།
རྣམ་མཁྱེན་མཚོན་བྱེད་ཀྱི་ཆོས་བཅུ་ནི། སེམས་བསྐྱེད། གདམས་ངག །ངེས་འབྱེད་
ཡན་ལག །ཐེག་ཆེན་སྒྲུབ་པའི་རྟེན་རང་བཞིན་གནས་རིགས། ཐེག་ཆེན་སྒྲུབ་པའི་དམིགས་
པ༑ ཐེག་ཆེན་སྒྲུབ་པའི་ཆེད་དུ་བྱ་བ། གོ་སྒྲུབ། འཇུག་སྒྲུབ། ཚོགས་སྒྲུབ། ངེས་འབྱུང་
སྒྲུབ་པ་དང་བཅུ། ཡུམ་གྱི་མདོ་དང་མངོན་རྟོགས་རྒྱན་སོགས་ལས་གསུངས། བཟང་པོ་
སྤྱོད་པའི་སྨོན་ལམ་བཅུ་ནི། རྒྱལ་བ་ཐམས་ཅད་ལ་མཆོད་པ་དང་རིམ་གྲོ་བྱེད་པའི་སྨོན་

བཅུ་ཚན་པ། ༼ཆ༽ 549
ལམ། རྒྱལ་བ་ཐམས་ཅད་ལས་དམ་ཆོས་བཟུང་བའི་སྨོན་ལམ། སངས་རྒྱས་ཐམས་ཅད་
ཀྱི་ཞིང་དུ་འགྲོ་བའི་སྨོན་ལམ། རྒྱས་སྲས་ཀྱི་སྤྱོད་དོ་ཅོག་གོ་ཐམས་ཅད་སྒྲུབ་པའི་སྨོན་ལམ།
སེམས་ཅན་ཐམས་ཅད་སྨིན་པར་མཛད་པའི་སྨོན་ལམ། འཇིག་རྟེན་གྱི་ཁམས་རྒྱས་ཤིང་
ཕྲ་རགས་སྤྱིའུ་ཚུགས་པ་དང་ཡངས་པ་སོགས་ཡོད་དོ་ཅོག་ཏུ་འཇུག་པའི་སྨོན་ལམ། སངས་
རྒྱས་ཀྱི་ཞིང་ཐམས་ཅད་སྤྱོད་པའི་སྨོན་ལམ། སྤྱོད་པ་ཐམས་ཅད་ཐེག་པ་ཆེན་པོར་འཇུག་
པའི་སྨོན་ལམ། སྤྱོད་པ་ཐམས་ཅད་དོན་ཡོད་པའི་སྨོན་ལམ། མངོན་པར་རྫོགས་པར་
བྱང་ཆུབ་པ་ཐམས་ཅད་ཐེག་པ་ཆེན་པོ་མངོན་པར་སྒྲུབ་པ་རྒྱུན་མི་ཆད་པའི་སྨོན་ལམ་དང་
བཅུ། །བཟང་པོ་སྤྱོད་པའི་སྨོན་ལམ་དང་། མདོ་ཕལ་མོ་ཆེ་དང་། མདོ་ས་བཅུ་པ་ལས་
གསུངས། མདོར་བསྡུས་ན། འཇམ་དཔལ་དཔའ་བོ། ཞེས་སོགས་ཀྱི་བློཀ་གཅིག་གིས་
བྱང་ཆུབ་སེམས་དཔའིསྨོན་ལམ་ཐམས་ཅད་དང་། དུས་གསུམ་གཤེགས་པའི། ཞེས་སོགས་
ཀྱི་བློ ཀ་གཅིག་གིས་སངས་རྒྱས་ཐམས་ཅད་ཀྱི་སྨོན་ལམ་བསྟན་པ་ཡིན་ནོ། །མདོ་ཕ་ཤོག་
གྲངས་ ༡༤༤ གསུངས། མི་དགེ་བ་བཅུ་ནི། སྲོག་གཅོད་པའི་མི་དགེ་བ། མ་བྱིན་པར་ལེན་
པའི་དེ། ལོག་པར་གཡེམ་པའི་དེ། བརྫུན་སྨྲ་བའི་དེ། ཕྲ་མ་སྨྲ་བའི་དེ། ཚིག་རྩུབ་སྨྲ་
བའི་དེ། ངག་ཀྱལ་སྨྲ་བའི་དེ། གནོད་སེམས་ཀྱི་དེ། བརྣབ་སེམས་ཀྱི་དེ། ལོག་པར་ལྟ་
བའི་དེ་དང་བཅུ། དེ་བཞིན་ལས་ལམ་བཅུ། ལས་དང་ལས་ལམ་གཉིས་ལ་ཁྱད་པར་ཡོད་
དེ༑ མཛོད་རྩ་ལས། གསུམ་ལམ་བདུན་ནི་ལས་ཀྱང་ཡིན། །ཞེས་དང་། བྱེ་སྨྲ་དང་
ཐལ་འགྱུར་པ་གཉིས་ཀྱི་ལུགས་ལ་ལུས་ངག་གི་ལས་བདུན་གཟུགས་ཅན་ཡིན། མདོ་སེམས་
རང་རྒྱུད་པ་གསུམ་གྱིས་མི་དགེ་བའི་ལས་ལམ་བཅུ་པོ་རེ་རེ་ལ་སེམས་པ་དང་། སེམས་
ཙམ་པ་དང་རང་རྒྱུད་པ་གཉིས་ཀྱི་ལུགས་ལ་བག་ཆགས་ཀྱང་ཡོད་དོ། །དགེ་བ་བཅུ་ནི།
སྲོག་གཅོད་སྤོང་བའི་དགེ་བ་ནས། ལོག་ལྟ་སྤོང་བའི་དགེ་བའི་བར་བཅུ། གྲུབ་མཐའི་
འདོད་ཚུལ་རིགས་འགྲེས་ཤེས་པར་བྱའོ། །དྲི་ཟ་མངལ་དུ་འཇུག་པའི་སྐབས་ཀྱི་འདུ་ཤེས་

55 ༼ཆ༽ བཅུ་ཚན་པ།
བཅུ་ནི། དྲོ་བའི་འདུ་ཤེས། ཉི་མའི་འདུ་ཤེས། རླུང་གི་འདུ་ཤེས། ཆར་གྱི་འདུ་ཤེས། རྫི་
ཆར་གྱི་འདུ་ཤེས། རླུང་དམར་གྱི་འདུ་ཤེས། ཆར་དྲག་གི་འདུ་ཤེས། སྐྱེ་བོ་ཕལ་བོ་ཆེ་
ཀུ་ཅོ་འདོན་པའི་འདུ་ཤེས་སོགས་བཅུ། མངལ་འཇུག་གི་མདོ་ལས་གསུངས། མི་ཚེ་ཧྲིལ་
གྱི་གནས་སྐབས་བཅུ་ནི། བྱིས་པ་དམན་པ་གན་རྐྱལ་དུ་ཉལ་བ་ནི། གནས་སྐབས་དང་
པོ༑ གཞོན་ནུ་རྩེ་བའི་རང་བཞིན་ཅན་ནི། གནས་སྐབས་གཉིས་པ། ཐོར་བུ་འདོད་པ་
སྤྱོད་པར་འགྱུར་བ་ནི། གནས་སྐབས་གསུམ་པ། སྟོབས་དང་ལྡན་ཞིང་སྤྲོ་བ་ཅན་དུ་འགྱུར་
བ་ནི། གནས་སྐབས་བཞི་པ། ཤེས་རབ་དང་ལྡན་ཞིང་སྤོབས་པ་དང་ལྡན་པར་འགྱུར་
བ་ནི། གནས་སྐབས་ལྔ་པ། དྲན་པ་དང་ལྡན་ཞིང་དཔྱོད་པའི་རང་བཞིན་ཅན་དུ་འགྱུར་
བ་ནི། གནས་སྐབས་དྲུག་པ། བརྟན་པ་ཚད་ལ་བབ་པར་འགྱུར་བ་ནི། གནས་སྐབས་
བདུན་པ། བརྟན་པ་རྒྱལ་པོ་ལྟ་བུར་འགྱུར་བ་ནི། གནས་སྐབས་བརྒྱད་པ། རྒན་པོ་རྒས་
བས་འཁོགས་པར་འགྱུར་བ་ནི། གནས་སྐབས་དགུ་པ། ཚེ་ཟད་ཅིང་འཆི་བའི་ཆོས་ཅན་
དུ་འགྱུར་བ་ནི། གནས་སྐབས་བཅུ་པའོ། །དགའ་བོ་མངལ་འཇུག་གི་མདོ་ལས་གསུངས།
ཟློག་ཐབས་ཅན་བཅུ་ནི། དགེ་སློང་ཟློག་ཐབས་ཅན། ཉི་མ་ཟློག་ཐབས་ཅན། ཟླ་བ་ཟློག་
ཐབས་ཅན། མེ་ཟློག་ཐབས་ཅན། ཆུ་ཟློག་ཐབས་ཅན། གཞོན་ནུ་ཟློག་ཐབས་ཅན། བུད་
མེད་ཟློག་ཐབས་ཅན། བྲམ་ཟེ་ཟློག་ཐབས་ཅན། གཅེར་བུ་པ་ཟློག་ཐབས་ཅན། སླད་ས་
ཟློག་ཐབས་ཅན་དང་བཅུ། དགེ་སློང་ཟློག་ཐབས་ཅན་གང་ཞེ་ན། དགེ་སློང་ནི་གང་གི་
ཚེ་གཞོན་ནུ་ལང་ཚོ་དར་བབ་ཅིང་ཟོས་པ་དང་། འཐུངས་བ་དང་། འཚོས་པ་དང་། མྱངས་
བ་རྣམས་འཇུ་བར་ནུས་པ་དེའི་ཚེ་དེ་དག་མི་རྙེད་ལ། གང་གི་ཚེ་ན་ཚོད་རྒས་ཏེ། ཟོས་
པ་དང་། འཐུངས་བ་དང་། འཚོས་པ་དང་། མྱངས་པ་རྣམས་འཇུ་བར་མི་ནུས་པ་དེའི་
ཚེ་དེ་དག་རྙེད་དེ། འདི་ནི་དགེ་སློང་ཟློག་ཐབས་ཅན་ཞེས་བྱའོ། །ཞེས་དང་། གཞན་
རྣམས་ཀྱང་ལུང་ཕྲན་ཚེགས་ལས་ཤེས་པར་བྱའོ། །སྟོབས་ཆེན་བཅུ་ནི། རྣམ་བཤད་རིགས་

བཅུ་ཚན་པ། ༼ ཆ༽ 551
པ་ལས། འདུ་བྱེད་རྣམ་པ་མཚུངས་པར་ལྡན། །ས་ཉིད་འབྲས་བུ་རྣམ་གཉིས་ཉིད། །འཆད་
དང་ཆུང་ངུས་ཡང་དག་འཇོམས། །སྤོང་དང་ཕྱོགས་ཀྱི་ཁྱད་པར་ཉིད། །ཅེས་གསུངས་
པ་འདི་ཆེ་བས་ཆུང་བ་འཇོམས་པའི་ཁྱབ་མཐའ་བསྟན་པ་མིན་ཀྱང་། འཕེན་པས་ཟིན་ན་
གཞོམ་པ་དང་། འཕེན་པས་མ་ཟིན་ཀྱང་འཇོམས་པའི་སྟོབས་ལྡན་དག་བསྟན་ལ། དང་
པོ༑ དགེ་བ་དང་མི་དགེ་བ་གཉིས་རིམ་བཞིན་འབད་དགོས་པ་དང་མི་དགོས་པ་ནི། འདུ་
བྱེད་ཀྱི་ཁྱད་པར། གཉིས་པ། དེ་གཉིས་ཇི་ལྟ་བ་བཞིན་དང་ཕྱིན་ཅི་ལོག་ཡིན་པ་ནི། རྣམ་
པའི་ཁྱད་པར། གསུམ་པ། དགེ་རྩ་གསུམ་དང་མི་དགེ་བའི་རྩ་བ་གཉིས་སམ་གཅིག་དང་
ལྡན་པ་ནི་མཚུངས་ལྡན་གྱི་ཁྱད་པར། བཞི་པ། དམིགས་པ་སོགས་ཀྱི་ས་ཐམས་ཅད་དང་
ས་གཅིག་པ་ནི་སའི་ཁྱད་པར། ལྔ་པ། བྲལ་འབྲས་སོགས་ལྔ་དང་བཞི་ཡིན་པ་ནི། འབྲས་
བུའི་གྲངས་ཀྱི་ཁྱད་པར། སྲིད་རྩེར་བསྐལ་ཆེན་བརྒྱད་ཁྲི་དང་མནར་མེད་ཀྱི་ཚེ་ཚད་བར་
བསྐལ་གཅིག་ཡིན་པ་ནི། འབྲས་བུ་མཐར་ཕྱིན་པའི་ཁྱད་པར། འབྲས་བུའི་ཁྱད་པར་
དང་གཅིག་ཏུ་བྱའོ། །དྲུག་པ། དགེ་བས་མི་དགེ་བ་རྩ་བ་ནས་གཅོད་ལ་མི་དགེ་བས་དགེ་
བ་རྩ་བ་ནས་མི་གཅོད་པ་འཆད་པའི་ཁྱད་པར། །འདི་མཐར་ཐུག་གི་ཐེག་པ་གསུམ་དུ་འདོད་
པའི་ལུགས་ལ་དཔྱད་དགོས། བདུན་པ། སྤོང་ལམ་སྐད་ཅིག་མ་གཅིག་གིས་ཐོག་མ་མེད་
པའི་དུས་ནས་འོང་བའི་མི་མཐུན་ཕྱོགས་འཇོམས་པ་ནི། ཡང་དག་པར་འཇོམས་པའི་ཁྱད་
པར། བརྒྱད་པ། གཉེན་པོས་མི་དགེ་བ་སྤངས་ཀྱི་དགེ་བ་སྤོང་བྱེད་མེད་པ་ནི། སྤོང་
བའི་ཁྱད་པར། དགུ་པ། དགེ་བ་འཛིན་པ་ལ་ཕྱོགས་བཅུའི་རྒྱལ་བ་སྲས་བཅས་ཕྱོགས་
དང་། མི་དགེ་བ་འཛིན་པ་ལ་བདུད་ཙམ་ཕྱོགས་ཡིན་པ་ནི་ཕྱོགས་ཀྱི་ཁྱད་པར། བཅུ་པ།
ཐོག་མེད་ནས་ཡོད་པའི་མུན་པ་སྒྲོན་མེའི་སྣང་བ་སྐད་ཅིག་གཅིག་གིས་སེལ་བ་སོགས་དཔེའི་
ཁྱད་པར་དང་བཅུ། རྒྱལ་པོ་དཔའ་བས་བྱིན་གྱིས་སྡིག་པ་བཤགས་ཚུལ་མདོ་ཏིང་ངེ་འཛིན་
རྒྱལ་པོ་ལས་གསུངས་པ་ལམ་རིམ་ཆེན་མོ་ལས་གསུངས། རྐྱེན་གཞན་གྱིས་མ་བཅོམ་ན་

552
 ༼ཆ༽ བཅུ་ཚན་པ།
འབྲས་བུ་འབྱིན་པར་ངེས་པའི་ལས་དེ། ངེས་པའི་ལས་དང་། མ་ངེས་པའི་ལས་ནི། རྐྱེན་
གཞན་གྱིས་མ་བཅོམ་ཀྱང་འབྲས་བུ་འབྱིན་པ་མ་ངེས་ལ། བྱས་བསགས་ཚང་བའི་ལས་
ཀྱང་གདོད་རྐྱེན་གྱིས་མ་བཅོམ་གོང་དུ་ངེས་པའི་ལས་ཡིན་ལ། བཅོམ་པ་ནས་བྱས་བསགས་
གཉིས་ཀའི་ལས་མ་ཡིན་པར་སའི་དངོས་གཞི་དང་བསྡུ་བ་ལས་གསུངས་པ་ལྟར་དབུ་སེམས་
གཉིས་མཐུན་ནོ། ། སྟོབས་བཅུ་དང་དེ་དག་འཐོབ་པར་སྨོན་པའི་སྨོན་ལམ་བཅུ་བཅས་བཅུ་
ཚན་གཉིས་ནི། བཟང་སྤྱོད་ལས། ཀུན་ཏུ་མྱུར་བའི་རྫུ་འཕྲུལ་སྟོབས་རྣམས་དང་། །ཞེས་
པ་ནས། བྱང་ཆུབ་སྟོབས་རྣམས་ཡང་དག་སྒྲུབ་པར་བྱེད། །ཅེས་པའི་བར་གསུངས། དགེ་
བའི་བཤེས་གཉེན་དུ་འོས་པའི་ཁྱད་པར་བཅུ་ནི། མདོ་སྡེ་རྒྱན་ལས། བཤེས་གཉེན་དུལ་
བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་
པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་པ་བསྟེན། །ཞེས་གསུངས། གསང་
སྔགས་ཀྱི་དགེ་བའི་བཤེས་གཉེན་དུ་འོས་པའི་ཁྱད་པར་བཅུ་ནི། བླ་མ་ལྔ་བཅུ་པ་ལས། བརྟན་
ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་སྒྱུ་མེད། །སྔགས་དང་རྒྱུད་ཀྱི་སྦྱོར་
བ་ཤེས། །སྙིང་བརྩེར་ལྡན་ཞིང་བསྟན་བཅོས་མཁས། །དེ་ཉིད་བཅུ་ནི་ཡོངས་སུ་ཤེས།།
དཀྱིལ་འཁོར་འབྲི་བའི་ལས་ལ་མཁས། །སྔགས་བཤད་པ་ཡི་སྦྱོར་བ་ཤེས། །རབ་ཏུ་དང་
ཞིང་དབང་པོ་དུལ། །ཞེས་གསུངས། །ཡིན་པ་དང་འོས་པ་གཉིས་ལ་མུ་བཞི་ཡོད་པ་མདོར་
བསྡུས་སྦྱར་རུང་སྙམ། དེ་ཉིད་བཅུ་ཟུང་ནི། རྡོ་རྗེ་སྙིང་པོ་རྒྱན་གྱི་རྒྱུད་ལས། ཕྱིར་བཟློག་
གཉིས་ཀྱི་ཆོ་ག་དང་། །གསང་དང་ཤེས་རབ་ཡེ་ཤེས་དང་། ། ཁ་སྦྱོར་འབྱེད་པའི་ཆོ་ག་
དང༌། །གཏོར་མ་རྡོ་རྗེའི་བཟླས་པ་དང་། །དྲག་ཤུལ་སྒྲུབ་པའི་ཆོ་ག་དང་། །རབ་ཏུ་
གནས་དང་དཀྱིལ་འཁོར་སྒྲུབ། །གསང་བའི་དེ་ཉིད་བཅུ་ཡིན་ནོ། །དཀྱིལ་འཁོར་ཏིང་
འཛིན་ཕྱག་རྒྱ་དང་། ། སྟངས་སྟབས་འདུག་སྟངས་བཟླས་བརྗོད་དང་། །སྦྱིན་སྲེག་མཆོད་
པ་ལས་སྦྱོར་དང་། །སླར་སྡུ་པ་ཡི་རྣམ་པ་ནི། །ཕྱི་ཡི་དེ་ཉིད་བཅུ་ཡིན་ནོ། །ཞེས་གསུངས།

བཅུ་ཚན་པ། ༼ཆ༽ 558
འདུ་བྱས་ཀྱི་མཚན་མ་བཅུ་ནི། གཟུགས་སྒྲ་དྲི་རོ་རེག་བྱའི་མཚན་མ་ལྔ་དང་། ཕོ་མོའི་
མཚན་མ་གཉིས། སྐྱེ་འགག་གནས་གསུམ་དང་བཅུ། མཛོད་ལས་གསུངས། ཡུལ་དགེ་
བཅུ་ནི། ཁང་ས་ཞིང་ས་ས་ཡི་དགེ །འཐུང་ཆུ་ཞིང་ཆུ་ཆུ་ཡི་དགེ །གམ་འབྲོག་རྒྱང་
འབྲོག་རྩྭ་ཡི་དགེ །ཁང་རྡོ་ཐབ་རྡོ་རྡོ་ཡི་དགེ །ཁང་ཤིང་བུད་ཤིང་ཤིང་གི་དགེའོ། །ལས་
རྣམ་པར་འབྱེད་པའི་མདོ་ལས། བྲམ་ཟེའི་ཁྱེའུ་ནེ་ཙོ་ལ་བཀའ་སྩལ་པ། བྲམ་ཟེའི་ཁྱེའུ་
དེ་བཞིན་གཤེགས་པའི་མཆོད་རྟེན་ལ་ཐལ་མོ་སྦྱར་བའི་ཕན་ཡོན་བཅུ་འདི་དག་སྟེ། བཅུ་
གང་ཞེ་ན། རྒྱལ་པོ་ཁྱིམ་དུ་སྐྱེ་བ་འཐོབ་པ་དང་། རྒྱ་ཆེའི་གཟུགས་དང་། རྒྱ་ཆེ་བའི་
འཁོར་དང་། རྒྱ་ཆེ་བའི་མཆོད་པ་དང་། རྒྱ་ཆེ་བའི་ནོར་དང་བཀུར་སྟི་དང་། རྒྱ་ཆེ་
བའི་ཐོས་པ་དང་། རྒྱ་ཆེ་བའི་དད་པ་དང་། རྒྱ་ཆེ་བའི་དྲན་པ་དང་། རྒྱ་ཆེ་བའི་ཤེས་
རབ་དང་། རྒྱ་ཆེ་བའི་རྟོགས་པ་དང་བཅུའོ། །བླ་མ་དཀོན་མཆོག་གསུམ་ལ་ཕྱག་འཚལ་
བའི་ཕན་ཡོན་བཅུ་ནི། གཟུགས་བཟང་ལ་མདོག་གསེར་གྱི་ཁ་དོག་ལྟ་བུར་འགྱུར་བ་དང་།
མཛེས་ཤིང་མིག་ཏུ་སྡུག་པར་འགྱུར་བ་དང་། སྐད་སྙན་ཞིང་སྨྲ་བ་སྙན་པར་བཟུང་བའི་
ཚིག་ཏུ་འགྱུར་བ་དང་། བག་ཚ་བ་མེད་པར་འཁོར་གྱི་ནང་དུ་འགྲོ་བ་དང་། ལྷ་དང་མི་
རྣམས་དགའ་བར་འགྱུར་བ་དང་། གཟི་བརྗིད་ཆེན་པོར་འགྱུར་བ་དང་། ལོངས་སྤྱོད་
ཆེན་པོར་འགྱུར་བ་དང་། མཐོ་རིས་སུ་སྐྱེ་བར་འགྱུར་བ་དང་། སངས་རྒྱས་བྱང་སེམས་
ཉན་ཐོས་རྣམས་དང་འགྲོག་པར་འགྱུར་བ་དང་། མྱུར་ཏུ་མྱང་འདས་ཐོབ་པ་དང་བཅུ།
ལས་རྣམ་པར་འབྱེད་པའི་མདོ་ལས་གསུངས། དཀོན་མཆོག་གི་བཞུགས་གནས་ལ་ཕྱག་
དར་བྱས་པའི་ཕན་ཡོན་བཅུ་ནི། གཟུགས་བཟང་བ། བལྟ་ན་སྡུག་པར་འགྱུར་པ། མཛེས་
པར་འགྱུར་བ། སྐད་སྙན་པར་འགྱུར་བ། འདོད་ཆགས་དང་ཞེ་སྡང་དང་གཏི་མུག་སོགས་
ཉོན་མོངས་རྣམས་སྲབ་པར་འགྱུར་བ། ལམ་དུ་འགྲོ་ན་གསེག་མ་དང་གྱོ་མོ་རྣམས་མེད་
པར་འགྱུར་བ། བཙུན་པའི་རིགས་སུ་སྐྱེ་བར་འགྱུར་པ། ལོངས་སྤྱོད་ཆེ་བར་འགྱུར་པ།

554 ༼ཆ༽ བཅུ་ཚན་པ།
མཐོ་རིས་སུ་སྐྱེ་བར་འགྱུར་པ། མྱུར་ཏུ་སངས་རྒྱས་པར་འགྱུར་པ་དང་བཅུ། ལས་རྣམ་
པར་འབྱེད་པའི་མདོ་ལས་གསུངས། བླ་མ་དཀོན་མཆོག་གསུམ་ལ་མར་མེ་ཕུལ་བའི་ཕན་
ཡོན་བཅུ་ནི། འཇིག་རྟེན་མར་མེ་ལྟ་བུར་འགྱུར་པ་དང་། དེའི་མིག་གི་དབང་པོ་ནམ་ཡང་
འགག་པར་མི་འགྱུར་བ་དང་། ཤའི་མིག་དག་པར་འགྱུར་པ་དང་། ལྷའི་མིག་འཐོབ་པར་
འགྱུར་བ་དང་། དགེ་བ་དང་མི་དགེ་བའི་ཆོས་རྣམས་ལ་ཤེས་རབ་འབྱུང་བར་འགྱུར་པ་
དང་། མ་རིག་པ་དང་གཏི་མུག་གི་མུན་པ་སེལ་བ་དང་། ཤེས་རབ་ཀྱི་སྣང་བ་འཐོབ་པར་
འགྱུར་པ་དང་། འཁོར་བ་ན་འཁོར་བའི་ཚེ་ན་ནམ་དུ་ཡང་མུན་པ་ན་གནས་པར་མི་འགྱུར་
པ༑ མཐོ་རིས་སུ་སྐྱེ་བར་འགྱུར་པ། མྱུར་ཏུ་ཡོངས་སུ་མྱ་ངན་ལས་འདས་པ་དང་བཅུ།
ལས་རྣམ་པར་འབྱེད་པའི་མདོ་ལས་གསུངས། བླ་མ་དཀོན་མཆོག་གསུམ་ལ་མེ་ཏོག་ཕུལ་
བའི་ཕན་ཡོན་བཅུ་ནི། འཇིག་རྟེན་གྱི་མེ་ཏོག་ལྟ་བུར་འགྱུར་པ། སྣའི་དབང་པོ་ཉམས་
པར་མི་འགྱུར་བ། ལུས་ཀྱི་དྲི་ང་བ་རྣམ་པར་དག་པར་འགྱུར་པ། དྲི་ཞིམ་པོ་འབྱུང་བར་
འགྱུར་པ། ཕྱོགས་དང་ཕྱོགས་མཚམས་རྣམས་སུ་ཚུལ་ཁྲིམས་ཀྱི་དྲི་ངད་ལྡན་པར་འགྱུར་
པ༑ འཇིག་རྟེན་མངོན་དུ་འགྲོ་བར་འགྱུར་པ། སྡུག་པའི་ཆོས་རྣམས་འཐོབ་པར་འགྱུར་
པ༑ ལོངས་སྤྱོད་ཆེན་པོར་འགྱུར་པ། མཐོ་རིས་སུ་སྐྱེ་བར་འགྱུར་པ། མྱུར་ཏུ་སངས་
རྒྱས་པ་དང་བཅུ། ལས་རྣམ་པར་འབྱེད་པའི་མདོ་ལས་གསུངས། སྣ་གཅིག་སྤྱོད་སོགས་
ཉིན་མོའམ་མཚན་མོའི་ཟླ་བ་སོགས་སུ་སྤོང་ཚུལ་གྱིས་ཕྱེ་བས་བརྒྱ་ནི། རང་གིས་མི་དགེ་
བ་བཅུ་པོ་སྤོང་བ་བཅུ། སྣ་འགའ་སྤོང་བ་བཅུ། ཕལ་ཆེར་སྤོང་བ་བཅུ། མཐའ་དག་
སྤོང་བ་བཅུ། དུས་ཐུང་ངུར་སྤོང་བ་བཅུ། ཡུན་རིང་སྤོང་བ་བཅུ། ཇི་སྲིད་འཚོའི་བར
སྤོང་བ་བཅུ། གཞན་སྤོང་བ་ལེན་དུ་འཇུག་པ་བཅུ། གཞན་སྤོང་བ་ལ་བསྔགས་པ་བཅུ།
གཞན་སྤོང་བ་ལ་རྗེས་སུ་ཡི་རང་བ་དང་བཅུ། རྣམ་པར་གཏན་ལ་དབབ་པ་བསྡུ་བ་ལས་
གསུངས། སེམས་ཅན་ཐམས་ཅད་ཀྱི་རྒྱུད་ལ་དེ་བཞིན་གཤེགས་པའི་སྙིང་པོ་ཡོད་པ་གཏན་

བཅུ་ཚན་པ། ༼ཆ༽ 555
ལ་དབབ་པའི་རྣམ་བཞག་རྣམ་པ་བཅུ་ནི། ངོ་བོ། རྒྱུ། འབྲས་བུ། ལས། ལྡན་པ། འཇུག་
པ༑ གནས་སྐབས། དེ་བཞིན་ཀུན་ཏུ་འགྲོ་བའི་དོན། རྟག་ཏུ་མི་འགྱུར་པ། ཡོན་ཏན་
དོན་དམ་པར་དབྱེར་མེད་པའི་ཁྱད་པར་དང་བཅུ། བདེ་གཤེགས་སྙིང་པོའི་མདོ་དང་རྒྱུད་
བླ་མ་ལས་གསུངས། བོད་ལ་བསྟན་པ་ཕྱི་དར་གྱི་ཐོག་མར་མདོ་སྨད་དུ་བླ་ཆེན་དགོངས་
པ་རབ་གསལ་གྱི་མདུན་ནས་བསྙེན་པར་རྫོགས་པར་ཕེབས་པའི་དབུས་གཙང་གི་མི་བཅུ་
ནི༑ ཀླུ་མེས་ཚུལ་ཁྲིམས་ཤེས་རབ། འབྲི་ཡེ་ཤེས་ཡོན་ཏན། རག་ཤི་ཚུལ་ཁྲིམས་འབྱུང་
གནས། སྦ་ཚུལ་ཁྲིམས་བློ་གྲོས། སུམ་པ་ཡེ་ཤེས་དང་ལྔ་ནི་དབུས་པ། གཙང་པ་ལྔ་ནི།
འགུར་མོ་ཁ་བ་ལོ་སྟོན་རྡོ་རྗེ་དབང་ཕྱུག །ཤབ་སྒོ་ལྔའི་ཚང་བཙུན་ཤེས་རབ་སེང་གེ །མངའ་
རིས་པ་འོ་བརྒྱད་སྤུན་གཉིས། བོ་དོང་པ་ཨུ་པ་དེ་དཀར་དང་ལྔ། ཀླུ་མེས་དབུས་གཙང་
ཕྱོགས་སུ་ཕེབས་ཁར་བླ་ཆེན་དགོངས་པ་རབ་གསལ་ལ་མཆོད་གནས་ཞིག་ཞུས་པར། པཎ་
ཞྭ་འོབ་ཞུ་ས་སེར་གྱིས་ཁ་བསྒྱུར་བ་གསོལ་འཕྲོ་ཞིག་གནང་ནས་འདི་གྱོན་ལ་ང་རྗེས་སུ་དྲན་
པར་གྱིས་གསུངས། དུས་དེ་ནས་བཟུང་སྟེ་དུས་ད་ལྟའི་བར་གསེར་མདོག་ཅོད་པཎ་འཆང་
བའི་རིང་ལུགས་ཕྱོགས་ཀུན་ཏུ་དར་གསུངས། ཀླུ་མེས་དང་སུམ་པ་རྣམ་གཉིས་ཀྱིས་འཕན་
པོ་ར་མོ་ཆེ་ལ་འགྱེལ་ལྷ་ཁང་བཞེངས་པར་ཐོས། འགྱེས་ལྷ་ཁང་བཞེངས་ཅེས་པ་ཡིན་ནམ་
སྙམ།
སྟོད་འགག་ནི། རྗེ་ཙོང་ཁ་པ་ཆེན་པོ་བྱོན་པའི་སྔོན་ཡོད་པའི་གསལ་ཁ་མ་མཐོང་།
རྗེ་རིན་པོ་ཆེ་ལ་ཡུམ་གྱིས་ཕུལ་བ་རེད་ཟེར་རྒྱུན་གཅིག་དང་། ཡང་འཕན་པོ་ཤ་བུམ་པའི་
གཤམ་དུ་ཡོད་པའི་མི་ཚང་ཞིག་གི་ཨ་མས་ཕུལ་པ་རེད་ཟེར་རྒྱུན་ཡང་ཡོད། གང་ལྟར་
ཡང་སྟོད་འགག་ནི་གླང་པོ་ཆེའི་དབྱིབས་ཀྱི་མཚོན་དོན་རེད་ཟེར། ཇི་ལྟར་ཞེ་ན། སྟོད་
འགག་གི་གོང་བས་གླང་ཆེན་གྱི་སྣ་མཚོན། སྟོད་འགག་གི་ཨ་མཆོག་གིས་གླང་ཆེན་རྣ་གཉིས་
མཚོན། སྟོད་འགག་གི་མཆེ་བས་གླང་ཆེན་གྱི་མཆེ་བ་གཉིས་མཚོན་པ་སོགས་དང་། མཐའ་

556 ༼ཆ༽ བཅུ་ཚན་པ།
ལ་ཁྲེ་སྐུད་སྔོན་པོ་བཏང་བ་ནི། བླ་ཆེན་བསྙེན་པར་རྫོགས་པའི་ཁ་སྐོང་རྒྱའི་དགེ་སློང་ཀེ་
ཝང་དང་གྱི་ཝན་གཉིས་ཀྱི་བཀའ་དྲིན་དྲན་ཆེད་ཡིན་ཟེར། ཟུར་གྱི་འགུགས་ཆུང་གཉིས་
ནི་དང་པོ་ཐེབ་མཛུབ་རྒྱུ་ཐུབ་པ་ཞིག་ཡོད་ཚོད། དགོས་པ་ནི་ལག་གཡུག་སྲོག་ཆགས་ལ་
གནོད་པས་དེ་སྤོང་ཆེད་ཡིན་ཟེར། དེ་བཞིན་མཁན་པོ་སོགས་ཀྱི་སྐུ་ཟླམ་སེར་པོའི་རྒྱབ་
ལ་སྔོན་པོ་གྲུ་བཞི་ལྟ་བུ་ཞིག་འཇུག་སྲོལ་ཡོད་པ་དེའང་རྒྱ་གཉིས་ཀྱི་བཀའ་དྲིན་དྲན་ཆེད་
ཡིན་ཟེར། ཝཱ་ར་ཎ་སི་སཾ་སྐྲྀཏའི་སློབ་གྲྭར་ཤསྡུ་རྒྱུགས་སྤྲོད་སྐབས་སློབ་གྲྭ་པ་རྣམས་སྐུ་
ཟློམ་སེར་པོ་དེ་ལྟ་བུ་དང་། གདན་སའི་མཁན་པོའི་གསོལ་དཔོན་རྣམས་ཀྱི་ཞྭ་མོ་སོན་ཁུག་
འདྲ་བོའི་ཞྭ་མོ་འདོང་འདོང་ཞིག་ཀྱང་སྐྱོན་དགོས་ཀྱི་འདུག །དེ་གཉིས་རྒྱ་གར་ནས་བོད་
ལ་དར་བ་ཞིག་ཡིན་པ་རེད་འདུག །ཟླ་གམ་རྒྱབ་ཀྱི་སྔོན་པོ་གྲུ་བཞི་དེ་མི་འདུག །བོད་
རྒྱལ་ལོ་དགུ་བརྒྱ་གོ་གཅིག །སྤྱི་ལོ་བརྒྱད་བརྒྱ་རེ་བཞི་ཤིང་སྤྲེལ་ལོར་སད་མི་བདུན་རབ་
ཏུ་བྱུང་ཞིང་མདོ་སྔགས་ཀྱི་དམ་ཆོས་སྒྲ་བསྒྱུར་བཤད་སྒྲུབ་ཀྱི་བསྟན་པ་གཞིར་བཞེངས་སུ་
བཅུགས། བོད་རྒྱལ་ལོ་ཆིག་སྟོང་སོ་གསུམ། སྤྱི་ལོ་དགུ་བརྒྱ་སོ་དྲུག་མེ་སྟག་ལོར་གླང་
དར་མས་དབུས་གཙང་གི་བསྟན་པ་བསྣུབས། བོད་རྒྱལ་ལོ་ཆིག་སྟོང་ཆིག་བརྒྱ། སྤྱི་ལོ་
དགུ་བརྒྱ་དོན་གསུམ་ཆུ་བྱ་ལོར་བསྟན་པ་ཕྱི་དར་གྱི་འགོ་སྔར་གྱི་དབུས་གཙང་གི་མི་བཅུ་
པོ་རྣམས་ཀྱིས་བཙུགས་པ་བུ་སྟོན་དང་། ཆིག་སྟོང་ཆིག་བརྒྱ་ལྔ། སྤྱི་ལོ་དགུ་བརྒྱ་དོན་
བརྒྱད་ས་སྟག་ལོར་ཚུགས་པ། འབྲོམ་སྟོན་བཞེད། དེ་ལྟར་ན་བསྟན་པ་སྔར་དར་གྱི་དུས་
ཀྱི་ལོ་གྲངས་འཆད་པར་འགྱུར་རོ། །ཞྭ་ནག་ཞྭ་དམར་བྱུང་ཚུལ་ནི། དེང་སང་རྒྱལ་པོའི་
བློན་པོ་རྣམས་ཀྱི་ལས་ཚན་ཆེ་ཆུང་ཞྭའི་ཏོག་གིས་འབྱེད་པ་འདི་ཆེན་པོ་ཆིང་གི་སེའི་སྲིད་
སྐྱོང་བའི་ལུགས་སྲོལ་གསར་བ་ཡིན་གྱི། ཧོར་དང་རྒྱའི་རྒྱལ་སྲིད་ཀྱི་དུས་སུ་ཞྭའི་དབྱིབས་
ཀྱིས་འབྱེད་པས། རྒྱལ་པོ་ཏི་བྲི་བཀུར་བ་རྣམས་ལ་ཞྭ་ནག་གསེར་མདོངས་ཅན་འབུལ་
བའི་སྲོལ་ཡོད་པའི་དབང་གིས་གཡུང་ལོ་རྒྱལ་པོས་ཀྱང་བྱམས་ཆེན་ཆོས་རྗེ་སོགས་ལ་དབུ་

བཅུ་ཚན་པ། ༼ ཆ༽ 557
ཞྭ་དེ་ལྟ་བུ་ཕུལ་སྣང་ངོ་། །དེས་ན་ཀརྨ་པཀྴི་བོད་སྐད་དུ་དགེ་རྒན་འམ་བླ་མ་ལ་ཧོར་རྒྱལ་
པོས་དབུ་ཞྭ་ནག་པོ་ཞིག་ཕུལ་པས་དེ་ཕྱིན་རིམ་བྱོན་རྣམས་ལ་ཞྭ་ནག་ཅེས་གྲགས་པར་ངེས་
ལ༑ དེ་བཞིན་ཞྭ་དམར་སྐུ་ཕྲེང་དྲུག་པ་རྟོགས་ལྡན་གྲགས་སེང་ལ་དབུ་ཞྭ་དམར་པོ་ཕུལ་
པས་དེ་ཕྱིན་རིམ་བྱོན་རྣམས་ལ་ཞྭ་དམར་ཞེས་གྲགས་པར་མངོན་ནོ། །ཞེས་ཐུའུ་བཀྭན་
རིན་པོ་ཆེས་གསུངས་པར་གསེར་གྱི་དེབ་ཐེར་ལས་གསུངས། བོད་ལ་བསྟན་པ་སྔ་དར་
ཕྱི་དར་གྱི་རྣམ་བཞག་ནི། སངས་རྒྱས་ཀྱི་བསྟན་པའི་གཞི་མ་དམ་པའི་ཆོས་འདུལ་བའི་
ལག་ལེན་གཞི་གསུམ་གྱི་ཉམས་ལེན་ཡོད་མེད་རྗེས་སུ་འགྲོ་ལྡོག་ཡིན་པས། ལྷ་ཐོ་ཐོ་རིའི་
དུས་སུ་དམ་པའི་ཆོས་ཀྱི་དབུ་བརྙེས་ཀྱང་མ་དར་ལ། དར་བ་ནི་ཆོས་རྒྱལ་ཁྲི་སྲོང་སྡེ་བཙན་
གྱི་དུས་ནས་ཡིན་ཟེར། གསང་སྔགས་གསར་རྙིང་གི་ཁྱད་པར་ནི། པཎྜི་ཏ་སྨྲི་ཏི་བོད་ལ་
བྱོན་པའི་སྔོན་དུ་བོད་སྐད་དུ་བསྒྱུར་པའི་རྒྱུད་རྣམས་གསང་སྔགས་རྙིང་མ་དང་། ལོ་ཙཱ་
རིན་ཆེན་བཟང་པོ་ཕྱིན་ཆད་བསྒྱུར་པའི་རྒྱུད་རྣམས་ལ་གསང་སྔགས་གསར་མའི་ཐ་སྙད་
བྱེད་པ་གྲགས་ཆེ་ཡང་ཁྱབ་པ་ཡོད་མེད་དཔྱད། འོག་ཏུ་འཆད། བསྟན་པ་སྔ་དར་ཕྱི་དར་
དང་། གསང་སྔགས་གསར་རྙིང་གི་ཐ་སྙད་ཤིན་ཏུ་མི་འདྲའོ། །མདོ་ཕྱོགས་ལ་གསར་
རྙིང་གི་ཐ་སྙད་མེད། ཅེས་ཐུའུ་བཀྭན་རིན་པོ་ཆེས་གསུངས། དུས་རྣམ་པ་བཅུ་ནི། དུས་
ཚིགས། ལོ། ཟླ་བ། ཟླ་ཕྱེད། ཉིན་མོ། མཚན་མོ། སྐད་ཅིག །དེའི་སྐད་ཅིག །ཐང་ཅིག།
ཡུད་ཙམ་དང་བཅུ། ལུས་ཀྱི་ཡོ་བྱད་བཅུ་ནི། ཟས། སྐོམ། གཞོན་པ། གོས། རྒྱན།
བཞད་གད་དང་གླུ་བྲོ་དང་རོལ་མོའི་སྒྲ་དང་། སྤོས་དང་མེ་ཏོག་དང་ཕྲེང་བ་དང་བྱུག་པ།
སྣོད་སྤྱད། སྣང་བ། སྐྱེས་པ་དང་བུད་མེད་དགའ་དགུར་སྤྱོད་པ་དང་བཅུ། སའི་དངོས་
གཞི་ལས་གསུངས།
ཡང་སྲོང་བཙན་རྒྱལ་སར་བྱོན་པའི་ས་མོ་གླང་ནས་རལ་པ་ཅན་འདས་པའི་ལྕགས་
བྱ་ཡན་ཆད་ལ་ལོ་ཉིས་བརྒྱ་དང་བཅུ་གཅིག་སོང་འདུག་པའི་རིང་ལ་བོད་དུ་བསྟན་པ་སྔ་

558
 ༼ཆ༽ བཅུ་ཚན་པ།
དར་གྱི་ཐ་སྙད་བྱས། དེ་ནས་རབ་བྱུང་བཅུ་བཞི་པའི་ས་བྱ་ཡན་ལ་ལོ་སྟོང་དང་དགུ་སོང་།
གླང་དར་བཀྲོངས་ནས་ལྔ་བཅུ་འདས་པའི་ཆུ་བྱི་ལ་བླ་ཆེན་དགོངས་པ་རབ་གསལ་འཁྲུངས།
དེ་ནས་ལོ་བདུན་པ་ས་རྟ་ལ་ལོ་ཆེན་རིན་ཆེན་བཟང་པོ་འཁྲུངས། དེ་ནས་བཅོ་ལྔ་འདས་
པ་བསྟན་པ་བསྣུབས། དོན་གསུམ་པ་ཆུ་བྱ་ལ་ཕྱི་དར་གྱི་མགོ་ཚུགས་པ་ཀུན་མཁྱེན་པ་བཞེད།
དེ་ནས་ལོ་དྲུག་ས་སྟག་ལ་བླ་ཆེན་ལོ་ཉེར་བདུན་པ་ལ་ཕྱི་དར་མགོ་ཚུགས་པ་འབྲོམ་བཞེད་
པ༑ བླ་ཆེན་བསྙེན་པར་རྫོགས་ཏེ་ཡར་ཕེབས་པའི་ཕྱི་ལོ་ཀླུ་མེས་དབུས་སུ་ཕེབས་པར་གསུངས་
པ་དང་ཤིན་ཏུ་འགྲིག ། ས་སྟག་དེ་ནས་རེ་ལྔ་པ་ཆུ་རྟ་ལ་མཉམ་མེད་ཇོ་བོ་ཆེན་པོ་བོད་དུ་
བྱོན། དེ་དུས་དབུས་གཙང་གི་མི་དྲུག་གམ་བཅུའི་ནང་ཚན་སུམ་པ་ཡེ་ཤེས་བཞུགས་པ་
གྲགས་ཆེ། བླ་ཆེན་གྱི་དོན་དྲུག་པ་ལ་མེ་མཁའ་རྒྱ་མཚོ་རྫོགས་ནས་རབ་བྱུང་དང་པོའི་མེ་
ཡོས་ཤར། དེ་ནས་ལོ་བརྒྱུད་འདས་པ་གྱ་བཞི་པ་ཤིང་ཕག་ལ་གཤེགས། དེ་ནས་ལོ་བརྒྱད་
བརྒྱ་དང་བཅོ་ལྔ་པ་ས་བྱི་འདི་ཡིན། ཞེས་དེབ་ཐེར་རྒྱ་མཚོ་ལས་གསུངས། རྒྱས་པར་
འོག་ཏུ་འཆད་པར་འགྱུར་རོ། །སྔར་བཤད་པའི་ཟད་པར་གྱི་ཏིང་ངེ་འཛིན་བཅུའི་ནང་ནས་
གཟུགས་ཅན་བརྒྱད་ལ་དམིགས་པ་བརྒྱད་ནི། བསམ་གཏན་གྱི་དངོས་གཞི་སེམས་རྟེན་
བྱེད་དགོས་ལ། ལྷག་མ་གཉིས་ནི་གཟུགས་མེད་ཀྱི་དངོས་གཞི་ལ་རྟེན་དགོས། ཟད་པར་
གྱི་ཏིང་ངེ་འཛིན་ཐ་མ་གཉིས་རང་སའི་མིང་བཞིའི་ཕུང་པོ་ལ་དམིགས་པར་མཛོད་འགྲེལ་
ལས་བཤད། གྲུབ་མཐའ་གོང་མ་ལྟར་ན་ཞིབ་ཆ་དགོས། སྒྲ་ཟད་པར་གྱི་ཏིང་ངེ་འཛིན་
མེད་པའི་རྒྱུ་མཚན་འཚོལ་དགོས། ཉི་ཁྲི་ལས། སེང་གེ་རྣམ་བསྒྱིངས་པའི་ཏིང་ངེ་འཛིན་
སྒོམ་པའི་རྗེས་སུ་ཡར་སོང་འགོག་པ་སྤེལ་བར་བཤད་ལ། ཁྲི་བརྒྱད་སྟོང་པར། སེང་གེ་
རྣམ་བསྒྱིངས་པའི་ཏིང་ངེ་འཛིན་སྒོམ་པའི་རྗེས་སུ་དངོས་གཞི་ལ་གང་ཡང་མ་བཅུག་པའི་
ཡར་སོང་བཤད་དོ། །སྔར་ལྔ་ཚན་གྱི་སྐབས་སུ་བཤད་ཟིན་པའི་སྙོམས་འཇུག་ཚར་ལྔ་སྒོམ་
ཚུལ་ལ། ཐོད་རྒལ་གྱི་ཏིང་ངེ་འཛིན་མ་བྱང་བའི་ཚེ་ནུད་ཆུང་བྱེད་དགོས་པ་ཁྲི་བརྒྱད་སྟོང་

བཅུ་ཚན་པ། ༼ ཆ༽ 55
པར་བཤད། བྱང་བའི་ཚེ་ནུད་ཆུང་མི་དགོས་པ་ཉི་ཁྲི་ལས་གསུངས། ཁྲི་བརྒྱད་སྟོང་པར་
ཡང་ཡར་འགྲོའི་སྤེལ་ཆོས་ཀྱི་འགོག་པ་དང་མཚམས་འཛིན་གྱི་འདོད་སེམས་གཉིས་ཀྱི་བར་
དུ་ནུད་ཆུང་གསུངས་ལ། མར་འོང་གི་སྤེལ་གཞིའི་འགོག་པ་ནས་སྤེལ་ཆོས་འདོད་སེམས་
བར་དུ་ནུད་ཆུང་མ་གསུངས་པ་རེད། ཡར་འགྲོའི་འགོག་པ་དང་མཚམས་འཛིན་གྱི་འདོད་
སེམས་བར་སྲིད་རྩེ་ལ་ནུད་པར་གསུངས་པ་ནི། དེ་གཉིས་རིང་བ་བཞིས་རིང་བ་དང་། དང་
པོར་སྐྱེད་པའི་ཚེ་ཞི་མ་ཞིའི་དབང་གིས་ཡིན་ནམ་སྒོམ་མཁས་མི་མཁས་ཁྱད་པར་ཡང་ཡོད།
སེང་གེ་རྣམ་པ་བསྒྱིངས་པའི་ཏིང་ངེ་འཛིན་ལའང་མཐོང་རྩེ་ལ་དབང་བའི་ཕྱིར་བསྒོམ་པ་
དང༌། ཐོད་རྒལ་སྦྱོར་བའི་སེང་གེ་རྣམ་བསྒྱིངས་པའི་ཏིང་ངེ་འཛིན་གཉིས་གསུངས་ལ།
དེའི་ཐོད་རྒལ་ས་གཉིས་པ་ནས་འཇུག་པར་གསུངས་པའང་ཡོད། ས་དྲུག་པ་ནས་འཇུག་
པར་གསུངས་པའང་ཡོད་པས། དངོས་གཞིའི་འགོག་པ་ལ་ཁྱད་པར་ཡོད་དམ་སྙམ། ཡང་
ནང་པའི་གྲུབ་མཐའ་སྨྲ་བ་རྣམས་ཀྱིས་འགོག་པའི་སྙོམས་འཇུག་འདོད་ཚུལ་མི་འདྲ་བའི་
དབང་གིས་ཀྱང་ཞིབ་ཆ་བྱེད་ཚུལ་ཡོད་དམ་དཔྱད། ནང་པའི་གྲུབ་མཐའ་སྨྲ་བ་རྣམས་
ཀྱིས་འགོག་སྙོམས་འདོད་ཚུལ་ནི། བྱེ་སྨྲས། མཛོད་ལས། ཕྲ་བ་ཕྲ་བའི་འཇུག་ཐོགས་
སུ༑ ༑ཞེས་གསུངས་པ་ལྟར་དང་། མདོ་སེམས་གཉིས་ལྡན་མིན་ཟག་མེད་དུ་འདོད། རང་
རྒྱུད་པས་ཡུལ་དང་ཡུལ་ཅན་གྱི་ཆ་གཉིས་ཡོད་པར་འདོད། ཐལ་འགྱུར་པས་སྟོང་པ་ཉིད་
མངོན་སུམ་དུ་རྟོགས་པའི་ཡེ་ཤེས་ལ་འདོད་པ་སོགས། དབུ་མ་ལ་འཇུག་པ་དང་ཉི་སྣང་
སོགས་ལས་ཤེས་པར་བྱའོ། །ཤེར་ཕྱིན་གྱི་མདོ་དང་ས་བཅུ་པའི་མདོ་རྣམས་ཀྱི་དགོངས་
པའོ། །སྙོམས་འཇུག་གི་བར་འདོད་སེམས་སྤེལ་ཐུབ་མི་ཐུབ་རྣལ་འབྱོར་པ་རྟོགས་པ་མཐོ་
དམན་དང་། འདོད་སེམས་སེམས་རྟེན་བྱས་པའི་སྒོམ་ལམ་ཡོད་ལ་མཐོང་ལམ་མེད་པའི་
རྒྱུ་མཚན་སོགས་ཤེས་ན་བསྟན་པ་ལ་ཕན་ནོ། །ཞིབ་གསལ་ནི་ལེགས་བཤད་གསེར་ཕྲེང་
ལས་ཤེས་པར་བྱའོ། །དྷརྨའ མ་ཆོས་ཞེས་པ་དོན་བཅུ་ལ་འཇུག་སྟེ། རྣམ་བཤད་རིགས་

560
 ༼ཆ༽ བཅུ་གཅིག་ཚན་པ།
པ་ལས། ཆོས་ནི་ཤེས་བྱ་ལམ་དང་ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་
ཚེ་དང་གསུང་རབས་དང་། །འབྱུང་འགྱུར་ངེས་དང་ཆོས་ལུགས་ལའོ། །ཞེས་གསུངས།
ཆོས་བྱས་ཅེས་པའི་ཆོས་ནི། ལུང་རྟོགས་ཀྱི་ཆོས་གཉིས་སོ། །ཆོས་བྱེད་པ་ནི་སེམས་འདུལ་
བའོ། །སེམས་བཟང་པོ། ཆོས་པའི་མཚན་ཉིད། མཁས་བཙུན་གྱི་ཡོན་ཏན་གཉིས་ཆོས་
པ་ཕུན་སུམ་ཚོགས་པའི་ཡན་ལག་ཡིན། རང་གི་སེམས་ནི་ཡོངས་སུ་འདུལ། །འདི་ནི་
སངས་རྒྱས་བསྟན་པ་ཡིན། །ཞེས་གསུངས་པའི་ཕྱིར། དེ་འཛིན་བྱེད་པ་སྨྲ་བྱེད་དང་།།
སྒྲུབ་པར་བྱེད་པ་ཁོ་ན་ཡིན། །ཞེས་གསུངས།
བཅུ་གཅིག་ཚན་པ། དགེ་བ་བཅུ་གཅིག་ནི། དད་པ། ངོ་ཚ་ཤེས་པ། ཁྲེལ་ཡོད་
པ༑ འདོད་ཆགས་མེད་པའི་དགེ་རྩ། ཞེ་སྡང་མེད་པའི་དགེ་རྩ། གཏི་མུག་མེད་པའི་དགེ་
རྩ༑ བརྩོན་འགྲུས། ཤིན་སྦྱངས། བག་ཡོད། བཏང་སྙོམས། རྣམ་པར་མི་འཚེ་བ་དང་
བཅུ་གཅིག །ཀུན་བཏུས་ལས་གསུངས། རེག་བྱའི་སྐྱེ་མཆེད་བཅུ་གཅིག་ནི། སའི་རེག་
བྱ༑ ཆུའི་རེག་བྱ། མེའི་རེག་བྱ། རླུང་གི་རེག་བྱ། འཇམ་པ། རྩུབ་པ། ལྕི་བ། ཡང་བ།
གྲང་བ། བཀྲེས་པ། སྐོམ་པ་དང་བཅུ་གཅིག །མཛོད་ལས་གསུངས། ལམ་ཤེས་མཚོན་
བྱེད་ཆོས་བཅུ་གཅིག་ནི། ལམ་ཤེས་ཀྱི་ཡན་ལག །ཉན་ཐོས་ཀྱི་ལམ་ཤེས་པའི་ལམ་ཤེས།
རང་རྒྱལ་གྱི་ལམ་ཤེས་པའི་ལམ་ཤེས། ཐེག་ཆེན་གྱི་མཐོང་ལམ། སྒོམ་ལམ་གྱི་བྱེད་པ།
མོས་པ་སྒོམ་ལམ། དེའི་ཕན་ཡོན་བསྟོད་བཀུར་བསྔགས་གསུམ། བསྔོ་བ་སྒོམ་ལམ། རྗེས་
སུ་ཡི་རང་བའི་སྒོམ་ལམ། སྒྲུབ་པ་སྒོམ་ལམ། རྣམ་དག་སྒོམ་ལམ་དང་བཅུ་གཅིག །མངོན་
རྟོགས་རྒྱན་ལས་གསུངས། རྣམ་རྫོགས་སྦྱོར་བ་མཚོན་བྱེད་ཀྱི་ཆོས་བཅུ་གཅིག་ནི། མཁྱེན་
པ་གསུམ་གྱི་རྣམ་པ། སྦྱོར་བ། སྦྱོར་བའི་ཡོན་ཏན། སྦྱོར་བ་སྒོམ་པ་ལ་བར་དུ་གཅོད་
པའི་སྐྱོན། སྦྱོར་བའི་མཚན་ཉིད། ཐར་པ་ཆ་མཐུན། ངེས་འབྱེད་ཆ་མཐུན། སློབ་པ་
ཕྱིར་ལྡོག་པའི་རྟགས། སྲིད་ཞི་མཉམ་ཉིད་ཀྱི་སྦྱོར་བ། ཞིང་དག་སྦྱོར་བ། ཐབས་མཁས་

བཅུ་གཉིས་ཚན་པ། ༼ཆ༽ 561
སྦྱོར་བ་དང་བཅུ་གཅིག །མངོན་རྟོགས་རྒྱན་ལས་གསུངས།
བཅུ་གཉིས་ཚན་པ། སངས་རྒྱས་ཀྱི་མཛད་ཆེན་བཅུ་གཉིས་ནི། སྐྱེ་བ་མངོན་པར་
སྐྱེ་བའི་མཛད་པ། དགའ་ལྡན་གནས་ནས་འཕོ་བའི་མཛད་པ། ལྷུམས་སུ་ཞུགས་པའི་མཛད་
པ༑ སྐུ་བལྟམས་པའི་མཛད་པ། སྐུ་བལྟམས་པའི་མཛད་པའི་ཚེ་ཕྱོགས་བཞི་ལ་གོམ་པ་
བདུན་བདུན་བོར་པའི་དགོས་པ་མི་འདྲ་བ་བཞི་དང་། ཕྱོགས་མཚམས་བཞི་ལ་གོམ་པ་བདུན་
བདུན་བོར་བའི་དགོས་པ་མི་འདྲ་བ་བཞི་དང་། བླ་མ་ཕྱོགས་སུ་གོམ་པ་བདུན་བོར་བ་དོང་།
འོག་མའི་ཕྱོགས་སུ་གོམ་པ་བདུན་བོར་བའི་དགོས་པ་རྣམས་མདོ་མྱང་འདས་ལས་ཤེས་པར་
བྱའོ། །ཕྱོགས་བཅུ་ལ་གོམ་པ་བདུན་བདུན་དེ་བདུན་བཅུ་བོར་བའོ། །བཟོ་ཡི་གནས་ལ་
མཁས་པའི་མཛད་པ། བཙུན་མོ་འཁོར་གྱིས་དགྱེས་རོལ་གྱི་མཛད་པོ། ངེས་པར་འབྱུང་
བའི་མཛད་པ། དཀའ་བ་སྤྱོད་པའི་མཛད་པ། བྱང་ཆུབ་སྙིང་པོར་གཤེགས་པའི་མཛད་
པ༈ བདུད་འཇོམས་པའི་མཛད་པ། མངོན་པར་རྫོགས་པར་སངས་རྒྱས་པའི་མཛད་པ།
ཆོས་འཁོར་སྐོར་བའི་མཛད་པ། མྱ་ངན་ལས་འདས་པའི་མཛད་པ་རྣམས་སོ། །རྒྱ་ཆེར་
རོལ་པའི་མདོ་དང་རྒྱུད་བླ་མ་སོགས་ལས་གསུངས། སྐྱེ་བ་མངོན་པར་སྐྱེ་བ་དང་པོར་བགྲང་
ན་ལྷུམས་སུ་ཞུགས་པ་དང་སྐུ་བལྟམས་པ་གཉིས་གཅིག་ཏུ་བྱ། མི་གནས་ཁོ་ན དབང་
དུ་བྱས་ན། དང་པོ་མ་བགྲང་ངོ༌། །བྱེ་བྲག་སྨྲ་བའི་ལུགས་ལ། དང་པོ་དགུ་བྱང་སེམས་
ཀྱི་མཛད་པ་དང་། ཐ་མ་གསུམ་སངས་རྒྱས་ཀྱི་མཛད་པ་ཡིན་ལ། གྲུབ་མཐའ་གོང་མའི་
ལུགས་ལ། མཛད་པ་བཅུ་གཉིས་སངས་རྒྱས་ཀྱི་མཛད་པ་ཡིན་པ་ནི། འོག་མིན་སྟུག་པོ་
བཀོད་པའི་ཞིང་ཁམས་ཁས་མི་ལེན་པ་དང་། ཁས་ལེན་པའི་ཁྱད་པར་གྱིས་ཡང་ངོ༌། །བྱང་
སེམས་ས་དང་པོའི་ཡོན་ཏན་བརྒྱ་ཕྲག་བཅུ་གཉིས་ནི། སྐད་ཅིག་མ་གཅིག་གི་ཡུན་ལ་ལུས་
བརྒྱ་ཕྲག་སྤྲུལ་པ། ལུས་རེ་རེ་ལ་བྱང་སེམས་བརྒྱ་ཕྲག་རེས་བསྐོར་བ། བསྐལ་བ་བརྒྱ་
གཟིགས་པ། འཇིག་རྟེན་གྱི་ཁམས་བརྒྱ་གཡོ་ཐུབ་པ། ཏིང་ངེ་འཛིན་བརྒྱ་ལ་འཇུག་ཐུབ་

562
 ༼ཆ༽ བཅུ་གཉིས་ཚན་པ།
པ༑ སངས་རྒྱས་བརྒྱ་མཐོང་བ། སངས་རྒྱས་བརྒྱས་བྱིན་གྱིས་རློབས་པ། སངས་རྒྱས་
ཀྱི་ཞིང་བརྒྱ་སྤྲུལ་ཐུབ་པ། སངས་རྒྱས་ཀྱི་ཞིང་བརྒྱར་འགྲོ་ཐུབ་པ། ཆོས་ཀྱི་སྒོ་བརྒྱ་ཕྲག་
འབྱེད་པ། སེམས་ཅན་བརྒྱ་སྨིན་པར་བྱེད་ཐུབ་པ། སྤྱིར་གཞན་གྱི་དོན་དུ་བསྐལ་བ་བརྒྱར་
གནས་ཐུབ་པའི་ཡོན་ཏན་དང་བཅུ་གཉིས། ས་བཅུ་པའི་མདོ་སོགས་དང་དབུ་མ་ལ་འཇུག་
པ་ལས་གསུངས། གསུང་རབ་ཡན་ལག་བཅུ་གཉིས་ནི། བརྒྱད་སྟོང་འགྲེལ་ཆེན་ལས།
མདོ་སྡེ་དབྱངས་བསྙད་ལུང་བསྟན་དང་། །ཚིགས་བཅད་ཆེད་བརྗོད་གླིང་གཞི་དང་། །རྨད་
བྱུང་གཏན་ལ་ཕབས་པའི་སྡེ། །རྟོགས་བརྗོད་དེ་ལྟ་བུ་བྱུང་དང་། །སྐྱེས་རབས་ཤིན་ཏུ་
༡༡
རྒྱས་པའི་སྡེ། །གསུང་རབ་ཡན་ལག་བཅུ་གཉིས་སོ། །མདོ་སྡེ་དཔང་སྐོང་ཕྱག་བརྒྱ་པ་
ལས་ཀྱང་གསུངས། ཡན་ལག་བཅུ་གཉིས་མ་ཚང་བའི་གསུང་རབ་ཡོད་མེད་དཔྱད། རྟེན་
འབྲེལ་ཡན་ལག་བཅུ་གཉིས་ནི། ཡན་ལག་དང་པོ་ཐོག་མའི་མ་རིག་པའི་རྟེན་འབྲེལ། གཉིས་
པ་འདུ་བྱེད་ཀྱི་ལས། གསུམ་པ་རྣམ་ཤེས། བཞི་པ་མིང་གཟུགས་ཅི་རིགས་ཀྱི་རྟེན་འབྲེལ།
ལྔ་པ་སྐྱེ་མཆེད། དྲུག་པ་རེག་པ། བདུན་པ་ཚོར་བ། བརྒྱད་པ་སྲེད་པ། དགུ་པ་ལེན་པ།
བཅུ་པ་སྲིད་པ། བཅུ་གཅིག་པ་སྐྱེ་བ། བཅུ་གཉིས་པ་རྒ་ཤི་ཅི་རིགས་ཀྱི་རྟེན་འབྲེལ་དང་
བཅུ་གཉིས། ས་ལུ་ལྗང་པའི་མདོ་དང་། མངོན་རྟོགས་རྒྱན། རྡོ་རྗེ་མཁའ་འགྲོའི་རྒྱུད་
དང་། གདན་བཞི་ལས་བྱུང་། ཟླ་བ་བཅུ་གཉིས་བརྩི་ཚུལ་ནི། སའི་དབང་ཕྱུག །དབབ་
པའི་ཟླ་བ། གཏི་མུག་ཟླ་བ། བཟང་པོ་ཟླ་བ། ཁྱུ་མཆོག་ཟླ་བ། རུས་སྦལ་གྱི་ཟླ་བ། ཆུ་
སྲིན་གྱི་ཟླ་བ། ཡུག་ས་མའི་ཟླ་བ། རྨེ་བའི་ཟླ་བ། འཁྲུག་པའི་ཟླ་བ། འཚོ་བའི་ཟླ་བ། རྨི་
ལམ་གྱི་ཟླ་བ་དང་བཅུ་གཉིས་སོ། །སྦྱངས་པའི་ཡོན་ཏན་བཅུ་གཉིས་ནི། བསོད་སྙོམས་
པ་དང་སྟན་གཅིག་ཕྱིས་མི་ལེན། །ཆོས་གོས་གསུམ་དང་ཕྱིང་བ་ཕྱག་དར་ཁྲོད། །དགོན་
པ་ཤིང་དྲུང་པ་དང་བླ་གབ་མེད། །དུར་ཁྲོད་ཙོག་པུ་བ་དང་གཞི་ཇི་བཞིན། །འདུལ་བ་ལུང་
ལས་གསུངས། སྦྱིན་པའི་ཕར་ཕྱིན་གྱི་ཉམས་ལེན་བཅུ་གཉིས་ནི། ལུས་དང་། ལོངས་

བཅུ་གསུམ་ཚན་པ། ༼ཆ༽ 568
སྤྱོད། དགེ་རྩ་གསུམ་རེ་རེ་ལ་གཏང་བ་དང་། སྲུང་བ་དང་། དག་པ་དང་། སྤེལ་བ་སྟེ་
བཞི་བཞི་བྱས་ནས་ཉམས་སུ་ལེན་པ་བཅུ་གཉིས་སོ། །ལམ་རིམ་ལས་གསུངས། ཟླ་བ་
བཅུ་གཉིས་ནི། མགོ་ཟླ་བ། རྒྱལ་ཟླ་བ། མཆུ་ཟླ་བ། དབོ་ཟླ་བ། ནག་པ་ཟླ་བ། ས་ག་ཟླ་
བ༑ སྣོན་ཟླ། ཆུ་སྟོད་ཟླ་བ། གྲོ་ཞུན་ཟླ་བ། ཁྲུམས་སྟོད་ཟླ་བ། ཐ་སྐར་ཟླ་བ། སྨིན་དྲུག་
ཟླ་བ་དང་བཅུ་གཉིས། ཁྱིམ་བཅུ་གཉིས་ནི། བུམ་པའི་ཁྱིམ། ཉའི་ཁྱིམ། ལུག་ཁྱིམ།
གླང་ཁྱིམ། འཁྲིག་ཁྱིམ། གར་ར་ཊའི་ཁྱིམ། སེང་གེའི་ཁྱིམ། བུ་མོའི་ཁྱིམ། སྲང་ཁྱིམ།
སྡིག་ཁྱིམ། གཞུ་ཁྱིམ། ཆུ་སྲིན་གྱི་ཁྱིམ་དང་བཅུ་གཉིས། ལོ་བཅུ་གཉིས་ནི། བྱི་ལོ།
གླིང་ལོ། སྟག་ལོ། ཡོས་ལོ། འབྲུག་ལོ། སྦྲུལ་ལོ། རྟ་ལོ། ལུག་ལོ། སྤྲེལ་ལོ། བྱ་ལོ། ཁྱི་
ལོ༑ ཕག་ལོ་དང་བཅུ་གཉིས། རྒྱ་ནག་ཡུལ་དུ་རུས་སྦལ་ངོ་མཚར་ཅན་རྒྱབ་ཏུ་དུས་ཚིགས་
ཀྱི་རི་མོ་ཡོད་པ་ཞིག་རྙེད་པ་དེ་ནས་རྩིས་ཀྱི་སྐོར་ཆེས་ཆེར་དར་པ་ཡིན། དེ་ནས་རབ་བྱུང་
བཅུ་གཉིས་པའི་མེ་འབྲུག་བར་ལོ་གྲངས་བཞི་སྟོང་གོ་གཉིས་སོང་། ཞེས་ཐུའུ་བཀྭན་རིན་
པོ་ཆེས་གསུངས། བོད་ཁམས་བསྟན་མ་བཅུ་གཉིས་ནི། རྡོ་རྗེ་ཀུན་གྲགས་མ། རྡོ་རྗེ་
གཡའ་མ་སྐྱོང་། རྡོ་རྗེ་ཀུན་བཟང་དཀར་མོ། རྡོ་རྗེ་བགེགས་སེལ་མ། རྡོ་རྗེ་སྤྱན་གཅིག་
མ༑ རྡོ་རྗེ་ཁ་རག་ཁྱུང་བཙན་དཔལ་གྱི་ཡུམ། རྡོ་རྗེ་ཀླུ་མོ་དཀར་མོ། རྡོ་རྗེ་དྲག་མོ་རྒྱལ།
རྡོ་རྗེ་ཀོང་བཙུན་དེ་མོ། རྡོ་རྗེ་སྨན་གཅིག་མ། རྡོ་རྗེ་གཡར་མོ་སིལ། རྡོ་རྗེ་གཡུ་སྒྲོན་མམ་
དང་བཅུ་གཉིས། ཞྭ་དམར་སྐུ་ཕྲེང་བཅུ་གཉིས་ནི། དང་པོ་ཏེ་ལོ་པའི་སློབ་མ་ཁོལ་པོ་དགའ།
ནཱ་རོ་པའི་སློབ་མ་བྲམ་ཟེ་ཀུན་རིག །བོད་ལ་ཚུལ་ཁྲིམས་དཔལ་བཟང་། དགེ་སློང་ནམ་
མཁའ་འོད། བཀྲ་ཤིས་གྲགས་པ། རྟོགས་ལྡན་གྲགས་པ་སེངྒེ། མཁའ་སྤྱོད་དབང་པོ།
ཆོས་དཔལ་ཡེ་ཤེས། ཆོས་གྲགས་ཡེ་ཤེས། ཆོས་ཀྱི་དོན་གྲུབ། དཀོན་མཆོག་ཆོས་ཀྱི་ཉི་
མ༑ མི་ཕམ་ཆོས་གྲུབ་རྒྱ་མཚོ་རྣམས་སོ། །
བཅུ་གསུམ་ཚན་པ། རྒྱ་གར་གྱི་ལམ་རིམ་བཅུ་གསུམ་ཞེས་གྲགས་པ་ནི། མདོ་

564
 ༼ཆ༽ བཅུ་གསུམ་ཚན་པ།
ཀུན་བཏུས། དབུ་མ་རིན་ཆེན་ཕྲེང་བ། དབུ་མ་བཞི་བརྒྱ་པ། བསླབ་བཏུས། སྤྱོད་འཇུག།
མངོན་པ་ཀུན་བཏུས། ཐེག་བསྡུས། བྱང་ས། ཉན་ས། སྒོམ་རིམ་གསུམ། ལམ་སྒྲོན་
དང་བཅུ་གསུམ། མཐར་གྱི་སྦྱོར་བ་མཚོན་བྱེད་ཀྱི་ཆོས་བཅུ་གསུམ་ནི། ཕར་ཕྱིན་དྲུག།
དཀོན་མཆོག་གསུམ། ཚུལ་ཁྲིམས། གཏོང་བ་ཕུན་ཚོགས། ལྷ་རྗེས་སུ་དྲན་པ། ངོ་བོ་
ཉིད་མེད་རྟོགས་པ་དང་བཅུ་གསུམ། གཞུང་ཆེན་བཅུ་གསུམ་ཞེས་གྲགས་པ་ནི། བྱམས་
ཆོས་སྡེ་ལྔ། སོ་ཐར་མདོ། རྩ་བ་ཤེས་རབ། དབུ་མ་ལ་འཇུག་པ། དབུ་མ་བཞི་བརྒྱ་པ།
སྤྱོད་འཇུག །མདོ་རྩ་བ། མངོན་པ་གོང་འོག་གཉིས་དང་བཅུ་གསུམ། བག་མེད་ལས་
འབྱུང་བའི་འབྲས་བུ་བཅུ་གསུམ་ནི། འཇིག་རྟེན་ཕལ་པའི་ལས་བྱེད་པར་མོས་པ། དོན་
མེད་པའི་ཚིག་སྨྲ་བར་མོས་པ། གཉིད་ལ་ཡུན་རིང་དུ་མོས་པ། འཇིག་རྟེན་གྱི་དངོས་པོ་
བརྗོད་པར་མོས་པ། རྟག་ཏུ་མི་དགེ་བའི་བཤེས་གཉེན་ལ་བསྟེན་པར་མོས་པ། ལེ་ལོ་དང་
སྙོམས་ལས་བྱེད་པ། རྟག་ཏུ་གཞན་གྱིས་བརྙས་པ། ཅི་དང་ཅི་ཐོས་སུ་ཟིན་ཀྱང་དེ་ཉིད་
བརྗེད་པ། མཐའ་འཁོབ་ཏུ་གནས་པར་དགའ་བ། དབང་པོ་རྣམས་གདུལ་མི་ནུས་པ། ཟས་
ལ་ཆོག་མི་ཤེས་པ། བདེན་པ་ལ་མི་མོས་པ། ལྟ་བ་ཡང་དག་པ་མ་ཡིན་པ་དང་བཅུ་གསུམ།
བོད་ཁྲི་བསྐོར་བཅུ་གསུམ་ནི། སྟོད་ལྷོ་བྱང༌། གུར་མོ། ཆུ་མིག །ཤངས། ཞ་ལུ་སྟེ་
གཙང་གི་ཁྲི་དྲུག ། རྒྱ་མ། འབྲི་གུང་། ཚལ་བ། ཐང་པོ་ཆེ། ཕག་གྲུ། གཡའ་བཟང་སྟེ་
དབུས་ཁྲི་དྲུག །དབུས་གཙང་གི་བར་མཚམས་སུ་ཡར་འབྲོག་ཁྲི་བསྐོར་གཅིག་དང་བཅུ་
གསུམ། བོད་ཁྲི་བསྐོར་བཅུ་གསུམ་དེ་ལྟར་ཡིན་ཀྱང་། འབྲོམ་སྟོན་པས། བོད་མི་སྐྱེས་
པ་བྱེ་བ་གསུམ་དང་། བུད་མེད་བྱེ་བ་བཞི་ཡོད་གསུངས། བོད་ཆོལ་ཁ་གསུམ་ལ་མི་འབུམ་
བདུན་ཅུ་ཡོད་པ། བོད་རྒྱལ་ལོ་༢༡༠༠ ཆུ་གླང་ཟླ་ ༡༢ པའི་ཚེ་ ༩ རེས་གཟའ་པ་སངས་
ཉིན་གྱི་རང་དབང་གསར་ཤོག་ལས་གསུངས། ཕར་ཕྱིན་ཐེག་པའི་ལུགས་ཀྱི་ས་བཅུ་གསུམ་
ནི༑ ལས་དང་པོ་པའི་ས་དང་། མོས་སྤྱོད་ཀྱིས་དང་། དེའི་སྟེང་དུ་རབ་དགའ་སོགས་

བཅུ་བཞི་ཚན་པ་སོགས། ༼ཆ༽ 565
བཅུ་དང་། དེའི་སྟེང་དུ་མི་སློབ་པའི་ས་ཀུན་ཏུ་འོད་བསྣན་པས་ས་བཅུ་གསུམ། སྔགས་
ལུགས་ལ། རྡོ་རྗེ་སྙིང་པོའི་རྒྱན་ལས་བཤད་པའི་ས་བཅུ་གཉིས་ནི། ཀུན་ཏུ་འོད། བདུད་
རྩི་འོད། ནམ་མཁའ་འོད། རྡོ་རྗེ་འོད། རིན་ཆེན་འོད། པདྨོ་འཆང་། ལས་ཀྱི་འོད། དཔེ་
མེད་ས། དཔེ་བྲལ་ས། ཤེས་རབ་འོད། ཐམས་ཅད་མཁྱེན་པ། སོ་སོའི་མཚན་ཉིད་རིག་
པའི་ས་སྟེ་བཅུ་གཉིས། མངོན་བརྗོད་བླ་མ་ལས་བཤད་པའི་ས་བཅུ་གསུམ་ནི། རབ་དགའ་
ས་ས་བཅུའི་སྟེང་དུ། དཔེ་མེད། ཡེ་ཤེས་ལྡན། རྡོ་རྗེའི་ས་གསུམ་བསྣན་པས་བཅུ་
གསུམ་དང་། མན་སྙེ་ལུགས་ཀྱི་ས་བཅུ་གསུམ་ནི། ཕར་ཕྱིན་ལུགས་དང་འདྲ་བའི་བཅུ་
གསུམ་དང་། ཡང་ས་བཅུ་པ་ལ། ས་བཅུ་པ་ཙམ་དང་། ཁྱད་པར་ལམ་དང་། རྒྱུན་
མཐའི་ལམ་སྟེ་བཅུ་གསུམ་བཤད་པ་ནི། མངོན་བརྗོད་ཀྱི་དགོངས་པ་ལྟར་ཡིན་གསུངས།
ཀྱི་རྡོར་ལས་བཤད་པའི་ས་བཅུ་གཉིས་ནི། རྡོ་རྗེ་སྙིང་པོ་རྒྱན་གྱི་ས་བཅུ་གཉིས་དང་འདྲ།
བཅུ་བཞི་ཚན་པ་ནི། བྱང་སེམས་ཀྱི་སྦྱོར་བ་བསྒོམས་པ་ལས་འབྱུང་བའི་ཡོན་ཏན་
བཅུ་བཞི་ནི། བདུད་ཀྱི་མཐུ་བཅོམ་པའི་ཡོན་ཏན། སངས་རྒྱས་ཀྱིས་དགོངས་ཤིང་མཁྱེན་
པའི་ཡོན་ཏན། སངས་རྒྱས་ཀྱིས་མངོན་སུམ་དུ་མཛད་པའི་ཡོན་ཏན། བླ་མེད་བྱང་ཆུབ་
དང་ཉེ་བར་འགྱུར་བའི་ཡོན་ཏན། དོན་ཆེན་པོ་ཉིད་ལ་སོགས་པའི་ཡོན་ཏན། ཡུལ་དཔྱད་
པའི་ཡོན་ཏན། ཟག་པ་མེད་པའི་ཡོན་ཏན། ཡོན་ད་ཏན་ཏན་ཐམས་ཅད་རྫོགས་པར་འགྱུར་པའི་
ཡོན་ཏན། སྨྲ་བའི་སྐྱེས་བུ་ཉིད་དུ་གྱུར་པའི་ཡོན་ཏན། མི་ཕྱེད་པ་ཉིད་དུ་གྱུར་པའི་ཡོན་
ཏན། དགེ་རྩེ་ཐུན་མོང་མ་ཡིན་པའི་སྐྱེ་བའི་ཡོན་ཏན། དམ་བཅའ་བའི་དོན་ཇི་ལྟ་བ་བཞིན་
སྒྲུབ་པའི་ཡོན་ཏན། འབྲས་བུ་རྒྱ་ཆེན་པོ་ཡོངས་སུ་འཛིན་པའི་ཡོན་ཏན། སེམས་ཅན་
ཐམས་ཅད་ཀྱི་དོན་འབད་མེད་ལྷུན་གྲུབ་ཏུ་སྒྲུབ་པའི་ཡོན་ཏན། ངེས་པར་འཐོབ་པ་ཞེས་
བྱ་བའི་ཡོན་ཏན་དང་བཅུ་བཞི། མངོན་རྟོགས་རྒྱན་ལས་གསུངས། འདུལ་བ་ལུང་ཕྲན་
ཚེགས་ ༧༧ ནས། ལུང་མ་བསྟན་གྱི་ལྟ་བ་གྲངས་འདྲེན་དགོས་འདྲ་བཅུ་བཞི་ཡོད། སྔགས་

566 ༼ཆ༽ བཅུ་གསུམ་ཚན་པ།
སྡོམ་གྱི་སྤང་བྱ་རྩ་ལྟུང་བཅུ་བཞི་ནི། སློབ་དཔོན་སྨོད་པ་དང་བདེ་གཤེགས་བཀའ་ལས་
འདས། །རྡོ་རྗེ་སྤྱན་ཁྲོས་འགྲོ་ལ་བྱམས་སྤོང་བཞི། །བྱང་ཆུབ་སེམས་བཏང་མདོ་སྔགས་
ཆོས་སྨོད་དྲུག །མ་སྨིན་གསང་སྒྲོགས་བདག་ཕུང་བརྙས་པ་བརྒྱད། །སྟོང་ཉིད་མ་བསྒོམ་
གདུག་ཅན་མཛའ་བསྟེན་བཅུ། །སྟོང་ཉིད་སྤོང་དང་དད་ལྡན་སུན་འབྱིན་གཉིས། །དམ་
ཚིག་མི་བརྟེན་ཤེས་རབ་མར་སྨོད་པ། །དེ་དག་བཅུ་བཞི་སྔགས་སྤྱིའི་རྩ་ལྟུང་ངོ༌། །དུས་
འཁོར་ལུགས་ཀྱི་རྩ་ལྟུང་བཅུ་བཞི་ནི། །བླ་མའི་ཐུགས་དཀྲུགས་དང་པོ་དང་། །བླ་མའི་
བཀའ་བཅག་གཉིས་པ་ཡིན། །རྡོ་རྗེ་སྤུན་ཁྲོས་གསུམ་པ་དང་། །བྱམས་པ་བཏང་བ་བཞི་
པ་ཡིན། །ཁུ་བ་འབྱིན་པ་ལྔ་པ་དང་། །མདོ་དང་སྔགས་ཀྱི་སྟོང་ཉིད་ལ། །མཆོག་དམན་
འཛིན་པ་དྲུག་པ་ཡིན། ། མ་སྨིན་གསང་སྒྲོགས་བདུན་པ་དང་། །བཀའ་ཐུབ་ལུས་རྒུད་
བརྒྱད་པ་ཡིན། །སྟོང་ཉིད་མ་དད་དགུ་པ་དང་། ། ཁ་གཏིང་མི་མཚུངས་བྱམས་པ་བཅུ།།
མི་འགྱུར་བདེ་མེད་བཅུ་གཅིག་པ། །རྣལ་འབྱོར་མི་ལྡན་བཅུ་གཉིས་པ། །ཚོགས་འཁོར་
རིག་མ་བརྙས་བྱེད་པ། །བཅུ་གསུམ་པ་ཡིན་བུད་མེད་རྣམས། ། སྨོད་པར་བྱེད་པ་བཅུ་
བཞི་པའོ། །ཐུན་མོང་བདུན་དང་མིན་པ་བདུན་བཅུ་བཞི། །གསང་སྔགས་སྤྱི་དང་དུས་
འཁོར་ཁྱད་ཆོས་ཡིན། །དེས་ན་རྩ་ལྟུང་གཉིས་ལ་མུ་བཞི་ཡོད། །ཐུན་མོང་ཐུན་མོང་མ་
ཡིན་པས་ཤེས་སླའོ། །
བྱང་སྡོམ་གྱི་བསྲུང་བྱ་རྩ་ལྟུང་བཅོ་བརྒྱད་ནི། བདག་བསྟོད་གཞན་ལ་སྨོད་པ་དང་
པོ་དང་། །སེར་སྣས་ཆོས་ནོར་མི་སྟེར་གཉིས་པ་ཡིན། །བཤགས་ཀྱང་མི་ཉན་བརྡེག་པ་
གསུམ་པ་དང་། །ཐེག་ཆེན་ཆོས་སྤོང་ལྟར་སྣང་སྟོན་པ་བཞི། །སྡོམ་པ་ཉི་ཤུ་པ་ལས་གསུངས་
པའོ། །ནམ་སྙིང་མདོ་ལས་གསུངས་པ་བཅུ་གསུམ་ནི། དཀོན་མཆོག་དཀོར་འཕྲོག་དམ་
ཆོས་སྤོང་བ་གཉིས། །ངུར་སྨྲིག་འཕྲོག་དང་མཚམས་མེད་བྱས་པ་བཞི། །ལོག་པར་ལྟ་
དང་གྲོང་སོགས་འཇོམས་པ་དྲུག །ཐེག་དམན་ལ་མོས་ཐེག་ཆེན་བཟློག་པ་བརྒྱད། །སོ་

བཅུ་བཞི་ཚན་པ་སོགས། ༼ཆ༽ 567
ཐར་སྤོང་དང་ཐེག་དམན་སྨད་པ་བཅུ། །མི་ཆོས་རྫུན་སྨྲ་ལོག་འཚོ་བཅུ་གཉིས་པ། །ཁྲིམས་
ངན་འཆའ་བ་དང་བཅས་བཅུ་གསུམ་མོ། །ཐབས་ལ་མཁས་པའི་མདོར་གསུངས་གཅིག་
པོ་ནི། །སེམས་ཅན་བློས་སྤོང་བྱང་སེམས་དོར་བའོ། །བྱང་སྡོམ་ཕམ་པ་བཅོ་བརྒྱུད་དེ་
དག་ལས། །ཀུན་དཀྲིས་ཆེན་པོ་ཚང་དགོས་བཅུ་དྲུག་དང་། །ཚང་མི་དགོས་པ་ལོག་ལྟ་
སེམས་དོར་གཉིས། །ཉེས་དམིགས་མི་ལྟ་སྤྱོད་འདོད་མ་ལོག་དང་། །དགའ་ཞིང་མགུ་
དང་ངོ་ཚ་ཁྲེལ་མེད་བཞི། །ཡན་ལག་བཞི་ག་ཚང་ན་ཀུན་དཀྲིས་ཆེ། །ཉེས་དམིགས་མི་
ལྟའི་ཡན་ལག་ཚང་གྱུར་ན། །ཡན་ལག་གཞན་གསུམ་མེད་ནའང་ཟག་པ་འབྲིང་། །དེ་
མེད་གཞན་གསུམ་ཚང་བ་ཟག་པ་ཆུང་། །ཀུན་དཀྲིས་ཆེ་འབྲིང་ཆུང་གསུམ་ཁྱད་པར་རོ།།
བྱང་སྡོམ་བསྲུང་བྱ་ཉེས་བྱས་ཞེ་དྲུག་ནི། །དཀོན་མཆོག་གསུམ་ལ་གསུམ་མི་མཆོད། །འདོད་
པའི་སེམས་ཀྱི་རྗེས་སུ་འཇུག །རྒན་པ་རྣམས་ལ་གུས་མི་བྱེད། །དྲིས་པ་ལ་ནི་ལན་མི་
འདེབས། །མགྲོན་པོ་བདག་གིར་མི་བྱེད་པ། །གསེར་ལ་སོགས་པ་ལེན་མི་བྱེད། །ཆོས་
འདོད་པ་ལ་ཆོས་མི་སྦྱིན། །འདི་བདུན་སྦྱིན་པའི་མི་མཐུན་ཕྱོགས། །ཚུལ་ཁྲིམས་འཆལ་
རྣམས་ཡལ་བར་འདོར། ། ཕ་རོལ་དད་ཕྱིར་སློབ་མི་བྱེད། །སེམས་ཅན་དོན་ལ་བྱ་བ་ཆུང་།།
སྙིང་བརྩེར་བཅས་ན་མི་དགེ་མེད། །འཚོ་བ་ལོག་པ་དང་དུ་ལེན། །འཕྱར་ནས་རབ་ཏུ་
རྒོད་ལ་སོགས། །འཁོར་བ་གཅིག་པར་བགྲོད་པར་སེམས། །གྲགས་པ་མ་ཡིན་མི་སྤོང་
བ༑ ༑ཉོན་མོངས་བཅས་ཀྱང་འཆོས་མི་བྱེད། །འདི་དགུ་ཚུལ་ཁྲིམས་མི་མཐུན་ཕྱོགས།།
གཤེ་ལ་ལན་དུ་གཤེ་བ་སོགས། །ཁྲོས་པ་རྣམས་ནི་ཡལ་བར་དོར། །ཕ་རོལ་ཤད་ཀྱིས་
འཆག་པ་སྤོངས། །ཁྲོས་པའི་སེམས་ཀྱི་རྗེས་སུ་འཇུག །འདི་བཞི་བཟོད་པའི་མི་མཐུན་
ཕྱོགས། །རྙེད་བཀུར་འཐོབ་ཕྱིར་འཁོར་རྣམས་བསྡུད། ། ལེ་ལོ་ལ་སོགས་སེལ་མི་བྱེད།།
ཆགས་པས་བྲེ་མོ་གཏམ་ལ་བརྟེན། །འདི་གསུམ་བརྩོན་འགྲུས་མི་མཐུན་ཕྱོགས། །ཏིང་
ངེ་འཛིན་གྱི་དོན་མི་འཚོལ། །བསམ་གཏན་སྒྲིབ་པ་སྤོང་མི་བྱེད། །བསམ་གཏན་རོ་ལ་

568
 ༼ཆ༽ བཅུ་གསུམ་ཚན་པ།
ཡོན་ཏན་བལྟ། །འདི་གསུམ་བསམ་གཏན་མི་མཐུན་ཕྱོགས། །ཉན་ཐོས་ཐེག་པ་སྤོང་བར་
བྱེད། །རང་ཚུལ་ཡོད་བཞིན་དེ་ལ་བརྩོན། །བརྩོན་མིན་བསྟན་བཅོས་ལྟར་སྣང་བརྩོན།།
བརྩོན་པར་བྱས་ཀྱང་དེ་ལ་དགའ། །ཐེག་པ་ཆེན་པོ་སྤོང་བར་བྱེད། །བདག་ལ་བསྟོད་
ཅིང་གཞན་ལ་སྨོད། །ཆོས་ཀྱི་དོན་དུ་འགྲོ་མི་བྱེད། །དེ་ལ་སྨོན་དང་ཡི་གེར་བརྟེན། །འདི་
བརྒྱད་ཤེས་རབ་མི་མཐུན་ཕྱོགས། །དགོས་པའི་གྲོགས་སུ་འགྲོ་མི་བྱེད། །ནད་པའི་རིམ་
གྲོ་བྱ་བ་སྤོང་། །སྡུག་བསྔལ་སེལ་བར་མི་བྱེད་པ། །བག་མེད་པ་ལ་རིགས་མི་སྟོན། །བྱས་
ལ་ལན་དུ་ཕན་མི་འདོགས། །གཞན་གྱི་མྱ་ངན་སེལ་མི་བྱེད། །ནོར་འདོད་པ་ལ་སྦྱིན་མི་
བྱེད། །འཁོར་རྣམས་ཀྱི་ནི་དོན་མི་བྱེད། །གཞན་གྱི་བློ་དང་མཐུན་མི་འཇུག ། ཡོན་ཏན་
བསྔགས་པ་སྨྲ་མི་བྱེད། ། རྐྱེན་དང་འཚམས་པའི་ཚར་མི་སྤྱོད། །རྫུ་འཕྲུལ་བསྡིགས་ལ་
སོགས་མི་བྱེད། །འདི་བཅུ་གཉིས་ཕར་ཕྱིན་དྲུག་པོ། །སྤྱི་འམ་སེམས་ཅན་དོན་བྱེད་ཀྱི།།
ཚུལ་ཁྲིམས་ཀྱི་ནི་མི་མཐུན་ཕྱོགས། །དགེ་བའི་ཆོས་སྡུད་ཚུལ་ཁྲིམས་དང་། །ཉེས་སྤྱོད་
སྡོམ་པའི་ཚུལ་ཁྲིམས་ཀྱི། །མི་མཐུན་ཕྱོགས་ཡང་ཡོད་ཕྱིར་རོ། །ཚུལ་ཁྲིམས་དེ་གསུམ་
ཕུན་སུམ་ཚོགས་པའི་རྒྱུ། །སུམ་ཅུ་ཡོད་པ་བྱང་ཆུབ་གཞུང་ལམ་གསལ། །བཅུ་དང་དགུ་
དང་བཅུ་གཅིག་གོ་རིམ་བཞིན། །བྱང་སའི་ཚུལ་ཁྲིམས་ལེའུ འི་དགོངས་པའོ། །བློ་སྦྱོང་
གི་དམ་ཚིག་བཅོ་བརྒྱད་ནི། བློ་སྦྱོང་ཁས་བླངས་པ་དང་མི་འགལ་བ། ཐོ་ཅོར་མ་ཤོར་
པ༑ ཕྱོགས་རེར་མ་ལྷུང་བ། བསམ་པས་གཞན་གཅེས་པར་འཛིན་ཅིང་ལུས་ངག་གི་སྤྱོད་
པ་ཆོས་གྲོགས་རྣམས་དང་མཐུན་པར་བྱ་བ། གཞན་ལ་སྐྱོན་བརྗོད་མི་བྱ་བ། གཞན་གྱི་
སྐྱོན་མཐོང་ཡང་དེ་ལ་མི་རྟོག་པ། ཉོན་མོངས་གང་ཆེའི་གཉེན་པོ་གཙོ་བོར་བརྟེན་པ། བློ་
སྦྱོང་བྱས་པ་རྙེད་བཀུར་སྙན་གྲགས་འོང་དུ་རེ་བ་སོགས་རང་དོན་དུ་རེ་བ་ཐམས་ཅད་སྤོང་
བ༑ དགེ་སྦྱོར་ལ་མཚན་འཛིན་དང་གཅེས་འཛིན་གྱི་དུག་མ་འདྲེས་པར་བྱ་བ། གནོད་
བྱེད་ལ་འཁོན་འཛིན་མི་བྱ་བ། གཤེ་བ་སོགས་ལ་ལན་དུ་གཤེ་བ་སོགས་མི་བྱ་བ། གནོད་

བཅུ་བཞི་ཚན་པ་སོགས། ༼ ཆ༽ 569
ལས་མི་བྱ་བ། གཞན་གྱི་ལུས་སེམས་ལ་གནོད་པའི་ལས་མི་བྱ་བ། རང་གི་སྐྱོན་དང་ཁག་
ངན་གཞན་ལ་མི་འགེལ་བ། སྤྱིའི་ལོངས་སྤྱོད་རང་སྒོས་ཀྱི་དབང་བྱར་བྱེད་པའི་བསམ་
སྦྱོར་སྤོང་བ། བློ་སྦྱོང་འདྲེ་དོན་ལ་ཕན་དུ་རེ་བ་ཙམ་དུ་མི་བྱ་བ། བློ་སྦྱོང་གི་སྒོ་ནས་ང་
རྒྱལ་དང་རློམ་སེམས་མི་བྱ་བ། རང་སྐྱིད་པའི་ཐབས་སུ་གཞན་སྡུག་པར་འདོད་པའི་བསམ་
ངན་སྤོང་བ་དང་བཅོ་བརྒྱད་དོ། །བློ་སྦྱོང་གི་བསླབ་བྱ་ཉེར་གཉིས་ནི། ཟས་ཀྱི་རྣལ་འབྱོར་
སོགས་རྣལ་འབྱོར་ཐམས་ཅད་གཞན་ཕན་གྱི་སེམས་ཁོ་ནས་བྱ་བ་ལ་བསླབ་པ། གེགས་
སེལ་བོགས་འདོན་ཐམས་ཅད་བདག་གཞན་མཉམ་བརྗེའི་བསམ་པས་བྱ་བ་ལ་བསླབ་པ། དགེ་
སྦྱོར་གང་བྱེད་ཀྱི་སྔོན་དུ་བྱང་ཆུབ་ཀྱི་སེམས་དང་གཤམ་དུ་བསྔོ་བས་རྒྱས་འདེབས་པ་ལ་
བསླབ་པ། སྐྱིད་སྡུག་གང་བྱུང་ཡང་བློ་སྦྱོང་གི་གྲོགས་སུ་འཁྱེར་བ་ལ་བསླབ་པ། སྤྱིར་
སྡོམ་པ་གསུམ་གྱི་དམ་ཚིག་དང་ཁྱད་པར་བློ་སྦྱོང་གི་དམ་ཚིག་སྲོག་དང་བསྡོས་ཏེ་བསྲུང་
བ་ལ་བསླབ་པ། ཉོན་མོངས་སྐྱེས་མ་ཐག་གཉེན་པོ་བསྟེན་ཅིང་ཕྱིན་ཆད་རྒྱུན་གཅོད་པ་ལ་
བསླབ་པ། ཆོས་སྒྲུབ་པའི་རྒྱུའི་གཙོ་བོ་བླ་མ་དགེ་བའི་བཤེས་གཉེན་ཚུལ་བཞིན་དུ་བསྟེན་
པ༑ རང་གི་སེམས་ལས་སུ་རུང་བར་བྱེད་པ། ཆོས་སྒྲུབ་པའི་མཐུན་རྐྱེན་རྣམས་བསྒྲུབ་
པ་ལ་བསླབ་པ། བླ་མ་དགེ་བའི་བཤེས་གཉེན་རྣམས་ལ་མོས་གུས་མ་ཉམས་པ། བློ་སྦྱོང་
ལ་སྤྲོ་བ་མ་ཉམས་པ། སྡོམ་གསུམ་གྱི་དགག་སྒྲུབ་གནང་གསུམ་གྱི་བསླབ་བྱ་མ་ཉམས་པར་
བསྲུང་བ་ལ་བསླབ་པ། སྒོ་གསུམ་དགེ་བ་དང་མ་བྲལ་བར་བྱེད་པ་ལ་བསླབ་པ། རང་
གཞན་ཐམས་ཅད་ལ་ཕྱོགས་རིས་མེད་པར་བློ་སྦྱོང་བ་ལ་བསླབ་པ།, གང་ཤར་ཐམས་ཅད་
བློ་སྦྱོང་གིས་ཁྱད་པར་བྱེད་པ་ལ་བསླབ་པ། རང་གི་འགྲན་ཟླ་སོགས་སྐྱེ་དཀའ་བ་རྣམས་
ལ་དམིགས་ཕུགས་སྟེ་བྱམས་སྙིང་རྗེ་བསྒོམ་པ་ལ་བསླབ་པ། རྐྱེན་ངན་ལ་མ་ལྟོས་པར་དུས་
རྟག་ཏུ་བློ་སྦྱོང་བསྒོམ་པ་ལ་བསླབ་པ། སྙིང་པོ་བསྡུས་ནས་གཙོ་བོ་ཉམས་སུ་ལེན་པ་ལ་བསླབ་
པོ༑ དགེ་སྦྱོར་མི་ནུས་ཤིང་ཚེ་འདིའི་བྱ་བ་ལ་སྡུག་རུས་ཆེ་བ་སོགས་གོ་ལོག་དྲུག་སྤོང་བ་

570
 ༼ཆ༽ ཡིག་བརྒྱ་སོགས་ཀྱི་སྔགས་དོན།
ལ་བསླབ་པ། ཉམས་ལེན་ལ་ཆེས་འཇོག་མི་བྱ་བར་རྒྱུན་དུ་སྦྱོང་བ་ལ་བསླབ་པ། ཚམ་
ཚོམ་མི་བྱ་བར་བློ་རྩེ་ཆིག་སྒྲིལ་དུ་སྦྱོང་བ་ལ་བསླབ་པ། རྟོག་དཔྱོད་ཡང་ཡང་བྱས་ཏེ་ཉོན་
མོངས་སྤོང་བ་ལ་བསླབ་པ། གཞན་ལ་ཡུས་མི་བྱ་བ་ལ་བསླབ་པ། ཚིག་ངན་ཅུང་ཟད་
རེ་ལ་ཀོ་ལོང་མི་བྱ་བ་ལ་བསླབ་པ། ཆོས་བྱས་པ་ལ་འོར་ཆེ་འདོད་པ་སོགས་གཏམ་སྙན་
གྲགས་ཀྱི་དབང་དུ་མ་སོང་བ་ལ་བསླབ་པ། ཅུང་ཟད་རེ་ལ་འགྱུར་ལྡོག་སྟོན་པ་དང་དགེ་
སྦྱོར་ལ་དང་པོར་གསར་སྡང་ཅུང་ཟད་བྱས་ནས་འབོར་བའི་ཡུད་ཙམ་པ་མི་བྱ་བར་སྤྱོད་
པ་རྟག་ཐུབ་པ་ལ་བསླབ་པ་དང་རྩ་གཉིས་སོ། །མངོན་པར་བྱང་ཆུབ་པའི་རྒྱུད་ལས། སོ་
སོར་ཐར་དངབྱང་ཆུབ་སེམས། །རིག་འཛིན་ནང་གི་སྡོམ་པའོ། ། སྡོམ་པ་གསུམ་ལ་རབ་
གནས་ནས། །གསང་སྔགས་རྒྱལ་པོ་རབ་ཏུ་སྒྲུབ། །ཅེས་གསུངས།
རྡོར་སེམས་བསྒོམ་བཟླས་ཀྱི་ཡི་གེ་བརྒྱ་པའི་སྔགས་དོན་ནི། ཨོཾ་ཡིག་ལ། ཨ་
ཨུ་མ་གསུམ་ཚང་བ་ཡིན་ལ། དེ་ལྟར་ཡི་གེ་གསུམ་ཨོ་ཡིག་གཅིག་ཏུ་གྱུར་པས། སངས་
རྒྱས་ཀྱི་སྐུ་གསུང་ཐུགས་དབྱེར་མི་ཕྱེད་པ་མཚོན། བཛྲ་སཏཱ་ནི། རྡོ་རྗེ་སེམས་དཔའ།
ས་མ་ཡ་ནི། དམ་ཚིག །མ་ནུ་པཱ་ལ་ཡ་ནི། རྗེས་སུ་སྐྱོངས། བཛྲ་ས་ཏཱ་ཏེ་ནོ་པ་ནི། རྡོ་
རྗེ་སེམས་དཔའ་ཉེ་བར། ཏིཥྛ་ནི། གནས་པར་མཛོད། ཌི་ཌྷ་ནི། བརྟན་པ། མེ་ནི།
བདག ། བྷ་ཝ་ནི། དངོས་པོ་རང་བཞིན་དུ་མཛོད། སུ་ཏོ་སྐྱོ་མེ་བྷུ་ཝ་ནི། བདག་ལ་ཤིན་
ཏུ་དགྱེས་པའི་རང་བཞིན་དུ་མཛོད། ཨ་ནུ་རཀྟ་མེ་བྷ་ཝ་ནི། བདག་ལ་རྗེས་སུ་ཆགས་
པའི་རང་བཞིན་དུ་མཛོད། སུ་པོ་ཥྱ་མེ་བྷ་ཝ་ནི། བདག་ལ་ཤིན་ཏུ་རྒྱས་པའི་རང་བཞིན་
དུ་མཛོད། སརྦ་སིདྡྷི་མེ་པྲ་ཡ་ཙྪ་ནི། དངོས་གྲུབ་ཐམས་ཅད་བདག་ལ་སྩོལ་དུ་གསོལ
སརྦ་ཀརྨ་སུ་ཙ་མེ་ནི། བདག་ལ་ལས་ཐམས་ཅད་སྩོལ་དུ་གསོལ། ཙིཏྟཾ་ཤྲཱི་ཡཾ་ཀུ་རུ་ནི།
སེམས་ཀྱི་དཔལ་དུ་མཛོད། ཧཱུྃ་ནི། ཐུགས་རྡོ་རྗེའི་ས་བོན། ཧ་ཧ་ཧ་ཧ་ཧོ༔ལྔས་ནི། ཡེ་
ཤེས་ལྔ་མཚོན། བྷ་ག་ཝན་ནི། བཅོམ་ལྡན་འདས། སརྦ་ཏ་ཐཱ་ག་ཏ་ནི། དེ་བཞིན་གཤེགས་

ཡིག་བརྒྱ་སོགས་ཀྱི་སྔགས་དོན། ༼ཆ༽ 571
པ་ཐམས་ཅད་ཀྱི། །བཛྲ་ནི། རྡོ་རྗེ། མཱ་མེ་ནི། བདག །མུཉྩ་ནི། མ་དོར་ཅིག །བཛྲ་བྷ་
ཝ་ནི། རྡོ་རྗེ་ཅན་གྱི་རང་བཞིན། མ་ཧཱ་ས་མ་ཡ་ས་ཏཱ་ནི། དམ་ཚིག་སེམས་དཔའ་ཆེན་
པོ༔ ཨཱཙནི། གསུང་རྡོ་རྗེའི་ས་བོན། ཆོས་ཐམས་ཅད་རང་བཞིན་མེད་པ་མཚོན། ཧཱུཾ་ནི་
བདེ་བ་ཆེན་པོའི་ཡེ་ཤེས་མཚོན། ཕཊ་ནི། བདེ་སྟོང་དབྱེར་མེད་པའི་ཡེ་ཤེས་གསལ་བར་
བྱེད་ཅིང་། དེའི་མི་མཐུན་ཕྱོགས་འཇོམས་པར་བྱེད་དོ། །དེ་ཡང་སྙིང་པོ་རྒྱན་ལས། ཡི་
གེ་བརྒྱ་པ་ཆོ་ག་བཞིན། །ཉི་ཤུ་རྩ་ནི་རེ་རེ་བཟླས། །ལྟུང་སོགས་བྱིན་གྱིས་བརླབ་འགྱུར་
བས། །འཕེལ་བ་རུ་ནི་མི་འགྱུར་ཅེས། །གྲུབ་པ་མཆོག་རྣམས་ཀྱིས་བཤད་པས། །ཐུན་
མཚམས་སུ་ནི་སྤྱད་པར་བྱ། །འབུམ་ཕྲག་ཏུ་ནི་བཟླས་གྱུར་ན། །རྣམ་པར་དག་པའི་བདག་
ཉིད་འགྱུར། །ཅེས་ཉིན་བཞིན་ཉི་ཤུ་རྩ་གཅིག་རེ་བཟླས་ན་ལྟུང་བའི་འཕེལ་ཁ་འཆད་ཅིང་།
འབུམ་བཟླས་ན་ལྟུང་བ་རྩ་ལྟུང་ཡང་འདག་པར་གསུངས་པས་རྡོ་རྗེ་སེམས་དཔའི་སྒོམ་བཟླས་
ལ་བརྩོན་པ་དང་། གཞན་ཡང་ལྟུང་བཤགས་བརྒྱ་ཕྱག་དང་བཅས་པ་སོགས་སྟོབས་བཞི་
ཚང་བའི་བཤགས་སྡོམ་ལ་ནན་ཏན་སྙིང་པོར་བྱ་དགོས་གསུངས།
བྱམས་པས་དམ་བཅའ་པའི་གཟུངས་ཀྱི་སྔགས་དོན་ནི། ན་མོ་རཏྣ་ཏྲ་ཡ་ཡ་ནི།
ཕྱག་འཚལ་ལོ་དཀོན་མཆོག་གསུམ་ལ། ན་མོ་ནི། ཕྱག་འཚལ་ལོ། ། བྷ་ག་ཝ་ཏེ་ནི། བཅོམ་
ལྡན་འདས། ཤཱ ཀྱ་མུ་ནེ་ཡེ་ནི། ཤཱཀྱ་ཐུབ་པ། ཏ་ཐཱ་ག་ཏ་ཡ་ནི། དེ་བཞིན་གཤེགས་པ།
ཨརྒ་ཏེ་ནི། དགྲ་བཅོམ་པ། སམྱཀཾ་ནི། ཡང་དག་པར་རྫོགས་པ། བུདྡྷ་ཡ་ནི། སངས་
རྒྱས་ལ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ཤཱ ཀྱ་ཐུབ་པ་ལ་ཕྱག་འཚལ་ལོ། །ཏདྱ་ཐཱ་ནི། འདི་ལྟ་སྟེ། ཨོ་ནི། འགོ་འདྲེན།
མ་ཛི་ཏེ་ཨ་ཛི་ཏེ་ནི། མི་ཕམ་པ་མི་ཕམ་པ། ཨ་པ་ར་ཛི་ཏེ་ནི། གཞན་གྱིས་མི་ཐུབ་པ།
ཨ་ཛི་ནི། མི་ཕམ་པ། ཏན་ཛ་ཡ་ནི། རྒྱལ་བ། ཧ་ར་ཧ་ར་ནི། འཕྲོག་འཕྲོག ། མེ་ཏྲི་ནི།
བྱམས་པ། ཨ་བ་ལོ་ཀི་ཏེ་ནི། ཀུན་ནས་གཟིགས་པ། ཀ་ར་ཀ་ར་ནི། མཛད་མཛད། མ་

572
 ༼ ཆ༽ ཡིག་བརྒྱ་སོགས་ཀྱི་སྔགས་དོན།
ཧཱ་ས་མ་ཡ་ནི། དམ་ཚིག་ཆེན་པོ། སིདྡྷི་ནི། དངོས་གྲུབ། བྷ་ར་བྷ་ར་ནི། རྒྱས་རྒྱས།
མ་ཧཱ་བོ་དྷི་ནི།: བྱང་ཆུབ་ཆེན་པོ། མཎྜ་ནི། སྙིང་པོ། བི་ཛེ་ནི། ས་བོན། སྨ་ར་སྨ་ར་ནི།
དྲན་པ་དྲན་པ། ཨསྨ་ཀཾ་ནི། བདག་ཅག །ས་མ་ཡ་ནི། མཉམ་པའམ་དམ་ཚིག ། བོ་དྷི་
བོ་དྷི་ནི། བྱང་ཆུབ་བྱང་ཆུབ། མ་ཧཱ་བོ་དྷི་ནི། བྱང་ཆུབ་ཆེན་པོ། སཱ་ཧཱ་ནི། གཞི་ཚུགས་
པའམ་ལེགས་པར་སྦྱིན། ཨོ་མོ་ཧི་མོ་ཧི་མ་ཧཱ་མོ་དྷི་སྭཱ་ཧཱ། ཅེས་སྙིང་པོ་དང་། ༀ་མུ་ནི་
མུ་ནི་སྨ་ར་སྭཱ་ཧཱ། མོ་ཧི་ནི། རྨོངས་པ། སཱ་ཧཱ་ནི། ཉེ་བར་ཞི་བ། རྨོངས་པ་ཆེན་པོ་ཉེ་
བར་ཞི་བའོ། །གཟུངས་འདིའི་ཕན་ཡོན་ནི། གཟུངས་འདིའི་ཚིག་ཉན་པ་དང་། ཀློག་པ་
དང་། བྲིས་པ་དང་། ཁ་ཏོན་བྱེད་པ་དང༌། དོན་ཡིད་ལ་སེམས་ཤིང་སྒོམ་པར་བྱེད་པ་
དང་། ཐ་ན་བྱ་དང་རི་དྭགས་སོགས་དུད་འགྲོ་ཡན་ཆད་ཀྱི་རྣ་བར་ཐོས་པས་ངན་སོང་
དུ་མི་སྐྱེ་བ་དང་། དགེ་བ་བཅུའི་ལས་ཀྱི་ལམ་དང་ལྡན་པ་དང་། ལོངས་སྤྱོད་ཕུན་སུམ་
ཚོགས་པ་སོགས་མངོན་མཐོ་བཞི་དང་ལྡན་པ་དང་། ངེས་ལེགས་ཀྱི་ལམ་འཐོབ་པ་སོགས་
དང་། ཁྱད་པར་དུ་བྱམས་མགོན་ཉིད་ཀྱིས་གནས་སྐབས་སུ་མི་རྒུད་པར་མཛད་ཅིང་། སངས་
རྒྱས་ཀྱི་མཛད་པ་སྟོན་པའི་ཚེ་དེ་དག་དམྱལ་བ་ན་གནས་ཡོད་ནའང་ངེས་པར་བཙལ་ཏེ་བྱང་
ཆུབ་མཆོག་ཏུ་ལུང་སྟོན་པར་གསུངས། ་ རང་ཅག་རྣམས་རྣམ་འདྲེན་བཞི་པའི་བསྟན་པ་
དང་མཇལ་བཞིན་པའི་སྐབས་འདིར་རྣམ་འདྲེན་ལྔ་པའི་བསྟན་པ་དང་མཇལ་ཐུབ་པའི་ཐབས་
ཟབ་མོ་དེ་ལྟ་བུ་སོགས་ལ་འབད་ན། ནམ་ཞིག་མི་ལོ་དུང་ཕྱུར་ཞེ་ལྔ་ཙམ་གྱི་ཚེ་རྡོ་རྗེ་གདན་
གྱི་རི་བོའི་སྤོར་བྱམས་མགོན་ཉིན་བྱེད་ཀྱི་ཆོས་ཀྱི་ཉི་མ་ཤར་པ་ན་དེའི་བསྟན་པ་ལ་ཞུགས་
ནས་ཞུམ་པ་མེད་པར་སློབ་པའི་སྲས་ཀྱི་ཐུ་བོར་འགྱུར་པའི་རྟེན་འབྲེལ་བཟང་པོ་ཡིན་པ་གོར་
མ་ཆག་གོ །སྐྱབས་སུ་མཆི། མི་ལོ་དུང་ཕྱུར་ཞེ་ལྔ་ཙམ་གྱི་མཇུག་ལ་བྱམས་མགོན་ཕེབས་
པར་ཞྭ་དམར་ལམ་རིམ་ལས་གསུངས།
ཤེས་རབ་སྙིང་པོ་ནི། ནང་པའི་དགོན་པ་ཀུན་གྱི་ཚོགས་འདོན་དང་། ཁ་ཏོན་བྱེད་

ཡིག་བརྒྱ་སོགས་ཀྱི་སྔགས་དོན། ༼ཆ༽ 573
མཁན་ཡང་མང་པོ། ཚང་མའི་བློ་ལ་ཡོད་པ་ཞིག་རེད། དེ་ཡང་བཅོམ་ལྡན་འདས་ཟབ་
མོ་སྣང་བའི་ཏིང་ངེ་འཛིན་ལ་ཞུགས། འཕགས་པ་སྤྱན་རས་གཟིགས་ཀྱང་སྟོང་པ་ཉིད་ལ་
བལྟས་ནས། ཚེ་དང་ལྡན་པ་ཤཱ་རིའི་བུ་ལ་གསུང་ཚུལ་གྱི་མན་ངག་གླེང་གཞིས་བསྡུས་བ་
རྣམས་ཏདྱ་ཐཱ་ཞེས་པས་བསྟན། སྐུ་གསུང་ཐུགས་གསུམ་གྱི་བདག་ཉིད་ཨེ་ཝཾ་གྱི་དོན་མཐར་
ཐུག་པ་གླེང་གཞིའི་ཁོངས་ན་གནས་པ་དེ་ཉིད་ཨོ། ཞེས་པས་བསྟན། ཤཱ་རིའི་བུ་རིགས་
ཀྱི་བུའམ། ཞེས་པ་ནས། རྣམ་པར་བལྟ་བར་བྱ། ཞེས་པའི་བར་གྱི་སྦས་དོན་ཚོགས་
སྦྱོར་གཉིས། ག་ཏེ་ག་ཏེ་ཞེས་པས་བསྟན། ཕུང་པོ་ལྔ་པོ། ཞེས་པ་ནས། མ་ཐོབ་པའང་
མེད། ཅེས་པའི་བར་སྦས་ནས་བསྟན་ད་པའི་མཐོང་ལམ་དེ། པཱ་ར་ག་ཏེ། ཞེས་པས་བསྟན།
དེ་ལྟ་བས་ན། ཞེས་སོགས་ཀྱི་སྦས་དོན་གྱི་སྒོམ་ལམ་དེ་པཱ་ར་སཾ་ག་ཏེ། ཞེས་པས་བསྟན།
དུས་གསུམ་དུ། ཞེས་སོགས་ཀྱི་སྦས་དོན་གྱི་མི་སློབ་ལམ་དེ་བོ་དྷི། ཞེས་པས་བསྟན། ་སྭཱ་
ཧཱ་ནི། གཞི་ཚུགས་ཞེས་བརྟན་པར་བྱེད་པའི་དོན་ཏེ། ལམ་ལྔའི་ཉམས་ལེན་གྱི་སྒོ་ནས་
ཐོག་མའི་མོ་གྱི་མཚོན་དོན་དེ་སྒྲུབ་པར་བྱེད་པ་ལ། ཐུན་མོང་གི་དབང་དུ་བྱས་ན། སྟོང་
པར་གནས་དང་སེམས་ཅན་ཡོངས་སུ་མ་གཏོང་དང་། །ཞེས་པ་ལྟར་སྟོང་ཉིད་སྙིང་རྗེའི་
སྙིང་པོ་ཅན་གྱི་གཞི་ཚུགས་པར་བྱེད་པ་དང་། རྒྱུད་སྡེ་འོག་མར་སྦྱར་ཚེ་ཟབ་པ་སྟོང་ཉིད་
དང༌། གསལ་བ་ལྷའི་འཁོར་ལོ་ཟུང་འཇུག་གི་གཞི་ཚུགས་པར་བྱེད་པ་དང་། བླ་མེད་
ལྟར་ན་ལྷན་སྐྱེས་ཀྱི་བདེ་ཆེན་དང་སྟོང་པ་དབྱེར་མི་ཕྱེད་པའི་གཞི་ཚུགས་པར་བྱེད་དགོས།
སྔགས་འདི་ལ་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས། ཞེས་
སོགས་གསུངས་པ་ནི། དོན་དམ་རྟོགས་པར་བྱེད་པ་དང་། མ་རིག་པ་སྤོང་བ་དང་། གཟིགས་
ཚུལ་དེ་ལས་གོང་ན་མེད་པ་དང་། མི་མཉམ་པ་སངས་རྒྱས་སམ་ནམ་མཁའ་དང་མཉམ་
པར་བྱེད་པ་དང་། སྡུག་བསྔལ་མ་ལུས་པ་ལས་སྐྱོབ་པ་སོགས་དོན་གཅིག་བུ་ལ་སྒོ་དུ་མ་
ནས་བསྔགས་འོས་ཡིན་ནོ། །རྒྱས་པར་གུང་ཐང་བསྟན་པའི་སྒྲོན་མེས་མཛད་པའི་སྦས་

574
 ༼ཆ༽ ཡིག་བརྒྱ་སོགས་ཀྱི་སྔགས་དོན།
དོན་གསལ་བ་ལས་ཤེས་པར་བྱའོ། །
འཕགས་པ་སྤྱན་རས་གཟིགས་ཀྱི་གཟུང་སྔགས་ནི། ན་མོ་རཏྣ་ཏྲ་ཡ་ཡ། དཀོན་
མཆོག་རིན་ཆེན་གསུམ་ལ་ཕྱག་འཚལ་ལོ། །ན་མཨརྱ་ཛྙཱ་ན་སཱ་ག་ར། ཕྱག་འཚལ་ལོ་
འཕགས་པ་ཡེ་ཤེས་རྒྱ་མཚོ་ལ། བཻ་རོ་ཙ་ན། ལུས་ཅན་རྣམ་པར་སྣང་མཛད། བྱུ་ཧ་རཱ་
ཛཱ་ཡ། བཀོད་པའི་རྒྱལ་པོ། ཏ་ཐཱ་ག་ཏཱ་ཡ། དེ་བཞིན་གཤེགས་པ། ཨརྡ་ཏེ་སམྱག་སམྦུདྡྷ་
ཡ༑ དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ། ན་མཿ ཕྱག་འཚལ་ལོ།།
སརྦ་ཏ་ཐ་ག་ཏེ་བྷྱ༔ ཐམས་ཅད་དེ་བཞིན་གཤེགས་པོ་རྣམས་ལ། ཨརྙད་ དགྲ་བཅོམ་
པ་རྣམས་ལ། སམྱཀཾ་བུདྡྷ་ཡང་དག་པར་རྫོགས་པ་སངས་རྒྱས་རྣམས་ལ། ན་མ
ཕྱག་འཚལ་ལོ། །ཨཱརྱ་ཨ་ཝ་ལོ་ཀེ་ཏེ་ཤྭ་ར་ཡ། འཕགས་པ་སྤྱན་རས་གཟིགས་དབང་
ཕྱུག་ལ། བོ་དྷི་ས་ཏྭ་ཡ། བྱང་ཆུབ་སེམས་དཔའ། མ་ཧཱ་སཏྭ་ཡ། སེམས་དཔའ་ཆེན་པོ་
ལ༑ མོ་ཧཱ་ཀཱ་རུ་ཎི་ཀཱ་ཡ། ཐུགས་རྗེ་ཆེན་པོ་དང་ལྡན་པ། ཏདྱ་ཐཱ། འདི་ལྟ་སྟེ། ཨོཾ་དྷ་ར་
དྷ་ར། གཟུངས་སྔགས། དྷི་རི་དྷི་རི། འཛིན་པ་འཛིན་པ། དྷུ་རུ་དྷུ་རུ། ཟུངས་ཤིག་
ཟུངས་ཤིག ། ཨི་ཊྚེ། དབང་། ཝེ་ཊེ། ཞུ་བ། ཙ་ལེ་ཙ་ལེ། བསྐྱོད་ཅིག་བསྐྱོད་ཅིག ། པྲ་
ཙ་ལེ་པྲ་ཙ་ལེ། རབ་ཏུ་བསྐྱོད་པ་རབ་ཏུ་བསྐྱོད་པ། ཀུ་སུ་མེ། མེ་ཏོག་འཛིན་པ། ཀུ་སུ་
མ་ཝ་ར། མེ་ཏོག་གི་མཆོད་པ་འཛིན་པ། ཨི་ལི། ཐབས་ཤེས། མི་ལི། བླ་མ་མཆོད། ཙི་
ཏི་ཛྭ་ལ། སེམས་ཀྱིས་འབར་བ། མི་པ་ན་ཡེ་སྭཱ་ཧཱ། གཞི་ཚུགས་ཤིག །ཞེས་པའོ། །གཟུངས་
ལ་དབྱེ་ན། ངོ་བོའི་སྒོ་ནས་རྣམ་སྨིན་གྱིས་ཐོབ་པའི་གཟུངས་དང་། ཐོས་བསམ་གོམས་
པས་ཐོབ་པའི་གཟུངས་དང་། སྒོམ་བྱུང་ཏིང་ངེ་འཛིན་ལས་ཐོབ་པའི་གཟུངས་དང་གསུམ།
དམིགས་ཡུལ་གྱི་སྒོ་ནས་དབྱེ་ན། བཟོད་པའི་གཟུངས་དང་། ཆོས་ཀྱི་གཟུངས་དང་། དོན་
གྱི་གཟུངས་དང་། སྔགས་ཀྱི་གཟུངས་དང་བཞི། སྔགས་ཀྱི་གཟུངས་ལའང་ཏིང་ངེ་འཛིན་
ཀྱི་གཟུངས་དང་། སྨོན་ལམ་གྱི་མཐུས་བྱིན་གྱིས་བརླབས་པའི་གཟུངས་གཉིས་ཡོད། ཨ་

575
ལོ་རྒྱུས་ཐོར་བུ། ༼ཆ༽
ར་པ་ཙ་ན་སོགས་པའི་ཕྱི་མོའི་ཡེ་གེ་ཞེ་གཉིས་རེ་རེ་ལ་གཟུགས་སྔགས་རེ་ཡོད་པ་ཐུབ་དགོངས་
དང་རྟོག་གེ་འབར་བ་སོགས་ལས་གསུངས།
འདིའི་སྔགས་ལ་གསུམ་ཡོད་དེ། གཟུངས་སྔགས་དང་། གསང་སྔགས་དང་།
རིག་སྔགས་གསུམ་ཡོད། དེ་ཡང་ཐབས་ཤེས་ཀྱིས་ངན་འགྲོ་སོགས་ལས་ཡིད་སྐྱོབས་པས་
གཟུངས་སྔགས། མ་རིག་པ་སྤོང་ཞིང་རིག་པ་སྐྱེད་པས་རིག་སྔགས། དེ་བཞིན་གཤེགས་
པའི་གསང་བ་སྟོན་པས་གསང་སྔགས་ཅེས་བཤད། ཤེས་རབ་སྙིང་པོའི་དོན་ལ་གསུམ་ཀ་
ཚང་ངོ༌། །བྱང་ས་དང་། རྟོག་གེ་འབར་བ་དང་། ཐུབ་དགོངས་དང་། ལེགས་བཤད་
གསེར་ཕྲེང་རྣམས་ལས་རྒྱས་པར་ཤེས་པར་བྱའོ། །ཤེས་རབ་སྙིང་པོས་ནི་མདོ་སྔགས་
གཉིས་ཀའི་ལམ་ཀྱི་རིམ་པ་ཆ་ཚང་བསྟན་པ་ཡིན་ནོ། །
བདེན་པ་བཞིའི་གཟུགས་བརྙན་སྲིད་པའི་འཁོར་ལོ་ཆ་ལྔ་པའི་ལོ་རྒྱུས་མཚོན་དོན་
དང་བཅས་པ་ནི། བདག་ཅག་གི་སྟོན་པ་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་སྔོན་
རྒྱ་གར་འཕགས་པའི་ཡུལ་དུ་ཞལ་ཞུགས་པའི་སྐབས། རྒྱལ་པོ་གཟུགས་ཅན་སྙིང་པོ་ལ།
ཡངས་པའི་གྲོང་ཁྱེར་གྱི་རྒྱལ་པོ་ཨུ་ཏྲ་ཡ་ནས་རིན་པོ་ཆེའི་ཁྲབ་རིན་ཆེན་པོ་ཞིག་སྐྱེས་ལ་
བསྐུར་བས། དེ་ལ་སྐྱེས་ལན་རིན་ཆེ་བ་ཞིག་བསྐུར་བསམ་ཀྱང་དེ་ལ་འོས་པའི་སྐྱེས་ལན་
རྒྱལ་པོ་རང་ཉིད་ཀྱིས་མ་རྙེད་པར་བློན་པོ་རྣམས་ལ་གྲོས་བྱེད་སྐབས། བློན་པོ་རྣམས་ཀྱིས་
སངས་རྒྱས་ནི་ཐམས་ཅད་མཁྱེན་པ་ཡིན་པས་སངས་རྒྱས་ལ་བཀའ་འདྲི་ཞུ་དགོས་ཅེས་གྲོས་
ཞུས་པ་ལྟར། རྒྱལ་པོས་སངས་རྒྱས་ལ་བཀའ་འདྲི་ཞུས་པ་ལ། སངས་རྒྱས་བཅོམ་ལྡན་
འདས་ཐུགས་རྗེ་ཅན་གྱི་ཞལ་ནས། སྟོན་པ་སངས་རྒྱས་རང་ཉིད་ཐུན་མོང་གདུལ་བྱའི་
ཐོག་མ་ལྔ་སྡེ་བཟང་པོ་དང་འབར་བའི་གཟི་བརྗིད་ལ་སོགས་པའི་ལྷ་བརྒྱད་ཁྲི་སོགས་ལ།
ཡུལ་ཝཱ་ར་ཎཱ་སིར་བདེན་པ་བཞིའི་ཆོས་ཀྱི་འཁོར་ལོ་བསྐོར་བའི་འདྲ། སྟོན་པས་གསུངས་
པའི་ཆོས་ཀྱི་སྙིང་པོ་སེམས་ཅན་རྣམས་གནས་སྐབས་འཁོར་བ་ལས་ཐར་པ་དང་། མཐར་

5c6
 ༼ཆ༽ ལོ་རྒྱུས་ཐོར་བུ།
རྣམ་པ་ཐམས་ཅད་མཁྱེན་པའི་གོ་འཕང་འཐོབ་པའི་ཆེད་དུ་ཡིན་པས། སེམས་ཅན་རྣམས་
འཁོར་བར་འཇུག་ལྡོག་གི་མཚོན་དོན་བདེན་པ་བཞིའི་གཟུགས་བརྙན་སྲིད་པའི་འཁོར་ལོ་
བྲིས་ནས་སྐུར་གསུངས་པ་ལྟར་བསྐུར་བས། རྒྱལ་པོ་དེ་ཉིད་དང་འདིའི་མངའ་འབངས་
རྒྱ་ཆེན་པོ་སངས་རྒྱས་ཀྱི་བསྟན་པ་ལ་ཞུགས་ནས་ཡུལ་ཁམས་དེ་དག་ལ་སངས་རྒྱས་ཀྱི་
བསྟན་པ་རིན་པོ་ཆེ་དར་ཞིང་བདེ་སྐྱིད་རྫོགས་ལྡན་གྱི་དཔལ་ལ་དུས་ཡུན་རིང་ལོངས་སྤྱོད་
པ་དང་། ས་དང་ལམ་གྱི་རིམ་པ་བརྒྱུད་ནས་ཐར་པ་དང་ཐམས་ཅད་མཁྱེན་པའི་གོ་འཕང་
སྒྲུབ་མཁན་ཤིན་ཏུ་མང་པོ་བྱུང་། སྲིད་པའི་འཁོར་ལོ་ཇི་ལྟར་འབྲི་ཚུལ་ནི། མི་རྟག་པ་
དེ་སྲིན་མོ་ཁྲོས་པའི་རྣམ་པ་ཅན་འཆི་བདག་གི་བདུད་དམར་པོ་དེས་འཁོར་ལོ་ཆ་ལྔ་པ་འཛིན་
པ༑ འཁོར་ལོ་དེའི་དཀྱིལ་དུ་དུག་གསུམ་མཚོན་བྱེད་ཕག་སྦྲུལ་བྱ་གསུམ་གྱི་གཟུགས་བརྙན།
གཡས་ཕྱོགས་སུ་དཀར་པོ་དང་དེ་ནང་གི་གང་ཟག་རྣམས་ནི། མཐོ་རིས་ལྷ་མིའི་གོ་འཕང་
དང་དེར་འགྲོ་མཁན་མཚོན་བྱེད། གཡོན་ཕྱོགས་སུ་ནག་པོ་དང་དེ་ནང་གི་གང་ཟག་རྣམས་
ངན་སོང་གི་གནས་དང་དེར་འགྲོ་མཁན་མཚོན་བྱེད། ཆ་ལྔ་ནི། ལྷ་དང་མིའི་གནས་གཉིས་
སྟེང་། དམྱལ་བ་ཡི་དྭགས་དུད་འགྲོ་གསུམ་གྱི་གནས་འོག་ཏུ་བྲིས། ཁམས་གོང་མ་རྣམས་
སུ་སྡུག་བསྔལ་དངོས་སུ་མེད་ཀྱང་ཁྱབ་པ་འདུ་བྱེད་ཀྱི་སྡུག་བསྔལ་ཡོད། འདོད་ལྷ་རྣམས་
འཆི་ཁར་ཞག་བདུན་རིང་ལྟས་མེ་ཏོག་གི་ཕྲེང་བ་རྙིང་། གོས་དང་ལུས་ལ་དྲི་ངན་བྱུང་
བ་སོགས་ཀྱི་སྡུག་བསྔལ། འདིར་ལྷ་མ་ཡིན་ལོགས་སུ་མ་བཤད་ཀྱང་དེ་ལ་ནི་འཁྲུགས་རྩོད་
ཀྱི་སྡུག་བསྔལ་ཆེ། དམྱལ་བ་ལ་ཚ་གྲང་གི་སྡུག་བསྔལ། ཡི་དྭགས་ལ་བཀྲེས་སྐོམ་གྱི་སྡུག་
བསྔལ། དུད་འགྲོ་ལ་གསོད་རྡུང་བཀོལ་སྤྱོད་ཀྱི་སྡུག་བསྔལ། མི་ལ་སྐྱེ་རྒ་ན་འཆིའི་སྡུག་
བསྔལ་སོགས། དོན་དུ་འགྲོ་བ་རིགས་དྲུག་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་
ལས་མ་འདས་ལ། དེ་དག་ཏུ་སྐྱེ་བ་ཡང་རྒྱུ་མེད་རྐྱེན་མེད་མ་ཡིན་པ་རྒྱུ་རྐྱེན་རྣམས་ལ་ལྟོས་
དགོས། དེ་ཡང་ཡན་ལག་དང་པོ་ཐོག་མའི་མ་རིག་པ་སོགས་འཕེན་བྱེད་ཀྱི་རྒྱུ་གསུམ་གྱིས་

ལོ་རྒྱུས་ཐོར་བུ། ༼ཆ༽ 577
འཕངས་ཞིང་། འགྲུབ་བྱེད་ཀྱི་རྒྱ་སྲེད་ལེན་སྲིད་གསུམ་གྱིས་སྔར་བསགས་པའི་འཕེན་བྱེད་
ཀྱི་ལས་ལ་གསོས་འདེབས་པ་ལས། སྐྱེ་བ་ཕྱི་མའི་རྟེན་ལ་འཕངས་འབྲས་ཕྱེད་དང་ལྔ་དང་།
གྲུབ་འབྲས་གཉིས་བཅས་ཕྱེད་དང་བདུན་པོ་རྣམས་རིམ་པས་འབྱུང་བའི་ཚུལ་གཞུང་ལས་
ཤེས་པར་བྱའོ། །
འདིར་རྟེན་འབྲེལ་ཡན་ལག་བཅུ་གཉིས་མཚོན་ཚུལ་གྱི་དཔེ་འགོད་ཚུལ་ནི། ཡན་
ལག་དང་པོ་ཐོག་མའི་མ་རིག་པ་ནི། རྒན་པོ་ལོང་བ་དང་འདྲ། གཉིས་པ་འདུ་བྱེད་ཀྱི་ལས་
ནི༑ རྫ་མ་བཟོ་བ་དང་འདྲ། གསུམ་པ་རྣམ་ཤེས་ནི། སྤྲེའུ་དང་འདྲ། བཞི་པ་མིང་གཟུགས་
ཅི་རིགས་ཀྱི་རྟེན་འབྲེལ་ནི། སྐྱེས་བུ་གྲུར་ཞུགས་པ་དང་འདྲ། ལྔ་པ་སྐྱེ་མཆེད་ནི། ཁང་
པ་སྟོང་པ་དང་འདྲ། དྲུག་པ་རེག་པ་ནི། ཕྲུག་གུ་དང་འདྲ། བདུན་པ་ཚོར་བ་ནི། མིག་
ལ་མདའ་འཕོག་པ་དང་འདྲ། བརྒྱད་པ་སྲེད་པ་ནི། སྐྱེས་བུ་ཆང་འཐུང་བ་དང་འདྲ། དགུ་
པ་ལེན་པ་ནི། ཤིང་ཐོག་བཏུ་བ་དང་འདྲ། བཅུ་པ་སྲིད་པ་ནི། བུད་མེད་སྦྲུམ་མ་དང་
འདྲ། བཅུ་གཅིག་པ་སྐྱེ་བ་ནི། བུད་མེད་ལས་བུ་བཙས་པ་དང་འདྲ། བཅུ་གཉིས་པ་རྒྱ་
ཤི་ཅི་རིགས་ཀྱི་རྟེན་འབྲེལ་ནི། རྒན་མོ་རོ་ཁུར་པ་དང་འདྲ།། ཇི་ལྟར་འདྲ་ཚུལ་ནི་མང་
དོགས་ནས་མ་བྲིས། གཞུང་ལས་ཤེས་པར་བྱའོ། །སྟེང་གི་ནམ་མཁའ་ལ་སངས་རྒྱས་
བཟང་པོའི་བཞེངས་སྟངས་ཅན་གྱིས་གཡོན་སྐྱབས་སྦྱིན་གྱི་ཕྱག་རྒྱ་མཛད་པ་ནི། རིགས་
དྲུག་གི་སེམས་ཅན་ཐམས་ཅད་ཀྱི་སྐྱབས་བྱེད་པའི་མཚོན་དོན། ཕྱག་གཡས་ཀྱི་མཛུབ་
མོ་ཟླ་བའི་དཀྱིལ་འཁོར་ཉ་གང་བ་འདྲ་བ་མཛད་པ་ནི། སྒྲིབ་པ་སྤངས་པའི་འགོག་བདེན་
མཚོན་བྱེད་དུ་སྟོན་པའོ། །དཀྱིལ་འཁོར་ཆ་ལྔ་པས་སྡུག་བསྔལ་གྱི་བདེན་པ་མཚོན། དཀྱིལ་
འཁོར་དབུས་ཀྱི་ཕག་སྦྲུལ་བྱ་གསུམ་གྱི་གཟུགས་བརྙན་གྱིས་ཉོན་མོངས་པའི་ཀུན་འབྱུང་
བདེན་པ་མཚོན། ཕྱིའི་རྟེན་འབྲེལ་ཡན་ལག་བཅུ་གཉིས་པོ་མཚོན་བྱེད་རྣམས་ཀྱིས་ལས་
དང་ཉོན་མོངས་ཀྱི་དབང་གིས་འཁོར་བར་འཁོར་ཚུལ་མཚོན། དེ་དག་ཐམས་ཅད་འཆི་

578
 ༼ ཆ༽ ལོ་རྒྱུས་ཐོར་བུ།
བདག་གི་ལྟོ་བར་གནས་ཤིང་འཆི་བདག་གི་ཁས་འཛིན་པ་ནི། སྡུག་ཀུན་གཉིས་མ་སྤངས་
ཕྱིན་ཆད་འཆི་བདག་གི་ཁ་ནས་མི་ཐར་པ་མཚོན། འཁོར་བ་ལས་ཐར་པའི་སྐྱབས་དངོས་
ནི་ལམ་བདེན་ཡིན་པས། སྟེང་གི་ནམ་མཁའ་ལ་སངས་རྒྱས་ཐུགས་རྗེ་ཅན་བཞེངས་སྟངས་
ཅན་གྱིས་ལམ་བདེན་སྐྱབས་དངོས་ཡིན་པ་དེ་མཚོན། འོག་ཏུ། བརྩམས་པར་བྱ་ཞིང་
དབྱུང་བར་བྱ། །སངས་རྒྱས་བསྟན་ལ་འཇུག་པར་བྱ། །འདམ་བུའི་ཁྱིམ་ན་གླང་ཆེན་
བཞིན། །འཆི་བདག་སྡེ་ནི་གཞོམ་པར་བྱ། །གང་ཞིག་རབ་ཏུ་བག་ཡོད་པས། །ཆོས་
འདུལ་འདི་ལ་སྤྱོད་འགྱུར་ན། ། སྐྱེ་བའི་འཁོར་བ་རབ་སྤངས་ནས། །སྡུག་བསྔལ་ཐ་མར་
བྱེད་པར་འགྱུར། །ཞེས་འབྲི།
དེ་ཡང་དང་པོར་ཐོག་མའི་མ་རིག་པས་ཀུན་སློང་བྱས་ནས་དེ་དག་ཏུ་སྐྱེ་ངེས་ཀྱི་
ལས་བསགས་ཤིང་། །ལས་དེ་བསགས་པའི་སྐད་ཅིག་གཉིས་པ་ནས་འགག་ཀྱང་འབྲས་
བུ་ཆུད་མི་ཟ་བའི་ཚུལ་ལ། ནང་པའི་གྲུབ་མཐའ་སྨྲ་བ་རྣམས་ཀྱི་འདོད་ཚུལ་མི་འདྲ་བ་མང་
པོ་ཡོད་པ་ནི། རྩ་ཤེས་ལས། གལ་ཏེ་སྨིན་པའི་དུས་བར་དུ། །གནས་ན་ལས་དེ་རྟག་
པར་འགྱུར། །གལ་ཏེ་འགག་ན་འགག་གྱུར་པས། །འབྲས་བུ་ཇི་ལྟར་སྐྱེད་པར་འགྱུར།།
ཞེས་གསུངས་པ་ལྟར། གཞན་སྡེ་རྩོད་པའི་ལན་དུ། བྱེ་བྲག་སྨྲ་བ་ཁ་ཅིག་ཐོབ་པ་ཁས་
བླངས་པ་དང་། བྱེ་བྲག་སྨྲ་བ་ཁ་ཅིག་ཆུད་མི་ཟ་བ་ཁས་བླངས་ནས་སྐྱོན་སྤོང་བྱེད། ཁ་
ཆེའི་བྱེ་བྲག་སྨྲ་བ་དང་མདོ་སྡེ་བ་རྣམས་རྣམ་ཤེས་ཀྱི་རྒྱུན་ཁས་བླངས་ནས་སྐྱོན་སྤོང་། ལུང་
གི་རྗེ་འབྲང་གི་སེམས་ཙམ་པས་ཀུན་གཞི་ཁས་བླངས་ནས་སྐྱོན་སྤོང་། རིགས་པའི་རྗེས་
འབྲང་གི་སེམས་ཙམ་པ་དང་རང་རྒྱུད་པ་རྣམས་ཡིད་ཀྱི་རྣམ་ཤེས་ཀྱི་སྟེང་ནས་སྐྱོན་སྤོང་།
ཐལ་འགྱུར་པས་ཞིག་པ་དངོས་པོར་ཁས་བླངས་པའི་སྟེང་ནས་སྐྱོན་སྤོང་མཛད་པ་རྣམས་
ལས་ཤེས་སླའོ། །རང་རྒྱུད་པ་མན་ཆད་ཀྱི་ནང་པའི་གྲུབ་མཐའ་སྨྲ་བ་རྣམས་ཀྱིས་གང་
ཟག་བཏགས་དོན་བཙལ་ནས་རྙེད་རྒྱུའི་མཚན་གཞི་འཇོག་ཚུལ་དེ་དག་གི་སྟེང་ནས་དཔྱད་

ལོ་རྒྱུས་ཐོར་བུ། ༼ཆ༽ 579
ནའང་གོ་བདེའོ། །ཐལ་འགྱུར་པའི་ལུགས་ལ། ལས་ཞིག་པ་ལས་ཡིན་པས་བློ་ལ་འཆར་
བདེའོ། །དེས་ན་ལས་དེ་ལ་ཚར་གཅིག་པའི་སྲེད་ལེན་གཉིས་ཀྱིས་གསོས་བཏབ་པའི་རྐྱེན་
གྱིས། ལས་དེ་ཉིད་ཡང་སྲིད་འགྲུབ་པའི་ནུས་པ་མཐུ་ཅན་དུ་འགྱུར་པ་དེ། །ལས་དེ་དང་
ཚར་གཅིག་པའི་བཅུ་པ་སྲིད་པ་ཡིན་ལ། དང་པོ་ནས་འགྲུབ་བྱེད་ཀྱི་ངོ་བོར་སོང་ཟིན་པའི་
ལས་སྟོབས་ཆེན་འགའ་ཞིག་དམིགས་བསལ་ཀྱང་ཡོད།
དེ་དག་ལས་སྐྱེ་བ་ཕྱི་མའི་རྟེན་ལ་སྐྱེ་རྒ་ན་འཆི་སོགས་འཕངས་འབྲས་ཕྱེད་དང་བདུན་
རིམ་པའི་འགྲུབ་པ་ནི། ཚར་གཅིག་པའི་རྟེན་འབྲེལ་ཡན་ལག་བཅུ་གཉིས་ཚེ་སྔ་ཕྱི་གཉིས་
ལ་འགྲུབ་ཚུལ་ཡིན། ཚེ་སྔ་མ་ལ་འཕེན་བྱེད་ཀྱི་རྒྱུ་ཕྱེད་དང་གསུམ་དང་། ཚེ་བར་པ་ལ་
སྒྲུབ་བྱེད་ཀྱི་རྒྱུ་གསུམ་དང་། ཚེ་ཐ་མའི་རྟེན་ལ་འཕངས་འབྲས་ཕྱེད་དང་ལྔ་དང་གྲུབ་འབྲས་
གཉིས་ཏེ་བདུན་བསྒྲུབ་པའང་ཡོད། ལས་སྟོབས་ཆེ་ཆུང་དང་བསགས་སྔ་ཕྱིའི་དབང་གིས་
རྟེན་འབྲེལ་ཚར་གཞན་གྱིས་བར་ཏུ་ཆོད་པའང་ཡོད་དོ། །
རྟེན་འབྲེལ་ཡན་ལག་བཅུ་གཉིས་པོ་དེ་དག་ཉོན་མོངས་དང་ལས་དང་སྡུག་བསྔལ་
གྱི་ལམ་གསུམ་དུ་འདུ་ཚུལ་དང་། ཕན་ཚུན་རྒྱུ་རྐྱེན་བྱེད་ཚུལ་ནི། དབུ་མ་རྟེན་འབྲེལ་
སྙིང་པོ་ལས། བཅུ་གཉིས་ཆོས་ནི་གསུམ་དུ་འདུ། །དང་པོ་བརྒྱད་པ་དགུ་ཉོན་མོངས། །གཉིས་
པ་བཅུ་པ་ལས་ཡིན་ཞིང་། །ལྷག་མ་བདུན་ནི་སྡུག་བསྔལ་ཡིན། །གསུམ་པོ་དག་ལས་གཉིས་
འབྱུང་སྟེ། །གཉིས་ལས་བདུན་འབྱུང་བདུན་ལས་ཀྱང་། །གསུམ་འབྱུང་སྲིད་པའི་འཁོར་
ལོ་དེ། །ཉིད་ནི་ཡང་དང་ཡང་དུ་འཁོར། །ཞེས་གསུངས། ཐོག་མའི་མ་རིག་པ་ལ། ལས་
འབྲས་ལ་རྨོངས་པ་དང་། དེ་ཁོ་ན་ཉིད་ལ་རྨོངས་པ་གཉིས་ལས་ཕྱི་མ་གཙོ། དེ ས་ལས་
བསགས་ཚུལ། དབུ་མ་རིན་ཆེན་ཕྲེང་བ་ལས། ཇི་སྲིད་ཕུང་པོ་འཛིན་ཡོད་པ། །དེ་སྲིད་
དེ་ལ་ངར་འཛིན་ཡོད། །ངར་འཛིན་ཡོད་ན་ཡང་ལས་དེ། །དེ་ལས་ཡང་ནི་སྐྱེ་བ་ཡིན།།
ཞེས་ཕུང་པོ་བདེན་འཛིན་འཁོར་བའི་རྩ་བར་བཤད་པ། དབུ་མ་ལ་འཇུག་པ་ལས། དང་

580
 ༼ཆ༽ ལོ་རྒྱུས་ཐོར་བུ།
པོར་ང་ཞེས་བདག་ལ་ཞེན་གྱུར་ཅིང་། །བདག་གི་འདི་ཞེས་དངོས་ལ་ཆགས་བསྐྱེད་པ། །ཟོ་
ཆུན་འཕྱན་ལྟར་རང་དབང་མེད་པ་ཡི། །འགྲོ་ལ་སྙིང་རྗེ། ཞེས་གང་ཟག་གི་བདག་འཛིན་
འཁོར་བའི་རྩ་བར་བཤད་ཀྱང་། བདག་འཛིན་དེ་གཉིས་འཛིན་སྟངས་མི་འགལ་བས་སྐྱོན་
མེད་དེ། གཞན་དུ་ན། དབུ་མ་བཞི་བརྒྱ་པ་ལས། ཞི་སྒོ་གཉིས་པ་མེད་པ་དང་། །ཞེས་པ་
དང་འགལ་བར་འགྱུར་བའི་ཕྱིར་རོ། །རིན་ཆེན་ཕྲེང་བའི་ལུང་ལ་རང་རྒྱུད་པ་མན་ཆད་
ཀྱི་ལུགས་ལ་ཞིབ་ཆ་དགོས་སོ། །སྤྱིར་བདེན་བཞི་བསྟན་རིམ་ལ། རྒྱུ་འབྲས་དོན་རིམ་
དང་། ཡུལ་ཅན་མངོན་རྟོགས་སྐྱེ་རིམ་གཉིས་ལས། དང་པོ་ནི། མངོན་རྟོགས་རྒྱན་ལས།
རྒྱུ་དང་ལམ་དང་སྡུག་བསྔལ་དང་། །འགོག་པ་ལ་ནི་གོ་རིམ་བཞིན། །དེ་དག་བརྒྱད་དང་
བདུན་དང་ནི། །ལྔ་དང་བཅུ་དྲུག་ཅེས་བསྒྲགས་སོ། །ཞེས་དང་། གཉིས་པ་ནི། ནད་ནི་
ཤེས་བྱ་ནད་ཀྱི་རྒྱུ་ནི་སྤང་བྱ་ལ། ། བདེར་གནས་ཐོབ་བྱ་སྨན་ནི་བསྟེན་པར་བྱ་བ་ལྟར། །སྡུག་
བསྔལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་བྱ་སྤང་བྱ་རིག་པར་བྱ་ཞིང་བསྟེན་
པར་བྱ། །ཞེས་རྒྱུད་བླ་མར་གསུངས། འགྲོ་བ་རྣམས་དེ་ལྟ་བུའི་འཁོར་བ་ལ་དུས་ནམ་
ཞིག་ནས་འཁོར་ཞེ་ན། ཐོག་མ་མེད་པ་ནས་སྟེ། རྩ་བ་ཤེས་རབ་ལས། འཁོར་བ་འབའ་
ཞིག་སྔོན་གྱི་མཐའ། །ཡོད་པ་མིན་པར་མ་ཟད་ཀྱི། །ཞེས་པ་ནས། དངོས་རྣམས་ཐམས་
ཅད་ཉིད་ལ་ཡང་། །སྔོན་གྱི་མཐའ་ནི་ཡོད་མ་ཡིན། །ཞེས་གསུངས། དུས་ནམ་གྱི་བར་
འཁོར་ཞེ་ན། ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་ཞི་ཁྲིད་མཛད་གང་
ཡིན་དང་། །ཞེས་པ་ལྟར་དགྲ་བཅོམ་པའི་འབྲས་བུ་ཐོབ་པ་ན་འཁོར་བ་ལས་གྲོལ་ལོ། །དེའི་
ཚེ་འཁོར་བ་དང་ཉོན་སྒྲིབ་ལས་གྲོལ་ཀྱང་ཤེས་སྒྲིབ་ལས་མ་གྲོལ་པས། བྱང་ཆུབ་བར་དུ་
བདག་ནི་སྐྱབས་སུ་མཆི། །ཞེས་པའི་བྱང་ཆུབ་ལ་ཐེག་ཆེན་གྱི་བྱང་ཆུབ་དགོས་སམ་དཔྱད།
བཞི་བརྒྱ་པ་ལས། ཉན་པ་པོ་དང་ཉན་བྱ་དང་། ། སྨྲ་པོ་འབྱུང་བ་ཤིན་ཏུ་དཀོན།།
དེ་ཕྱིར་མདོར་ན་འཁོར་བ་ནི། །མཐའ་ཡོད་མ་ཡིན་མཐའ་མེད་མིན། །ཞེས་གསུངས་

581
ལོ་རྒྱུས་ཐོར་བུ། ༼ཆ༽
པ་ལྟར། དེ་གསུམ་འཛོམས་ན་འཁོར་བ་མཐའ་མེད་པ་མིན་མོད་དེ་ཤིན་ཏུ་དཀོན་ནོ། །འོ་
ན༑ འཁོར་བ་དང་། འཁོར་ཚུལ་དང་། དེའི་རྩ་བ་ཇི་ལྟ་བུ་ཞིག་ཡིན་ཞེ་ན། ལས་ཉོན་
གྱིས་འཕངས་པའི་སྐྱེ་རྒ་ན་འཆི་ནི་འཁོར་བ་ཡིན་ཏེ། མདོ་སྡུད་པ་ལས། སྐྱེ་རྒ་འཆི་དང་
མྱ་ངན་རྦ་རླབས་འཁྲུགས་པ་ཡིས། །འཁོར་བའི་རྒྱ་མཚོ་དེར་ནི་རྟག་ཏུ་འཁོར་འགྱུར་བ།།
ཞེས་གསུངས། དེ་དག་འཁོར་བ་འཁོར་ཚུལ། དེ་ཡང་འཇུག་པ་ལས། ཟོ་ཆུན་འཕྱན་
ལྟར། ཞེས་སོགས་སྙིང་རྗེ་སྐྱེ་བའི་རྒྱུ་རྐྱེན་འགྲོ་བ་རྣམས་སྡུག་བསྔལ་ཀྱིས་མནར་ཚུལ་ཟོ་
ཆུན་གྱི་འཕྲུལ་འཁོར་ལྟར་ཁྱད་པར་དྲུག་གིས་འཁོར་ཚུལ་གསུངས་པའི་ཕྱིར། འཁོར་བའི་
རྩ་བ་ནི། རང་གི་རིགས་འདྲ་བརྒྱུད་མར་བྱུང་བའི་དབང་གིས་སྔོན་གང་ཟག་དེ་ཉིད་རང་
དབང་མེད་པར་སྲིད་རྩེ་ནས་མནར་མེད་ཀྱི་བར་དུ་འཁོར་བ་ཞིག་དགོས། དེ་ལྟར་རྒྱུན་
ལ་བསམས་ནས་བཞག་ན། རང་རྒྱུད་ཀྱི་མ་རིག་པ་དེ་དེའི་གནས་སྐབས་ཀྱི་འཁོར་བའི་
རྩ་བར་མི་རིགས་ཤིང་། དེའི་དབང་གིས་སླར་འཁོར་བ་ལ་ཡང་བྱེད་མི་རུང་སྟེ། འཁོར་
རྩ་རྒྱུད་ལ་མེད་པའི་སོ་སྐྱེ་ཡང་འཇོག་དགོས་པ་ཧ་ཅང་ཐལ་བའི་ཕྱིར་དང་། ཐོག་མའི་
མ་རིག་པ་དང་འཁོར་བའི་རྩ་བ་གཉིས་ལ་མུ་བཞི་བརྩི་ཚུལ་ཡོད་པའི་ཕྱིར་རོ། །འཁོར་
བའི་རྩ་བའི་མཚན་གཞི་འདོད་ཚུལ་མི་འདྲ་བ་དུ་མ་ཡོད། ནང་པའི་གྲུབ་མཐའ་སྨྲ་བ་བཞི་
ཀས་རྩ་ཉོན་དྲུག་གི་ཐེ་ཚོམ་མ་གཏོགས་གཞན་ལྔ་ཀ་ལ་འཁོར་བའི་རྩ་བ་ཡོད་པར་འདོད་
པ་འདྲ་ཡང་། དེ་དག་གི་ནང་ནས་གཙོ་མི་གཙོ་ལ་ཁྱད་པར་འདོད་དེ།
དེའི་དབང་གིས་ཐར་ལམ་སྒྲུབ་པའི་རྟེན་རིགས་འཇོག་ཚུལ་ཡང་མི་འདྲ་བ། དཔེར་
ན༑ བྱེ་བྲག་སྨྲ་བས་འདོད་ཆགས་འཁོར་རྩའི་གཙོ་བོར་འདོད་པ། མཛོད་རྩ་ལས། འདོད་
ཆགས་དེ་བཞིན། ཞེས་དང་། དེའི་རྒྱུ་མཚན་གྱིས་རིགས་ཀྱི་ངོ་བོ་འདོད་ཆུང་ཆོག་ཤེས་
ལ་འདོད་པ། དེ་ཉིད་ལས། མ་ཆགས་འཕགས་རིགས། ཅེས་དང་། སྲིད་པའི་རྩ་བ་ཕྲ་
རྒྱས་དྲུག །ཅེས་གསུངས་པས། དེའི་ལུགས་ལ་མཐོང་སྤངས་སུ་གྱུར་པའི་ཉོན་མོངས་

582
 ༼ཆ༽ ལོ་རྒྱུས་ཐོར་བུ།
ལ་འཁོར་བའི་རྩ་བ་ཡིན་པ་ཡོད་མེད་དཔྱད། མདོ་སྡེ་པས་འཁོར་རྩ་བདག་འཛིན་འཇོག་
པའི་ཕྱོགས་ཤིག་ཤེས་ཀྱང་། བདག་འཛིན་རགས་པ་ཙམ་ལས་ངོས་མ་ཟིན། དེ་བཞིན་
གཉེན་པོའི་གཙོ་བོ་བདག་མེད་བསྒོམ་དགོས་པར་བསམས་ཀྱང་། དེ་མངོན་སུམ་དུ་འཆར་
ཚུལ་བློར་མི་བདེ་བས། ཆོས་བཟོད་ཀྱིས་མི་རྟག་པ་སྣང་ཡུལ་དུ་བྱས་པའི་ཤུགས་ལ་རྟོགས་
པར་འདོད་ལ། དེའི་རྒྱུ་མཚན་གྱིས་རིགས་ཀྱི་ངོ་བོ་ཟག་མེད་སེམས་ཀྱི་ས་བོན་འདུས་བྱས་
ཡིན་པ་ཞིག་ལ་འདོད། སེམས་ཙམ་པས་དེའི་སྟེང་དུ་ཐེག་ཆེན་ལུགས་ཀྱི་སྤང་བྱ་ཁྱད་པར་
བ་ཞིག་ཡོད་དགོས་ཤིང་། དེའང་ཐམས་ཅད་མཁྱེན་པ་ཐོབ་པ་ལ་གེགས་ཀྱི་གཙོ་བོ་ཤེས་
སྒྲིབ་ཅེས་ཐམས་ཅད་ཀྱི་སྟེང་དུ་ལོག་པར་ཞུགས་ནས་སྒྲོ་འདོགས་མཁན་ཞིག་ཡོད་དགོས་
པར་བསམས་ནས། ཆོས་ཀྱི་བདག་འཛིན་རགས་པ་བསྣན་དེ་གང་ཟག་གི་བདག་འཛིན་
དང་དེ་གཉིས་ཀ་ལ་འཁོར་བའི་རྩ་བ་ལྷན་སྐྱེས་རེ་ཡོད་པར་འདོད་ཅིང་། ལུང་གི་རྗེས་འབྲང་
གི་སེམས་ཙམ་པའི་ལུགས་ལ་འདུས་བྱས་ཐམས་ཅད་ཀུན་གཞིའི་སྟེང་གི་བག་ཆགས་སྨིན་
པ་ལས་འབྱུང་དགོས་པས། རིགས་ཀྱང་དེའི་སྟེང་གི་ཟག་མེད་ཡེ་ཤེས་སྐྱེ་རུང་གི་ནུས་པ་
ཞིག་ལ་འདོད་ལ། རིགས་པའི་རྗེ་འབྲང་གི་སེམས་ཙམ་པས་འདུས་བྱས་ཐམས་ཅད་ཡིད་
ཀྱི་རྣམ་ཤེས་ཀྱི་སྟེང་གི་བག་ཆགས་སྨིན་པ་ལས་འབྱུང་བར་འདོད་པས། དེའི་ལུགས་ལ་
རིགས་ནི་ཡིད་ཀྱི་རྣམ་ཤེས་སྟེང་གི་ཟག་མེད་སེམས་ཀྱི་ས་བོན་ནམ་ནུས་པ་ཞིག་ཡིན་ནོ།།
དེ་དག་མདོ་སྡེ་རྒྱན་ལས། ཡོད་དང་མཆོག་དང་མཚན་ཉིད་དང་། །ཞེས་སོགས་ལས་
རྒྱས་པར་ཤེས་པར་བྱའོ། །རང་རྒྱུད་པས་བདེན་འཛིན་གྱིས་འཁོར་རྩ་བྱེད་པའི་ཕྱོགས་
རྟོགས་ནའང་བདག་འཛིན་ཕྲ་མོ་ཀུན་ཇི་ལྟ་བ་བཞིན་ངོས་མ་ཟིན་ཞིང་། རྣལ་འབྱོར་སྤྱོད་
པའི་དབུ་མ་རང་རྒྱུད་པས་ཐེག་པ་གསུམ་གྱི་ཤེས་རབ་ཀྱི་རྟོགས་རིགས་མི་འདྲ་བར་འདོད་
པ་དང་། དེའི་དབང་གིས་གྲུབ་མཐའ་འོག་མས་འདོད་པའི་བདག་འཛིན་འགའ་རེ་འཁོར་
བའི་རྩ་བར་བཞག་ལ། མདོ་སྡེ་སྤྱོད་པའི་དབུ་མ་རང་རྒྱུད་པས་ཉན་རང་གི་ཤེས་རབ་ཀྱི་

58
ལོ་རྒྱུས་ཐོར་བུ། ༼ཆ༽
རྟོགས་རིགས་འདྲ་བར་འདོད་ནའང་། ཐེག་པ་ཆེ་ཆུང་གི་ཤེས་རབ་ཀྱི་རྟོགས་རིགས་མི་
འདྲ་བར་འདོད་པས། འདིའི་དབང་གིས་གྲུབ་མཐའ་འོག་མས་འདོད་པའི་བདག་འཛིན་
འགའ་རེ་འཁོར་བའི་རྩ་བར་འདོད། ཐལ་འགྱུར་གྱུར་
པས་པས་
ཐ་ཐམས་ཅད་མཁྱེན་པ་ཐོབ་པ་ལ་གེགས་
བྱེད་ཀྱི་ཤེས་སྒྲིབ་ཟུར་དུ་འདོད་ནའང་། ཐེག་པ་གསུམ་པོ་གང་གི་དབང་དུ་བྱས་རུང་། ཐར་
པ་ཐོབ་པ་ལ་གེགས་བྱེད་ཀྱི་གཙོ་བོ་འཁོར་བའི་རྩ་བ་བདག་འཛིན་ཕྲ་མོས་བྱེད་པར་འདོད་
པས། དེ་གཅོད་བྱེད་བདེན་མེད་བསྒོམས་དགོས་པའང་ཐེག་པ་གསུམ་ཀ་ལ་འདྲ་བས། ཞི་
སྒོ་གཅིག་བུ་ཡིན་ཞེས་འདོད་ལ། ཐལ་རང་གཉིས་སེམས་ཀྱི་གནས་ལུགས་མཐར་ཐུག་
བདེན་པས་སྟོང་པ་རིགས་སུ་འཇོག་པ་འདྲ་ནའང་། རང་རྒྱུད་པས་མཐོང་སྒོམ་གྱི་སྤང་
བྱའི་དྲི་མས་དག་པའི་ཆ་རིམ་པར་འགོག་བདེན་དུ་འགྲོ་ཚུལ་དང་། འགོག་བདེན་དེ་སྟོང་
ཉིད་ཡིན་པ་དང་། འགོག་པ་དེ་དག་རང་སྟེང་དུ་མཐོང་ཚུལ་སོགས་ལ་འགྱུར་པ་ལྟ་བུའི་
འཇོག་ཚུལ་བདེ་མོ་ཞིག་མི་ཐུབ་པ་རྟོགས་རིགས་སོ་སོར་བཞག་པའི་དབང་གིས་ཡིན་ལ།
རྟོགས་རིགས་ལ་ཞིབ་ཆ་དགོས། རང་བཞིན་མེད་པར་མངོན་སུམ་དུ་རྟོགས་པ་ཐེག་དམན་
ལ་མེད་པར་འདོད་པས་ཀྱང་ཡིན་ནོ། །དེས་ན། ཆོས་ཀྱི་དབྱིངས་ལ་དབྱེར་མེད་ཕྱིར།།
ཞེས་པའི་རྩོད་ལན་ཡང་། ཐེག་པ་གསུམ་ཀས་སེམས་ཀྱི་ཆོས་ཉིད་བསྒོམས་པར་འདྲ་ཡང་།
ཟིན་བྱེད་ཐབས་ཀྱི་ཆ་སོགས་མི་འདྲ་བས་སྟོབས་ཆེ་ཆུང་དང་མཆོག་དམན་བྱུང་བ་ཡིན་
ཞེས་ལན་འདེབས་རྒྱུ་བཞག་ནས། ནམ་མཁའ་གཟུགས་ཅན་ཀུན་ལ་གོ་འབྱེད་པ་ལྟར།
སེམས་ཀྱི་བདེན་སྟོང་དེས་ཐེག་པ་གསུམ་ཀའི་ལམ་ལ་གོ་འབྱེད་པས་རྟེན་བྱེད་པར་འདྲ་ནའང་
ལམ་རང་རང་གི་ངོ་བོ་མི་འདྲ་བ་ཡིན། ཞེས་ལན་འདེབས་ལ། དེ་ཐལ་འགྱུར་པའི་གཞལ་
ན་རྒྱུ་མཚན་གྱིས་བྱེད་པའི་རིགས་སུ་འགྱུར་ཚུལ་མེད་པར། རྟེན་བྱེད་ཚུལ་དེ་ཙམ་ཞིག་
ཡིན་ཚེ། ཉོན་མོངས་རྣམས་ཀྱང་སྐྱེ་བ་ལ་གོ་འབྱེད་པས། དེ་ཡང་རྟེན་དུ་ཐལ་བ་སོགས་
འབྲེལ་མེད་ཀྱི་སྐྱོན་འཇུག་གོ །རྒྱུ་མཚན་འདི་ལ་བརྟེན་ནས་འཕགས་པ་གྲོལ་སྡེས་ཉི་སྣང་

584
 ༼ཆ༽
 ལོ་རྒྱུས་ཐོར་བུ།
རང་རྒྱུད་པའི་གཞུང་དུ་བྱས་ནས་མཛད་ཀྱང་རིགས་ཀྱི་རྩོད་ལན་ཀྱི་ཐད་འདི་ཐལ་འགྱུར་
བོ་དང་སྒོ་བསྟུན་པ་ཡིན་ལ། བཞི་བརྒྱ་པ་ལས། ཆོས་ཀྱི་དབྱིངས་ལ་དབྱེར་མེད་ཕྱིར།།
ཁྱེད་ལ་ཐེག་པའི་རྣམ་དབྱེ་མེད། །ཅེས་པའང་། ཆོས་དབྱིངས་སུ་རོ་གཅིག་པའི་གཏན་
ཚིགས་ཀྱིས་མཐར་ཐུག་ཐེག་པ་སོ་སོ་བ་མེད་པར་བསྒྲུབས་པ་ཡིན་ན། འཁོར་འདས་ཀྱང་
སོ་སོ་བ་མེད་པར་འགྱུར་བས། དེའི་དོན་གང་ལ་དམིགས་ནས་གཙོ་བོར་བསྒོམས་པ་ས་
དེའི་ངོ་བོ་དྲི་མི་ཟད་པའི་ཆོས་དབྱིངས་སུ་འདྲ་བའི་དོན་དུ་བྱེད་དགོས་ཏེ། དེ་ལྟར་བྱས་
ན་མངོན་རྟོགས་རྒྱན་ལས་གསུངས་པ་དང་ཆོ་ཐམས་ཅད་འདྲའོ། །དབུ་མ་ལ་འཇུག་པ་
ལས། དང་པོར་ང་ཞེས། ཅེས་དང་། བདག་གིས་འདི་ཞེས། ཅེས་བདག་འཛིན་ལྷན་
སྐྱེས་གཉིས་འཁོར་བའི་རྩ་བར་བཤད་པ་མི་རིགས་པར་ཐལ། བཞི་བརྒྱ་པ་ལས། ཞི་སྒོ་
གཉིས་པ་མེད་པ་དང་། ཞེས་གསུངས་པའི་ཕྱིར། ཞེ་ན། གང་ཟག་རང་བཞིན་གྱིས་གྲུབ་
པར་འཛིན་པའི་བདག་འཛིན་དང་། མིག་རྣ་སོགས་རང་བཞིན་གྱིས་གྲུབ་པར་འཛིན་པའི་
བདག་འཛིན་ལྷན་སྐྱེས་གཉིས་འཛིན་སྟངས་འགལ་བའི་བློ་ཡིན་ན་གཞུང་དེ་གཉིས་འགལ་
ཡང་། དེ་གཉིས་འཛིན་སྟངས་འདྲ་བའི་བློ་ཡིན་པའི་ཕྱིར་ཏེ། ལུགས་འདིར་བདག་མེད་
གཉིས་སྟོང་གཞིའི་སྒོ་ནས་འཇོག་ཀྱང་། དགག་བྱའི་སྒོ་ནས་མ་བཞག་པའི་རྒྱུ་མཚན་ཡོད་
པའི་ཕྱིར། །གཞན་ཡང་། རྣམ་ཐར་སྒོ་གསུམ་མེད་པར་ཐལ། ཞི་སྒོ་གཉིས་པ་མེད་པ་
དང་། །ཞེས་གསུངས་པའི་ཕྱིར། ཞེ་ན། མ་ཁྱབ་སྟེ། ལུང་དེའི་འཕྲོར། དེར་མ་གཏོགས་
པའི་ཞི་བའི་སྒོ་མེད་པ་ཡང་ལུང་དེའི་དོན་ཡིན་ནོ། །རྩ་བར་འདོད་མི་ནུས་སྟེ། མངོན་
རྟོགས་རྒྱན་ལས། རྣམ་ཐར་སྒོ་གསུམ་ཤེས་པ་དང་། །ཅེས་དང་། གསང་བ་འདུས་པའི་
རྩ་རྒྱུད་ལས། དངོས་པོ་མེད་པས་སྒོམ་པ་མེད། །བསྒོམ་པར་བྱ་བ་སྒོམ་པ་མིན། །དེ་
ལྟར་དངོས་པོ་དངོས་མེད་པས། །སྒོམ་པ་དམིགས་སུ་མེད་པའོ། །ཞེས་རྒྱུ་འབྲས་ངོ་བོ་
གསུམ་ལ་སྦྱར་བའི་རྣམ་ཐར་སྒོ་གསུམ་སོགས་གསུམ་ཚན་དྲུག་གསུངས་པའི་ཕྱིར། འཁོར་

ལོ་རྒྱུས་ཐོར་བུ། ༼ཆ༽ 585
བ་ལ་ཐོག་མཐའ་ཡོད་མེད་ཀྱི་ཚུལ་དང་། འཁོར་བའི་ངོ་བོ་དང་། འཁོར་བར་འཁོར་
ཚུལ་དང་། འཁོར་བའི་རྩ་བ་དང་། འཁོར་རྩའི་གཉེན་པོ་དང་། འཁོར་བ་ལས་གྲོལ་
བའི་ཐབས་རྣམས་དེ་ལྟར་ཡིན་ན།
འོ་ན། དེ་ལྟ་བུའི་འཁོར་བའི་གནས་སམ་འཇིག་རྟེན་གྱི་ཁམས་དེ་དག་གི་དབྱིབས་
དང་བཀོད་པ་ཇི་ལྟ་བུ་ཞིག་ཡིན། དེ་དག་གི་གྲངས་དུ་ཞིག་ཡོད་ཅེ་ན། དབྱིབས་བཀོད་
ནི་ཕྱོགས་གཅིག་ཏུ་མ་ངེས་དེ། མདོ་ཕལ་ཆེན་ལས། ཕྱོགས་རྣམས་ཀུན་ན་ཞིང་རྣམས་
རྒྱ་མཚོ་སྣང་། ། ལ་ལ་ཟླུམ་པོ་ལ་ལ་གྲུ་གསུམ་སྟེ། །དེ་དག་ལ་ལའི་ཕྱོགས་ན་གྲུ་བཞིར་
གནས། །ཀུན་ཀྱང་ལས་རྣམས་རྒྱ་མཚོས་རྣམ་པར་བྲིས། ། ལ་ལ་ནི་ཡུལ་ཅན་ལ་ལྟོས་
ནས་ཡིན་གྱི་ཡུལ་ལ་ལྟོས་ནས་མིན། ཆོས་རྣམས་བློས་ཕར་བཏགས་ཙམ་ཡིན་གྱི་རང་གི་
ངོས་ནས་མ་གྲུབ་པས་སོ། །ཞེས་དང་། མཛོད་ལས། ལས་ལས་འཇིག་རྟེན་སྣ་ཚོགས་
སྐྱེས། །ཞེས་གསུངས། །དེ་དག་བལྟ་བྱ་ཐུན་མོང་བའི་རིགས་པ་དང་། བདག་འབྲས་
ཐུན་མོང་བ་དང་། དགྲ་གཉེན་བར་མའི་སེམས་ཅན་རྣམས་ལ་དམིགས་ནས་ཞེ་སྡང་འདོད་
ཆགས་གཏི་མུག་གསུམ་སྐྱེ་ཚུལ་དང་། རླན་གཤེར་ཕོར་གང་གི་རིགས་པ་སོགས་ཀྱིས་མཚན་
ཉིད་ཀྱི་གཞུང་ལ་རིགས་ལམ་བསྐྱངས་པ་ཞིག་གིས་དཔྱད་ན་དེ་ཙམ་གྱི་དཀའ་གནས་མིན་
ཡང་དེ་དཀོན་ཙམ་དུ་སྣང་ངོ༌། །འཇིག་རྟེན་གྱི་ཁམས་དེ་དག་ལ་གྲངས་བཟུང་དུ་ཡོད་
པ་མ་ཡིན་ཏེ། དཔལ་སྦྱིན་གྱིས་ཞུས་པའི་མདོ་ལས། གང་གིས་བྱང་ཆུབ་བློ་བསྐྱེད་པ།།
དེ་སྙེད་བསོད་ནམས་ཁྱབ་པར་བགྱིད། །བྱང་ཆུབ་སེམས་ཀྱི་བསོད་ནམས་གང་། །དེ་
ལ་གལ་ཏེ་གཟུགས་མཆིས་ན། །ནམ་མཁའི་ཁམས་ནི་ཀུན་བཀང་སྟེ། །དེ་ནི་དེ་བས་ལྷག་
པར་འབྱུང་། །ཞེས་ཉུང་དཀར་གོ་ཡུལ་གྱི་རིགས་པ་གསུངས་པ་ནི། སྟོང་གསུམ་གྱི་འཇིག་
རྟེན་གྱི་ཁམས་ཉུང་དཀར་གྱིས་བཀང་སྟེ། ཤར་ཕྱོགས་འཇིག་རྟེན་གྱི་ཁམས་བརྒྱ་བརྒྱ་
འདས་པ་ན་ཉུང་དཀར་རེ་རེ་བཞག་སྟེ་བགྲངས་ཀྱང་ཉུང་དཀར་ཟད་ཀྱི་འཇིག་རྟེན་གྱི་ཁམས་

585
 ༼ཆ༽ ལོ་རྒྱུས་ཐོར་བུ།
མི་ཟད་པ་ལྟར། ཕྱོགས་གཞན་ཐམས་ཅད་དུ་འདྲ་ལ། དེ་དག་ཐམས་ཅད་ལ་སེམས་ཅན་
ཚད་མེད་ཡོད་པ་ཐམས་ཅད་ཀྱི་དོན་དུ་སེམས་བསྐྱེད་པ་ཡིན་པས། བྱང་ཆུབ་ཀྱི་སེམས་
ཀྱི་ཕན་ཡོན་ཚད་མེད་པར་གསུངས། སྤྱོད་འཇུག་ལས་ཀྱང་། སེམས་ཅན་ཁམས་ནི་ཚད་
མེད་ལ། །ཕན་འདོད་དེ་ནི་དེ་འདྲའོ། །ཞེས་གསུངས། ཡང་ཤིང་རྟའི་འཕང་ལོ་ཙམ་གྱི་
ཕྱོགས་ན་སྟོང་གསུམ་གྱི་ལྷ་མི་ལས་མང་བའི་སེམས་ཅན་ཡོད། དེ་རེ་རེ་ལས་བསོད་ནམས་
ཐོབ་པ་དེ་གཟུགས་སུ་གྲུབ་ན་ཉུང་འབྲུ་རེ་ལས་མ་བྱུང་ཡང་ནམ་མཁར་མི་ཤོང་པའི་ཚོད་
གཅིག་ཏུ་ལམ་སྒྲོན་འགྲེལ་པ་འགའ་ཞིག་ལས་གསུངས། འདིའང་ཉུང་དཀར་གོ་ཡུལ་གྱི་
རིགས་པ་ཡིན་ནམ་སྙམ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཇི་ལྟ་བུ་ཞིག་
ཡིན་ཞེ་ན། རྒྱལ་ཆེན་རིགས་བཞི་མན་ཆད་གླིང་བཞི་གླིང་ཕྲན་བརྒྱད་ཉི་ཟླ་གཟའ་སྐར་
དང་བཅས་པ་བསྐལ་བ་འདིའི་དབང་དུ་བྱས་ནས། འོག་གཞི་རླུང་གི་དཀྱིལ་འཁོར་གྱི་སྟེང་
དུ་ཆུའི་དཀྱིལ་འཁོར། དེའི་སྟེང་དུ་གསེར་གྱི་ས་གཞི། འདིའི་སྟེང་དུ་གླིང་བཞི་གླིང་ཕྲན་
ཉི་ཟླ་གཟའ་སྐར་གོ་ལ་དང་བཅས་པ་ད་ཆ་ཚང་ཚང་སྟོང་ཕྲག་གཅིག་ལ་སྟོང་དང་པོའི་འཇིག་རྟེན་
གྱི་ཁམས། དེ་འདྲ་སྟོང་ཕྲག་གཅིག་རྩི་གཞིར་བཟུང་སྟེ་གཅིག་ནས་སྟོང་གི་བར་དུ་བགྲངས་
བའི་སྟོང་གཅིག་ལ་སྟོང་བར་མའི་འཇིག་རྟེན་གྱི་ཁམས། དེ་ཡོངས་སུ་རྫོགས་པ་རྩིས་གཞིར་
བྱས་པའི་སྟོང་ལ་སྟོང་གསུམ་པའི་འཇིག་རྟེན་གྱི་ཁམས་ཞེས། ཡུམ་གྱི་མདོ་སོགས་ལས་
གསུངས། བསྐལ་བ་དང་པོ་ལ་དེ་དག་མེད། དུས་འཁོར་ལྟར་ན། ནང་སྐྱེས་བུའི་ལུས་
ལ་སྲིད་ཞེང་ལ་ཁྲུ་བཞི་ཡོད་པ་ལྟར། སྲིད་པ་གསུམ་མམ་ཁམས་གསུམ་གྱི་གནས་རྣམས་
ཆུ་ཞེང་གཉིས་ཀར་དཔག་ཚད་འབུམ་ཕྲག་བཞི་བཞི་སྟེ། ནང་སྐྱེས་བུའི་ལུས་ལ་ཁྲུ་གང་
བྱུང་བ་དེའི་དོད་ལ་ཕྱིའི་སྣོད་ལ་འབུམ་ཕྲག་གཅིག་སྦྱར་བ་ཡིན་ཏེ། འགྲེལ་ཆེན་ལས། དེ་
ལྟར་འཇིག་རྟེན་གྱི་ཁམས་ཀྱི་ཚད་འབུམ་ཕྲག་བཞི་སྟེ་ལུས་ཁྲུ་བཞིའོ། །ཞེས་གསུངས། དུས་
འཁོར་ལུགས་ལ་འཇིག་རྟེན་ཆགས་ཚུལ་བཤད་པའི་སྐབས་ཡེ་ཤེས་ལེའུར་ནམ་མཁའ་རྫས།

587
ལོ་རྒྱུས་ཐོར་བུ། ༼ ཆ༽
ཞེས་པ་དང་། ཁམས་ལྔའི་ཡ་གྱལ་གྱི་ནམ་མཁའ་དེ་ཉིད། ཅེས་གསུངས་པ་རྣམས་རོའི་
རྡུལ་ཕྲ་རབ་ལ་བྱའི། ཞིབ་ཆ་གཞན་དུ་ན་རྟག་རྫས་སུ་གྱུར་པའི་རྡུལ་ཕྲ་རབ་ཡོད་པར་
ཁས་ལེན་པར་འགྱུར་པས་མུ་སྟེགས་བྱེ་བྲག་པའི་ལུགས་དང་ཁྱད་མེད་དུ་འགྱུར་རོ། །འཛམྦུའི་
གླིང་ལ་ཚད་ཅི་ཙམ་ཡོད་ཅེ་ན། རྒྱ་ཆེར་རོལ་པའི་མདོ་ལས། འཛམྦུ་གླིང་འདི་ལ་ནི་དཔག་
ཚད་བདུན་སྟོང་ཡོད་དོ། །ནུབ་ཀྱི་བ བ་ལང་སྤྱོད་ལ་ནི་དཔག་ཚད་བརྒྱད་སྟོང་ཡོད་དོ། །ཤར་
ལུས་འཕགས་ལ་ནི་དཔག་ཚད་དགུ་སྟོང་ཡོད་དོ། །བྱང་སྒྲ་མི་སྙན་ལ་ནི་དཔག་ཚད་ཁྲི་
ཡོད་དོ། །ཅེས་གསུངས། འཇིག་རྟེན་གྱི་ཁམས་འདིའི་ཚད་འཁོར་ཡུག་ཏུ་མེ་ཊེར་སྟོང་
ཕྲག་ཞེ་བཞི་ཡོད། མི་གྲངས་ས་ཡ་སྟོང་ཕྲག་བཞི་ཡོད། ད་ལྟའི་དུས་སུ། ཡང་བཤད་
ཚུལ་གཅིག་ལ་མི་མཇེད་འཇིག་རྟེན་གྱི་ཁམས་ལ་འཛམ་གླིང་བྱེ་བ་ཕྲག་བརྒྱ་ཡོད་པ་ལས་
རང་ཅག་གནས་པའི་གླིང་འདི་ལ་ཆ་ལྔར་བགོས་པའི་དབུས་ཀྱི་ཆར་བོད་དང་ལི་ཡུལ་སོགས་
དང་། ཤར་ན་ཙི་ནའི་ཡུལ་དང་། ལྷོ་རྒྱ་གར་འཕགས་ཡུལ། ནུབ་ན་ཡོ་རོབ་ཡུལ་ལྗོངས།
བྱང་ན་ཧོར་གྱི་ཡུལ་སོགས་དང་། ཡུལ་མཆོག་ཤམྦྷ་ལ་ཡོད། གཞན་ཡང་ཡུལ་འཁོར་
ལྔ་བརྒྱ་དང་། ཡུལ་ལྗོངས་ཆེན་པོ་བཅུ་དྲུག་དང་། ཡུལ་ཕྲན་སྟོང་ཕྲག་གཅིག་ཡོད་ཅིང་།
མི་རིགས་སུམ་བརྒྱ་དྲུག་ཅུ་དང་། སྐད་རིགས་བདུན་བརྒྱ་ཉི་ཤུ། གྲུབ་པའི་ཞིང་མཆོག་
ལྔ་དང་། གནས་ཆེན་ཉེར་བཞི་ཡོད། མཐའ་བསྐོར་གླིང་འཁོར་ལྔ་བརྒྱ་སོགས་ཡོད། ཅེས་
གསུངས། དེ་ལས་རྒྱ་གར་འཕགས་པའི་ཡུལ་དུ་བསྐལ་བ་དང་པོ་ཆགས་པའི་མཇུག་གནས་
པའི་མགོ་རྩོམས་པ་ན་སྐྱེ་དགུའི་ཚེ་ལོ་བརྒྱད་ཁྲིའི་སྐབས་མང་པོས་བཀུར་བའི་རྒྱལ་པོ་འབྱུང་།
དེ་ནས་རྒྱལ་པོ་སྲས་གཙང་གི་བར་དུ་འཇིག་རྟེན་གདགས་པ་ལས། རྒྱལ་རབ་ ༡༥༥༡༤༩
བྱུང་བར་བཤད། ས་སྐྱ་རྗེ་བཙུན་གྲགས་པ་རྒྱལ་མཚན། མཁས་གྲུབ་ནོར་བཟང་རྒྱ་མཚོ།
འགོས་ལོའི་དེབ་ཐེར་སྔོན་པོ། བསྟན་བཅོས་བཻཌུརྱ་དཀར་པོ་སོགས་བཤད་ཚུལ་འདྲ་མིན་
ཡོད། མདོ་སྡུད་པ་ལས། དཔེར་ན་མ་དྲོས་མཚོ་ལ་ཀླུ་བདག་མེད་གྱུར་ན། །འཛམ་བུའི་

588
 ༼ཆ༽ ལོ་རྒྱུས་ཐོར་བུ།
གླིང་འདིར་ཆུ་ཀླུང་འབབས་པར་ག་ལ་འགྱུར། །ཞེས་གསུངས། འཛམ་བུའི་གླིང་སོགས་
དབྱིབས་ཀྱི་ཐོད་ལ་བོད་དང་། ཡུ་བ་ལ་རྒྱ་གར་དང་ཁ་ཆེ། ཞེས་དང་། གཞན་ཡང་།
དབུས་ན་བོད་དང་ལི་ཡུལ་སྟོད་ཧོར་སོགས། ཞེས་བཤད་པའང་ཡོད། །དེས་ན་བོད་ཀྱི་
ཡུལ་འཛམ་བུའི་གླིང་གི་དབུས་སམ་དཀྱིལ་ལྟ་བུ་ས་མཐོ་ཤོས་ཞིག་ཡིན་པས། སོག་སྐད་
དུ༑ བོད་ལ་ཐུ་བོད་ཅེས་བརྗོད་པ། དེའི་ཐུ་ཚིག་ཆད་ནས་བོད་ཟེར་རམ་སྙམ། ཡབ་
སྲས་མཇལ་བའི་མདོ་ལས། ཟླ་བའི་དཀྱིལ་འཁོར་དཔག་ཚད་བཞི་ཁྲི་གཉིས་སྟོང་ནས་འགྲོ་
སྟེ༔ ཞེས་སོགས་གསུངས་པས། རྒྱས་པར་དེ་ལས་ཤེས་པར་བྱའོ། །སྐྱེས་བུ་ནད་མེད་
ཞིག་ལ་ད་ནང་སྐྱ་རེངས་དང་པོ་ཤར་བ་ནས། སང་སྐྱ་རེངས་དང་པོ་མ་ཤར་གོང་གི་ཉིན་
ཞག་རིལ་པོ་གཅིག་ལ་དབུགས་ཁུག་པ་ཉི་ཁྲི་ཆིག་སྟོང་དྲུག་བརྒྱ་ཡོད།
ཆུ་ཚོད་ནི་གསེར་ཞོ་གང་ལ་བྱས་པའི་སྣོད་ཀྱིས་བརྩམས་པ་སྟེ། གཞུང་གཞན་
དུ་བཤད་པ་ལས་ཤེས་པར་བྱའོ། །ཞེས་འདུལ་ཉི་ཤོག་གྲངས་ཉིས་བརྒྱ་རེ་གཉིས་པར་
གསུངས། མཚོ་ཊིཀ་པར་གསར་དུ། འོད་ལྡན་ལས། ཆུ་ཚོད་ལ་སོགས་པ་མཚོན་པར་
མཛད་པ་ནི་ཐམས་ཅད་དུ་ཆུ་ཚོད་ལ་སོགས་པ་རྙེད་པར་དཀའ་བའི་ཕྱིར་རོ། །ཞེས་དང་།
བླ་མ་རྣམས་ནི་ཞག་གཅིག་ལ་ཆུ་ཚོད་སུམ་ཅུ་རྩ་གཉིས་ཡོད་པར་གསུངས་ཀྱང་ལུང་ཕྲན་
ཚེགས་ཀྱི་འགྲེལ་བ་ལས། ཡུད་ཙམ་ནི་ཆུ་ཚོད་གཉིས་ལ་རབ་ཏུ་གྲགས་པ་ཡིན་པའི་ཕྱིར།
ཞེས་བཤད་ཅིང་། མཛོད་འགྲེལ་ལས། ཡུད་ཙམ་སུམ་ཅུ་ལ་ཉིན་ཞག་གཅིག་གོ །ཞེས་
བཤད་པས་ཞག་གཅིག་ལ་ཆུ་ཚོད་དྲུག་ཅུའོ། །དུས་འཁོར་ལས་ཀྱང་ཞག་གཅིག་ལ་ཆུ་ཚོད་
དྲུག་ཅུ་ཡོད་པར་བཤད་དོ། །ཞེས་ཀུན་མཁྱེན་མཚོ་སྣ་པ་ཆེན་པོས་གསུངས། ཆུ་ཚོད་
སངས་རྒྱས་ཀྱིས་གསུངས་ལ། དེ་ཡང་འོག་ལ་ཨེ་ཁུང་ཡོད་པའི་ཆུ་ཚོད་ཞག་ལ་ཐིགས་
པོ་དྲུག་ཅུ་རྒྱབ་པ་ན་ནང་གི་ཆུ་རྫོགས། ཐིག་པ་རེ་ལ་སྐར་མ་རེ་རྩིས་པའི་སྐར་མ་དྲུག་ཅུ་
ལ་ཆུ་ཚོད་རེ་རྩིས་པ། དཔེར་བྱས་ནས་ད་ལྟའི་སྐབས་ལྕགས་ལས་བྱས་པའི་ཆུ་ཚོད་སྣ་

58
ལོ་རྒྱུས་ཐོར་བུ། ༼ཆ༽
ཚོགས་བྱུང་། དེ་ལ་ཆུའི་བྱ་བ་མེད་ཀྱང་དཔེའི་མིང་བཏགས་པའོ། །
དཔག་ཚད་རྩིས་ཚུལ་ཇི་ལྟར་ཞེ་ན། རྡུལ་ཕྲ་རབ་ཀྱི་རྡུལ་བདུན་ལ་རྡུལ་ཕྲ་མོ་གཅིག།
རྡུལ་ཕྲ་མོ་བདུན་ལ་ཆུ་རྡུལ་གཅིག །རྡུལ་ཆུ་བདུན་ལ་ནི་ཉི་ཟེར་གྱི་རྡུལ་གཅིག །ཉི་ཟེར་
གྱི་རྡུལ་བདུན་ལ་རི་བོང་གི་རྡུལ། རི་བོང་གི་རྡུལ་བདུན་ལ་ལུག་རྡུལ། ལུག་རྡུལ་བདུན་
ལ་གླང་རྡུལ། གླང་རྡུལ་བདུན་ལ་སྲོ་མ་གཅིག ། སོ་མ་བདུན་ལ་ཡུངས་འབྲུ་གཅིག །ཡུངས་
འབྲུ་བདུན་ལ་ནས་གཅིག །ནས་བདུན་ལ་སོར་གཅིག །སོར་བཅུ་གཉིས་ལ་མཐོ་གང་།
མཐོ་དོ་ལ་ཁྲུ་གང་། ཁྲུ་བཞི་ལ་གཞུ་གང་། གཞུ་སྟོང་ལ་ནི་ཡུལ་མ་ག་དྷའི་རྒྱང་གྲགས་
གཅིག ། རྒྱང་གྲགས་བཞི་ལ་དཔག་ཚད་གཅིག་གསུངས། དེ་ལྟར་རྩིས་པའི་དབང་དུ་བྱས་
ན་ཛམྦུའི་གླིང་འདི་ལ་དཔག་ཚད་བདུན་སྟོང་དང་། རྩིས་ཚུལ་གཞན་ཡང་ཡོད། ། དཔག་
ཚད་གཅིག་ལ་རྡུལ་ཕྲ་མོ་མི་འཁྲུགས་གཅིག་དང་བྱེ་བ་ཕྲག་སུམ་ཅུ་རྩ་གཉིས་དང་། འབུམ་
ཕྲག་ལྔ་དང་ཁྲི་གཉིས་ཡོད་གསུངས།
འཇིག་རྟེན་གྱི་ཁམས་དེ་དག་སྐྱེ་འཇིག་དུས་མཉམ་པ་ཡིན་ནམ་ཞེ་ན། འཇིག་རྟེན་
གྱི་ཁམས་འདིའི་བསྐལ་བ་འཇིགས་པའི་ཚེ། འཇིག་རྟེན་འདིའི་དམྱལ་བར་གནས་པའི་ལས་
ཀྱི་རྣམ་སྨིན་ཡོངས་སུ་རྫོགས་པ་རྣམས་ནི། ཆོས་ཉིད་ཀྱི་དངོས་གཞི་ཐོབ་པ་དམིགས་བསལ་
ཡིན་ལ། དམྱལ་བར་གནས་པའི་ལས་མ་ཟད་པ་རྣམས་འཇིག་རྟེན་གཞན་གྱི་དམྱལ་བར་
འཕོ་དགོས་པར་གཞུང་ལས་གསུངས། འཇིག་རྟེན་གྱི་ཁམས་རྣམས་རྒྱུ་གང་ལ་བརྟེན་ནས་
འཇིག་ཅེ་ན། འདོད་པ་ན་རྟོག་པ་དང་དགའ་བ་དང་དབུགས་རྒྱུ་བའི་སྐྱོན་གསུམ་ཀ་ནང་
ན་ཡོད་པས། ཕྱི་རོལ་གྱི་མེ་དང་ཆུ་དང་རླུང་གསུམ་གས་བསྐལ་བ་འཇིག །བསམ་གཏན་
དང་པོའང་དེ་བཞིན་ནོ། །བསམ་གཏན་གཉིས་པ་ལ་ནང་ན་རྟོག་པ་མེད་པས། ཕྱི་རོལ་
གྱི་མེས་ཚིག་པའི་བསྐལ་བ་མེད། བསམ་གཏན་གསུམ་པ་ལ་ནང་ན་རྟོག་པ་དང་དགའ་
བའི་སྐྱོན་གཉིས་མེད་པས། ཕྱི་རོལ་གྱི་མེ་དང་ཆུ་གཉིས་ཀྱི་འཇིག་པ་མེད་ལ། ནང་ན་

590
 ༼ཆ༽ ལོ་རྒྱུས་ཐོར་བུ།
དབུགས་རྒྱུ་བའི་སྐྱོན་ཡོད་པས་རླུང་གིས་བསྐལ་བ་འཇིག །བསམ་གཏན་བཞི་པ་ནི། ཕྱི་
ནང་གི་སྐྱོན་གཉིས་ཀ་དང་བྲལ་བའི་ཕྱིར། བསྐལ་བས་མི་ཚུགས་པ་ཡིན་ནོ། །མདོ་མྱང་
འདས་ལས་གསུངས། བསྐལ་བ་འཇིག་པ་ན་རང་སའི་སས་བསྡུས་ཀྱི་འབྱུང་བས་འཇིག་
དགོས་ལ། བསམ་གཏན་བཞི་པ་ཡན་ཆད་ཀྱི་སས་བསྡུས་ཀྱི་འབྱུང་བ་མེད་པའི་ཕྱིར། མཛོད་
རྩ་ལས། སྐྱོན་བརྒྱད་ལས་ནི་གྲོལ་བའི་ཕྱིར། །བཞི་པ་གཡོ་བ་མེད་པ་ཡིན། །ཞེས་གསུངས་
པའི་ཕྱིར། ཕྱིའི་ལོངས་སྤྱོད་མཐའ་དག་ནང་གི་རྒྱུ་རྐྱེན་ལ་རག་ལས་པའི་ཕྱིར་རོ། །གཞན་
ཡང་། སོར་མོ་ཉེར་བཞི་ལ་ཁྲུ་གང་། ཁྲུ་བཞི་ལ་འདོམ་གང་། འདོམ་ལྔ་བརྒྱ་ལ་རྒྱང་
གྲགས་གཅིག ། རྒྱང་གྲགས་བརྒྱད་ལ་དཔག་ཚད་གཅིག་རྩིས་པ་ཡོངས་གྲགས་ཡིན། འདུལ་
མངོན་ལྟར་རོ། །འཇིག་རྟེན་ཆགས་པའི་ཚེ་ས་ལ་བརྟེན་པ་རྣམས་མས་ནས་དང་། ས་
ལ་མ་བརྟེན་པ་རྣམས་ཡས་རིམ་ནས་ཆགས་པར་གསུངས།
མདོ་སྙིང་རྗེ་པད་དཀར་ལས། ཅིའི་ཕྱིར་འཇིག་རྟེན་གྱི་ཁམས་དེ་ནི་མི་མཇེད་ཅེས་
བྱ་ཞེ་ན། སེམས་ཅན་དེ་དག་འདོད་ཆགས་དང་ཞེ་སྡང་དང་གཏི་མུག་ལ་མི་མཇེད་པ་དང་
ཉོན་མོངས་པའི་འཆིང་བ་རྣམས་ལ་མི་མཇེད་པས། འཇིག་རྟེན་གྱི་ཁམས་དེ་ནི་མི་མཇེད་
ཅེས་བྱའོ། །འཇིག་རྟེན་གྱི་ཁམས་མི་མཇེད་དེར་བསྐལ་བ་ཆེན་པོ་བཟང་པོ་ཞེས་བྱ་བ་འབྱུང་
བར་འགྱུར་རོ། །ཞེས་དང་། མི་མཇེད་ནི་བཟོད་པའི་དོན། ཉོན་མོངས་དུག་གསུམ་གྱིས་
མི་འཕྲོད་ཅིང་། འདོད་ཅིང་བཟོད་ལ་དེ་ལ་སེམས་སྲན་ཐུབ་པས་ན། མི་མཇེད་དོ། །ཞེས་
དང་། འཕགས་པ་ཚངས་པ་ཁྱད་པར་སེམས་ཀྱིས་ཞུས་པའི་མདོ་ལས། གང་ཞིག་བསྐལ་
བ་བྱེ་པར་ཞིང་གཞན་དུ། །སེམས་ལྡན་དམ་ཆོས་འཛིན་པར་གྱུར་པ་བས། །སུ་དག་སྔ་
དྲོ་ཅིག་ཙམ་མི་མཇེད་དུ། །འདི་ནི་དེ་བས་མཆོག་ཏུ་མཁས་པས་དགོངས། །ཞེས་སོགས་
ཞིང་གི་ཁྱད་པར་ཤིན་ཏུ་མང་པོ་གསུངས། དེ་ཉིད་ལས་ཤེས་པར་བྱའོ། །
དེ་ཅིའི་ཕྱིར་བསྐལ་བ་བཟང་པོ་ཞེས་བྱ་ཞེ་ན། སྔོན་འཇིག་རྟེན་ཁམས་ཆུས་འཇིག་

531
ལོ་རྒྱུས་ཐོར་བུ། ༼ ཆ༽
པའི་ཚེ་མཚོ་ལས་གསེར་གྱི་པདྨ་སྟོང་བྱུང་བར་གྱུར་ཏེ། དེ་ལ་ལྷ་རྣམས་ཀྱིས་བརྟགས་པས་
སངས་རྒྱས་སྟོང་འབྱུང་བའི་ལྟས་སུ་ཤེས་ཏེ་ཀྱེ་མ་བསྐལ་བ་འདི་ནི་བཟང་པོའོ། །ཞེས་སྒྲ་
གྲགས་སོ། །མདོ་སྙིང་རྗེ་པདྨ་དཀར་པོ་ལས་གསུངས། བདུན་ཚན་གྱི་སྐབས་སུ་ཅུང་
ཟད་བཤད་ཟིན། བསྐལ་བ་བཟང་པོ་འདི་ལ་སངས་རྒྱས་སྟོང་མཆོག་གི་སྤྲུལ་སྐུའི་རྣམ་
པར་འཇིག་རྟེན་དུ་དངོས་སུ་བྱོན་པ་ནི། གནས་བསྐལ་གྱི་མར་འགྲིབ་སྐབས་ཚེ་ལོ་བརྒྱད་
ཁྲི་ནས་ཚེ་ལོ་བརྒྱ་པའི་བར་ཡིན་གྱི། བརྒྱད་ཁྲི་ཡན་ལ་མི་བྱོན་པའི་རྒྱུ་མཚན་བཞི་ཚན་
གྱི་སྐབས་སུ་བཤད་ཟིན། ཚེ་མར་འགྲིབ་པ་ཚེ་ལོ་བརྒྱ་མན་ལ་མི་བྱོན་པའི་རྒྱུ་མཚན་སྙིགས་
མ་ལྔའི་དུས་ཡིན་པའི་ཕྱིར། ལྔ་ཚན་སྐབས་སུ་བཤད་ཟིན། །ཚེ་ཡར་འཕེལ་གྱི་སྐབས་
སུ་མི་བྱོན་སྟེ། མི་དགེ་ངང་གིས་སྤོང་ཞིང་དངོས་པོ་རྣམས་འཕེལ་བས་སྐྱོ་བ་མི་སྐྱེ་བས་
སོ༑ ༑འོ་ན། སངས་རྒྱས་མོས་པ་འབྱོན་པའི་དུས་ན་མིའི་ཚེ་ལོ་དཔག་མེད་དུ་བཤད་པ་
དང་འགལ་ལམ་ཞེ་ན། སངས་རྒྱས་སྔ་མ་དགུ་བརྒྱ་དང་དགུ་བཅུ་གོ་དགུ་ཐམས་ཅད་ཀྱི་
མཛད་པ་བདག་གིར་བཞེས་པས་དམིགས་བསལ་ཡིན་ནམ་དཔྱད།
སྤྱིར་བསྐལ་བ་ལ་སྒྲོན་མེའི་བསྐལ་བ་དང༌། མུན་པའི་བསྐལ་བ་གཉིས། སྒྲོན་
བསྐལ་ལ་སངས་རྒྱས་འབྱུང་གི་མུན་བསྐལ་ལ་མི་འབྱུང་ངོ༌། །སྒྲོན་བསྐལ་བསྐལ་བ་བཟང་
པོ་འདི་ལ་སངས་རྒྱས་སྟོང་ངམ་སྟོང་དང་ལྔ། དེ་ནས་མུན་བསྐལ་བསྐལ་བ་ཆེན་པོ་དྲུག་
ཅུ་རྩ་ལྔ། དེ་ནས་སྒྲོན་བསྐལ་བསྐལ་བ་སྙན་པ་ཆེན་པོ་ལ་སངས་རྒྱས་ཁྲི་འབྱོན། དེ་ནས་
མུན་བསྐལ་བརྒྱད་ཁྲི་འདས་པ་དང་བསྐལ་པ་སྐར་མ་ལྟ་བུ་ཞེས་བྱ་བའི་སྒྲོན་བསྐལ་ལ་སངས་
རྒྱས་བརྒྱད་ཁྲི་འབྱོན། དེ་ནས་མུན་བསྐལ་སུམ་བརྒྱ། དེ་ནས་སྒྲོན་བསྐལ་ཡོན་ཏན་བཀོད་
པ་ཞེས་བྱ་བའི་བསྐལ་བ་ལ་སངས་རྒྱས་བརྒྱད་ཁྲི་བཞི་སྟོང་འབྱུང་བར་མདོ་སྡེ་བསྐལ་བཟང་
ལས་བཤད་པ་ལྟར་རོ། ། བུ་སྟོན་རིན་པོ་ཆེའི་དུས་པ་འ།འཁོར་ཆོས་འབྱུང་ལས་ཀྱང་གསུངས།
འོ་ན། བསྐལ་བ་དང་བསྐལ་ཆེན་གཉིས་ཀྱི་ཁྱད་པར་ཇི་ལྟ་བུ་ཞིག་ཡིན་ཞེ་ན། བསྐལ་

592
 ༼ཆ༽ ལོ་རྒྱུས་ཐོར་བུ།
བ་ཆེན་པོ་གཅིག་ལ། གནས་བསྐལ་ཉི་ཤུ། འཇིག་བསྐལ་ཉི་ཤུ། སྟོང་བསྐལ་ཉི་ཤུ། ཆགས་
བསྐལ་ཉི་ཤུ་བཅས་བོར་གྱི་བསྐལ་བ་བརྒྱད་ཅུ་ཡོད། བར་བསྐལ་གཅིག་གི་ཡུན་ནི། མངོན་
པ་གོང་འོག་གཉིས་ཀར་རྐྱང་པ་གཉིས་དང་ཁུག་པ་བཅོ་བརྒྱད་དེ་ཉི་ཤུའི་ཡུན་ཚད་ལ་བར་
གྱི་བསྐལ་བ་གཅིག་དང་། སའི་དངོས་གཞིར་རྐྱང་པ་མེད་པར་ཁུག་པ་ཉི་ཤུའི་ཡུན་ལ་བར་
བསྐལ་གཅིག་ཏུ་བཤད་དོ། །མཛོད་ལས། མེ་ཆུས་འཇིག་པ་རེ་གསུམ་གྱི་རྗེས་སུ་རླུང་
གིས་འཇིག་པར་བཤད་ལ། སའི་དངོས་གཞི་ལས། མེ་ཆུས་འཇིག་པ་ང་བདུན་གྱི་རྗེས་
སུ་རླུང་གིས་འཇིག་པར་བཤད་དོ། །
རྒྱས་པར་བཤད་པ་ལ། འཇིག་བསྐལ་བཤད་པ། སྟོང་བསྐལ་བཤད་པ། ཆགས་
བསྐལ་བཤད་པ། ་གནས་བསྐལ་བཤད་པ། བསྐལ་བ་དེ་བཞིའི་ཡུན་ཚད་མཉམ་པར་བཤད་
པ༑ བསྐལ་པ་ཆེན་པོ་བཤད་པ་དང་དྲུག །དང་པོ་ནི། འཇིག་བསྐལ་བཞག་ཏུ་ཡོད་དེ།
མནར་མེད་པའི་དམྱལ་བའི་སྲིད་པར་སེམས་ཅན་གསར་སྐྱེ་མེད་པ་ནས་མགོ་བརྩམས་ཏེ།
བསམ་གཏན་དང་པོ་གསུམ་གྱི་གང་འཇིག་རྒྱུའི་སྣོད་ཀྱི་འཇིག་རྟེན་དེ་ཟད་པའི་བར་གྱི་བཅུད་
ཀྱི་འཇིག་རྟེན་འཇིག་པའི་བར་བསྐལ་བཅུ་དགུ་དང་། སྣོད་ཀྱི་འཇིག་རྟེན་འཇིག་པའི་བར་
བསྐལ་གཅིག་སྟེ་བར་བསྐལ་ཉི་ཤུ་ཡུན་ཚད་དེ་དེ་ཡིན་པའི་ཕྱིར། འཇིག་པའི་བསྐལ་པ་
དམྱལ་བ་ཡི། ། སྲིད་པ་མེད་ནས་སྣོད་ཟད་པ། །ཞེས་སོ། །གཉིས་པ་སྟོང་པའི་བསྐལ་བ་
བཞོག་ཏུ་ཡོད་དེ། མེས་འཇིག་པའི་དབང་དུ་བྱས་ན་སྟོང་གསུམ་གྱི་སྣོད་ཀྱི་འཇིག་རྟེན་
ཟད་པ་ནས་བཟུང་སྟེ་ཚངས་ཆེན་གྱི་འོག་གཞི་རླུང་གི་དཀྱིལ་འཁོར་ཆགས་པའི་བར་གྱི་བར་
བསྐལ་ཉི་ཤུ་པོ་དེ་དེ་ཡིན་པའི་ཕྱིར། ། སྟོང་པའི་བསྐལ་པ་སྣོད་ཟད་ནས། །དང་པོ་རླུང་
གི་བར་དུའོ། །ཞེས་པ་གཅིག་དོན་གྱིས་ཐོབ་པར་མཁས་པ་ཤེས་རབ་སྦྱིན་པས་བཤད་པའི་
ཕྱིར། གསུམ་པ་ནི། ཤེས་བྱ་ཆོས་ཅན། ཆགས་པའི་བསྐལ་བ་བཞག་ཏུ་ཡོད་དེ། མེས་
འཇིག་པའི་དབང་དུ་བྱས་ན། བསམ་གཏན་དང་པོའི་འོག་གཞི་ཆགས་པར་རྩོམ་པའི་དང་

598
ལོ་རྒྱུས་ཐོར་བུ། ༼ཆ༽
པོར་རླུང་འཇམ་པོ་ལྡང་བ་དེ་ནས་ནི་བརྩམས་ཏེ། དམྱལ་བ་མནར་མེད་པར་སེམས་ཅན་
གཅིག་སྲིད་པའི་བར་དུའོ་སྟེ་སྣོད་ཆགས་པ་ལ་བར་བསྐལ་གཅིག་དང་། བཅུད་ཆགས་པ་
ལ་བར་བསྐལ་བཅུ་དགུ་སྟེ་བར་བསྐལ་ཉི་ཤུའི་ཡུན་ཚད་དེ་དེ་ཡིན་པའི་ཕྱིར། ཆགས་པ་
དང་པོའི་རླུང་ནས་ནི། །དམྱལ་བའི་སྲིད་པའི་བར་དུའོ། །ཞེས་སོ། །བཞི་པ་གནས་བསྐལ་
བཤད་པ་ལ། བར་བསྐལ་གྱི་ཚད་ཡ་ཐོག་རིང་མོ་བཤད་པ། ་བར་གྱི་ཁུག་པ་བཅོ་བརྒྱད་
བཤད་པ། མཐའི་མ་ཐོག་རིང་མོ་བཤད་པ། ཡར་འཕེལ་བཅུ་དགུའི་མཚམས་བསྟན་པ།
དེ་རྣམས་གནས་པའི་བསྐལ་པར་བཤད་པ་དང་ལྔ། དང་པོ་ནི། ཤེས་བྱ་ཆོས་ཅན། བར་
བསྐལ་གཅིག་གི་ཡུན་ཚད་ཅན་གྱི་ཡ་ཐོག་རིང་མོ་ཡོད་དེ། མི་རྣམས་ཀྱི་ཚེ་ལོ་དཔག་མེད་
ལས་འགྲིབ་པ་ནས་གཟུང་སྟེ་ཚེ་ལོ་བཅུ་པ་ལ་ཐུག་གི་བར་དུ་བྱུང་བའི་བར་བསྐལ་གཅིག་
པོ་དེ་དེ་ཡིན་པའི་ཕྱིར། བར་གྱི་བསྐལ་བ་དཔག་མེད་ནས། ། ཚེ་ལོ་བཅུ་པའི་བར་དུའོ།།
ཞེས་སོ། །གཉིས་པ་ནི། ཤེས་བྱ་ཆོས་ཅན། བར་གྱི་ཁུག་པ་བཅོ་བརྒྱད་བཞག་ཏུ་ཡོད་
དེ༑ ཚེ་ལོ་བཅུ་པ་ནས་ཡར་འཕེལ་ཏེ་བརྒྱད་ཁྲིའི་བར་དུ་སྐྱེ་བར་འགྱུར་པ་དང་། བརྒྱད་
ཁྲི་ནས་མར་བྲི་སྟེ་ཚེ་ལོ་བཅུ་པར་གྱུར་པའི་བར་ནི་བསྐལ་བ་གཞན་ཏེ་བར་བསྐལ་གཅིག་
ཡིན་ལ། དེ་ལྟ་བུ་བཅོ་བརྒྱད་ནི་བར་གྱི་ཁུག་པ་བཅོ་བརྒྱད་དུ་འཇོག་པའི་ཕྱིར། དེ་ནས་
ཡར་སྐྱེ་མར་འབྲི་པའོ། བསྐལ་པ་གཞན་ནི་བཅོ་བརྒྱད་དང༌། །ཞེས་སོ། གསུམ་པ་ནི།
ཤེས་བྱ་ཆོས་ཅན། མ་ཐོག་རིང་མོ་བཞག་ཏུ་ཡོད་དེ། ཁུག་པ་བཅོ་བརྒྱད་སོང་བའི་རྗེས་
སུ་ཚེ་ལོ་བཅུ་པ་ནས་ཡར་བརྒྱད་ཁྲིའི་བར་དུ་སྐྱེས་པའི་བར་བསྐལ་གཅིག་གི་ཡུན་ཚད་ཅན་
དེ་དེ་ཡིན་པའི་ཕྱིར། ཡར་སྐྱེ་བ་ནི་གཅིག་གི་ཡིན་ཏེ། །ཞེས་སོ། །བཞི་པ་ནི། ཤེས་བྱ་
ཆོས་ཅན། ཡར་འཕེལ་གྱི་ཚད་ཡོད་དེ། མི་དེ་དག་གི་ཚེ་ནི་ཡར་འཕེལ་བའི་ཚེ་ཚེ་ལོ་བརྒྱད་
ཁྲིའི་བར་དུ་འཕེལ་བར་འགྱུར་ལ་དེ་ཡན་ཆད་དུ་མི་འཕེལ་པའི་ཕྱིར། ཐོག་མཐའི་རྐྱང་
པ་རེ་རེ་དང་བར་གྱི་ཁུག་པ་རེ་རེ་ཡུན་ཚད་མཉམ་སྟེ། རྐྱང་པ་གཉིས་དལ་གྱིས་འགྲོ་བས་

594
 ༼ཆ༽ ལོ་རྒྱུས་ཐོར་བུ།
བུལ་ལ། ཁུག་པ་རྣམས་མགྱོགས་པར་འགྲོ་བས་དུས་མྱུར་བའི་ཕྱིར། དེ་དག་ཚེ་ནི་བརྒྱད་
ཁྲིའི་བར། ཞེས་སོ། །ལྔ་པ་ནི། ཤེས་བྱ་ཆོས་ཅན། སྔོན་དུ་བཤད་པ་དེ་ལྟར་སྣོད་བཅུད་
ཀྱི་འཇིག་རྟེན་ཆགས་ཟིན་ནས་གནས་པ་འདི་གནས་བསྐལ་ཡིན་ཏེ། ཡ་ཐོག་དང་ཁུག་པ་
བཅོ་བརྒྱད་དང་མ་ཐོག་དང་བཅས་པའི་བར་གྱི་བསྐལ་པ་ཉི་ཤུར་གནས་པའི་གནས་བསྐལ་
ཡིན་པའི་ཕྱིར། དེ་ལྟར་འཇིག་རྟེན་ཆགས་པ་འདི། །བར་གྱི་བསྐལ་པ་ཉི་ཤུར་གནས།།
ཞེས་སོ། ། ལྔ་པ་ནི། ཤེས་བྱ་ཆོས་ཅན། དེ་ལྟར་ན་འཇིག་རྟེན་ཆགས་པའི་བསྐལ་པ་དང་
ནི་གནས་པའི་བསྐལ་པ་དང་། འཇིག་པའི་བསྐལ་པ་དང་། ཞིག་ནས་འདུག་པའི་བསྐལ་
པ་བཞི་ཡུན་ཚད་མཉམ་སྟེ། བར་བསྐལ་ཉི་ཤུར་ཆགས། བར་བསྐལ་ཉི་ཤུར་གནས། བར་
བསྐལ་ཉི་ཤུར་འཇིག །བར་བསྐལ་ཉི་ཤུར་སྟོངས་ནས་འདུག་པའི་ཕྱིར། ཆགས་པ་དང་
ནི་འཇིག་པ་དང་། །ཞིག་ནས་འདུག་པ་དག་མཉམ་མོ། །ཞེས་སོ། །དྲུག་པ་བསྐལ་པ་
ཆེན་པོ་བཤད་པ་ལ། དངོས་དང་། ཞར་ལ་གང་ཟག་གསུམ་གྱི་འབྱུང་ཚུལ་བཤད་པ་གཉིས།
དང་པོ་ནི། ཤེས་བྱ་ཆོས་ཅན། བསྐལ་ཆེན་བཞག་ཏུ་ཡོད་དེ། བར་གྱི་བསྐལ་བ་དེ་དག་
བརྒྱད་ཅུའི་ཡུན་ལ་བསྐལ་ཆེན་དུ་འཇོག་པའི་ཕྱིར། དེ་དག་བརྒྱད་ཅུ་ལ་བསྐལ་ཆེན། །ཞེས་
སོ༑ ༑གཉིས་པ་ལས། སངས་རྒྱས་འབྱུང་ཚུལ། རང་སངས་རྒྱས་འབྱུང་ཚུལ། འཁོར་
ལོས་བསྒྱུར་རྒྱལ་འབྱུང་ཚུལ་དང་གསུམ། དང་པོ་ནི། ཤེས་བྱ་ཆོས་ཅན། སངས་རྒྱས་
འབྱུང་བའི་ཚུལ་ཡོད་དེ། བསྐལ་ཆེན་དེ་གྲངས་མེད་གསུམ་དུ་ཚོགས་བསགས་པ་ལ་བརྟེན་
ནས་འབྱུང་བའི་ཕྱིར། དེ་གྲངས་མེད་གསུམ་ལ་སངས་རྒྱས། །འབྱུང་ངོ༌། །ཞེས་སོ།།
སྐབས་འདིའི་གྲངས་མེད་ནི་བགྲང་དུ་མི་ནུས་པའི་གྲངས་མེད་ལ་བྱེད་པ་མ་ཡིན་ཏེ། དེ་
གྲངས་ཀྱི་གནས་དྲུག་ཅུའི་ནང་ཚན་གྱི་གྲངས་མེད་ཅེས་པའི་གྲངས་གཅིག་ལ་བྱེད་པའི་ཕྱིར།
གྲངས་ཀྱི་གནས་དྲུག་ཅུ་འདྲེན་ཚུལ་ཡོད་དེ། ལུང་སིལ་བུ་ལས། གཅིག་བཅུ་
བརྒྱ་སྟོང་ཁྲི་འབུམ་དང་། །ས་ཡ་བྱེ་བ་དུང་ཕྱུར་རྣམས། །རྐྱང་པའི་གྲངས་སུ་ཤེས་པར་

595
ལོ་རྒྱུས་ཐོར་བུ། ༼ཆ༽
བྱ༑ ༑ཆེན་པོ་ཟླ་དང་བཅས་པ་ནི། །ཐེར་འབུམ་ཁྲག་ཁྲིག་རབ་བཀྲམ་དང་། །གཏམས་
དཀྲིགས་མི་འཁྲུགས་ཁྱད་ཕྱིན་དང་། །པང་སྟེང་དེད་འདྲེན་མཐའ་སྣང་དང་། ། རྒྱུ་རིག་
འོད་མཛེས་དབང་པོ་དང་། །ལེགས་ཕྱིན་རྟོགས་འགྲོ་འབྱིང་རྡུལ་དང་། །རྒྱ་རྟགས་སྟོབས་
འཁོར་བརྡ་ཤེས་དང་། །རྣམ་འབྱུང་སྟོབས་མིག་ཉི་ཤུ་གཅིག །བར་དུ་བརྒྱད་ནི་མ་རྙེད་
པས། །རང་གི་མིང་གང་རུང་བ་གཞུག །གྲངས་མེད་བར་དུ་བཅུ་འགྱུར་བསྒྲེས། །ཞེས་
གསུངས་པ་ལྟར་ཡིན་པའི་ཕྱིར། སངས་རྒྱས་འབྱུང་བའི་དུས་ཡོད་དེ། ཡར་འཕེལ་ལ་
སེམས་ཅན་རྣམས་སྐྱོ་ཤས་ཆུང་བས་མི་འབྱུང་ལ། བརྒྱད་ཁྲི་ནས་མར་ནི་འགྲིབ་པ་ཡི་
བརྒྱ་ཡི་བར་ལ་འབྱུང་བའི་ཕྱིར། མར་ནིའི་འགྲུབ་པ་ཡི། །བརྒྱ་ཡི་བར་ལ་དེ་དག་འབྱུང་།།
ཞེས་སོ། །ཐེག་པ་ཆེན་པོ་ལྟར་ན་ཚེ་ལོ་བཅུ་པའི་དུས་སུའང་སངས་རྒྱས་འབྱུང་བར་བཤད་
པ་ཡོད་དེ། སྙིང་རྗེ་པདྨ་དཀར་པོ་ལས། ཚེ་ལོ་བཅུ་པའི་དུས་སུ་འཇིག་རྟེན་གྱི་ཁམས་
མཐེ་བོང་ཅན་ཞེས་བྱ་བར་མི་མཐེ་བོང་ཙམ་གྱི་ནང་དུ་སངས་རྒྱས་སྐར་མ་དགའ་བ་ཞེས་
བྱ་བ་སྐུ་གཟུགས་ཁྲུ་གང་སོར་བདུན་ཡོད་པ་ཞིག་འབྱུང་བར་བཤད་པའི་ཕྱིར། ཁ་ཅིག་
དེ་ནི་འཇིག་རྟེན་གྱི་ཁམས་གཞན་ལ་དགོངས་པ་ཡིན་ཟེར་ཏེ་དཔྱད་པར་བྱའོ། །བུ་སྟོན་
ཆོས་འབྱུང་ལས་གྲངས་ཀྱི་གནས་དྲུག་ཅུར་ཕྱེ་བའི་ཐ་མ་ཡིན་པའི་ཕྱིར་ཏེ། དེ་ཉིད་ལས།
གྲངས་ནི། གཅིག །བཅུ། བརྒྱ། སྟོང་། ཁྲི། འབུམ། ས་ཡ། བྱེ་བ། དུང་ཕྱུར། ཐེར་
འབུམ། ཐེར་འབུམ་ཆེན་པོ། ཁྲག་ཁྲིག །ཁྲག་ཁྲིག་ཆེན་པོ། རབ་བཀྲམ། རབ་བཀྲམ་
ཆེན་པོ། གཏམས། གཏམས་ཆེན་པོ། དཀྲིགས། དཀྲིགས་ཆེན་པོ། མི་འཁྲུགས། མི་
འཁྲུགས་ཆེན་པོ། ཁྱད་ཕྱིན། ཁྱད་ཕྱིན་ཆེན་པོ། པང་སྟེང་། པང་སྟེང་ཆེན་པོ། དེད་
འདྲེན། དེད་འདྲེན་ཆེན་པོ། མཐའ་སྣང་། མཐའ་སྣང་ཆེན་པོ། རྒྱུ་རིག །རྒྱུ་རིག་ཆེན་
པོ༑ འོད་མཛེས། འོད་མཛེས་ཆེན་པོ། དབང་པོ། དབང་པོ་ཆེན་པོ། ལེགས་ཕྱིན།
ལེགས་ཕྱིན་ཆེན་པོ། རྟོགས་འགྲོ །རྟོགས་འགྲོ་ཆེན་པོ། འབྱིང་རྡུལ། འབྱིང་རྡུལ་ཆེན་

596
 ༼ཆ༽ ལོ་རྒྱུས་ཐོར་བུ།
པོ༑ རྒྱ་རྟགས། རྒྱ་རྟགས་ཆེན་པོ། སྟོབས་འཁོར། སྟོབས་འཁོར་ཆེན་པོ། བརྡ་ཤེས།
བརྡ་ཤེས་ཆེན་པོ། རྣམ་འབྱུང༌། རྣམ་འབྱུང་ཆེན་པོ། སྟོབས་མིག །སྟོབས་མིག་ཆེན་པོ།
གྲངས་མེད་པ་སྟེ། བར་གྲངས་ཀྱི་གནས་གཞན་བརྒྱད་ཆད་ཅེས་གསུངས་སོ། །ཞེས་གསུངས།
རབ་བྱུང་ཞེས་པ་ཇི་ལྟར་ཡིན་ཞེ་ན། དེའི་རྩིས་གཞི་སྐད་ཅིག་མའི་སྟེང་ནས་ཡིན་
པས། དེ་ཡང་ནད་པ་མ་ཡིན་པའི་མིའི་སེ་གོལ་གཅིག་ཏོག་པའི་ཡུན་ལ་དྲུག་ཅུ་རེ་ལྔར་
ཕྱེ་བའི་ཆ་གཅིག་གི་ཡུན་ལ་དུས་མཐའི་སྐད་ཅིག་མར་བྱེ་སྨྲས་འདོད། སུམ་བརྒྱ་དྲུག་ཅུ་
རེ་ལྔར་ཕྱེ་བའི་གཅིག་གི་ཡུན་ལ་དུས་མཐའི་སྐད་ཅིག་མར་གྲུབ་མཐའ་གོང་མ་རྣམས་འདོད།
སྤྱིར་ཐུན་མོང་ལྟར་ན་དུས་མཐའི་སྐད་ཅིག་མ་བརྒྱ་དང་ཉི་ཤུ་ལ་སྐད་ཅིག་མ། སྐད་ཅིག་
མ་དྲུག་ཅུ་ལ་ཐང་གཅིག །ཐང་བཅུ་ལ་ཡུད་ཙམ། ཡུད་ཙམ་སུམ་ཅུ་ལ་ཞག་གཅིག །ཞག་
སུམ་ཅུ་ཟླ་བ་གཅིག །ཟླ་བ་བཅུ་གཉིས་ལ་ལོ་གཅིག ། ལོ་དྲུག་ཅུ་ལ་རབ་བྱུང་གཅིག་རྩིས་
པའོ། །འོ་ན། རབ་བྱུང་ཐོག་མར་ཡུལ་གང་ལ་དུས་ནམ་བྱུང་ཞེ་ན། སངས་རྒྱས་བཅོམ་
ལྡན་འདས་མངོན་པར་རྫོགས་པར་སངས་རྒྱས་ཚུལ་མཛད་པའི་དུས་ལ་ཆུ་རྟ་ལོ་དང་ཤིང་
རྟ་ལོ་སོགས་རྩིས་ཚུལ་མང་མོད། ཆུ་རྟ་ལོའི་ས་གའི་ཉ་ལ་སངས་རྒྱས་ཚུལ་མཛད། དེ་
ནས་བརྩིས་པའི་ཞག་ཞེ་དགུ་པ་རགས་རྩིས་ཀྱིས་ཆུ་སྟོད་ཟླ་བའི་ཚེས་བཞི་དང་། ཞིབ་རྩིས་
ལ་ཞག་མི་ཐུབ་དོར་བའི་དབང་དུ་བྱས་ནས་ཚེས་དྲུག་ལ་བདེན་པ་བཞིའི་ཆོས་ཀྱི་འཁོར་ལོ་
བསྐོར། བཅུ་གཉིས་པ་ནག་ཟླའི་ཚེས་བཅོ་ལྔ་ལ་ཤེར་ཕྱིན་གྱི་མདོ་དང་དུས་འཁོར་རྩ་རྒྱུད་
གཉིས་མཉམ་དུ་གསུངས་པ་ཡིན་ཏེ། དུས་འཁོར་རྩ་རྒྱུད་ལས། སྟོན་པས་བྱ་རྒོད་ཕུང་
པོ་རུ། །ཆོས་བསྟན་དཔལ་ལྡན་འབྲས་སྤུངས་སུ། །ཤེས་རབ་ཕ་རོལ་ཕྱིན་ཚུལ་བཞིན།།
དེ་བཞིན་གསང་སྔགས་ཚུལ་རབ་གསུངས། །ཞེས་གསུངས། །དུས་འཁོར་འགྲེལ་ཆེན་
དྲི་མེད་འོད་ལས། བཅུ་གཉིས་པ་ནག་པ་ཉ་ལ་ཤྲི་ཌྷ་ནྱ་ཀ་ཊ་ཀར་ཆོས་དབྱིངས་གསུང་གི་
དབང་ཕྱུག་གི་དཀྱིལ་འཁོར་གསུངས་སོ། །ཞེས་གསུངས་པའི་བཅུ་གཉིས་པ་ཞེས་པ་ལ་

597
ལོ་རྒྱུས་ཐོར་བུ། ༼ཆ༽
བཤད་ཚུལ་མང་པོ་ཡོད་མོད། དུས་འཁོར་ལུགས་ལ་ལོ་མགོ་ནག་ཟླ་ནས་འཛིན་པ་དང་།
ས་ག་ནས་འཛིན་པ་གཉིས་ཡོད་པར་མཁས་གྲུབ་ནོར་བཟང་རྒྱ་མཚོས་གསུངས་པ་དང་།
སངས་རྒྱས་པའི་དུས་དེ་ནས་བརྩིས་པའི་ཟླ་བ་བཅུ་གཉིས་པ་ནག་པ་ཟླ་བ། ཞེས་མཁས་
གྲུབ་ཐམས་ཅད་མཁྱེན་པའི་ཊཱི ཀ་ཆེན་ལས་གསུངས། །དུས་འཁོར་རྩ་རྒྱུད་གསུངས་པའི་
དུས་དེ་ནས་བརྒྱད་བརྒྱ་ཙམ་ལ། རིགས་ལྡན་ཉེར་ལྔའི་དབང་དུ་བྱས་ན་གཉིས་པ་རིགས་
ལྡན་པདྨ་དཀར་པོས་དུས་འཁོར་འགྲེལ་ཆེན་དྲི་མེད་འོད་གསུངས།
སྐབས་ཞིག་རྒྱ་གར་ལ་དུས་འཁོར་གྱི་བསྟན་པ་ཅུང་སྣུབ་པ་ན་པཎ་ཆེན་ཙི་ལུ་དང་
དུས་ཞབས་ཆེ་བ་སོགས་ཀྱིས་ཤམ་བྷ་ལ་ནས་རྒྱ་གར་འཕགས་པའི་ཡུལ་དུ་དུས་འཁོར་གྱི་
བསྟན་པ་དར་བར་མཛད། དེ་རྗེས་བོད་ནས་འབྲོ་ལོ་ཤེས་རབ་གྲགས་སོགས་རྒྱ་གར་འཕགས་
པའི་ཡུལ་དུ་སློབ་གཉེར་ལ་ཕེབས་པ་རྣམས་ཀྱི་གངས་ཅན་བོད་ཀྱི་ཡུལ་དུ་དུས་འཁོར་གྱི་
བསྟན་པ་མེ་ཡོས་ལོར་སྤྱན་འདྲེན་པའོ། །དེ་ནས་རྩིས་པའི་སྤྱི་ལོ་ ༡༩༧༥ བོད་རྒྱལ་ལོ་
༢༡༠༢ རབ་བྱུང་ ༡༧ རབ་ལོ་ ༤༩ པའོ། །དུས་ད་ལྟའི་སྐབས་ཤམ་བྷ་ལའི་རྒྱལ་པོ་རིགས་
ལྡན་ཉེར་གཅིག་པ་རྨུགས་བྱེད་ཀྱི་སྤྲུལ་པ་རིགས་ལྡན་མ་འགག་པ་རེད། རིགས་ལྡན་ཞེ་
གསུམ་བརྩིས་ཚུལ་གཅིག་ཀྱང་ཡོད། འདིར་མང་དོགས་ནས་མ་བྲིས་སོ། ། རྒྱ་ནག་གི་
ཡུལ་ཞིག་ཏུ་རུས་སྦལ་ངོ་མཚར་ཅན་རྒྱབ་ཏུ་དུས་ཚིགས་ཀྱི་རི་མོ་ཡོད་པ་ཞིག་བྱུང་བ་རྙེད་
པ་ནས་རྩིས་ཀྱི་སྐོར་ཆེས་ཆེར་དར་བ་རེད་ཅེས་ཟེར། དེ་ནས་རབ་བྱུང་བཅུ་གཉིས་པའི་
མེ་འབྲུག་ལོའི་བར་ལོ་གྲངས་བཞི་སྟོང་སོང་ཞེས་ཐུའུ་བཀྭན་རིན་པོ་ཆེས་གསུངས། །བོད་
ལ་དུས་འཁོར་གྱི་བསྟན་པ་ཕེབས་པའི་མེ་ཡོས་ལོ་འདི་ནས་རབ་བྱུང་གི་མགོ་བཙུགས། ད་
བར་རབ་བྱུང་ ༡༦ རབ་ལོ་ ༤༩། །གཞན་ཡང་། ལོ་ཟླ་ཞག་གསུམ་རྩིས་ཚུལ་མི་འདྲ་བ་
གསུམ་ཡོད། ཁྱིམ་ཞག །ཚེས་ཞག །ཉིན་ཞག་དང་གསུམ། དང་པོ་ནི། ཉི་ཟླ་སྐར་
གསུམ་གྱིས་ས་ཆེན་དུམ་བུ་བཅུ་གཉིས་ལ་ལོངས་སྤྱོད་ཚུལ་གྱི་དབང་དུ་བྱས་པ་དང་། གཉིས་

5gs
 ༼ཆ༽ ལོ་རྒྱུས་ཐོར་བུ།
པ་ནི། ཟླ་བའི་འཕེལ་འགྲིབ་ལ་ལྟོས་པ་དང་། གསུམ་པ་ནི། ཉིན་སུམ་ཅུ་རིམ་པར་རོ།།
ཁྱིམ་ཞག་གི་དབང་དུ་བྱས་པའི་ལོའི་མགོ་ལུག་ཁྱིམ་གྱི་རི་མོ་ཤར་པ་ནས་རྩིས། ལོ་འཁོར་
གཅིག་གི་ཟླ་ཐོ་ལོ་ཐོ་ཧོར་ཟླ་གསུམ་པ་ནས་མགོ་ཚུགས་པ་ཁྱིམ་ལོའི་དབང་དུ་བྱས་པ་རེད།
ལོ་གཅིག་ལ་དབྱར་སྟོན་དགུན་དཔྱིད་བཞི། རེ་རེ་ལ་ཟླ་བ་གསུམ་གསུམ་ཡོངས་གྲགས་
དང་། ཕྱག་དར་ཁྲོད་པའི་གོས་ངོས་བཟུང་བའི་ཚད་དུ་དུས་ཚིགས་གསུམ་དུ་ཕྱེ་ཚུལ་སྔར་
བཤད་ཟིན། དབྱར་སྔ་མ་ཁས་ལེན་པའི་དུས་ངོས་བཟུང་བའི་ཆེད་དུ་དུས་ཚིགས་ལྔར་ཕྱེ།
གསོ་སྦྱོང་བཅུ་བཞི་པ་ངོས་བཟུང་བའི་ཆེད་དུ་དུས་ཚིགས་དྲུག་ཏུ་ཕྱེ། བསླབ་པ་རྒན་གཞོན་
ངོས་བཟུང་བའི་ཆེད་དུ་དུས་ཚིགས་ཉེར་གཉིས་ཕྱེ་བ། འདུལ་བར་གསུངས། འཛམ་བུ་
གླིང་འདི་ཡུལ་ཝཱ་ར་ཎཱ་སི་ཞེས་བྱ་བ་སྔོན་འདས་པའི་དུས་བསྐལ་པ་གྲངས་མེད་དཔག་ཏུ་
མེད་པའི་ཕ་རོལ་ནས་ཡོད་པ། མདོ་ས་པ་ཤོག་གྲངས་ ༢༧༡ ནས་གསུངས། བསྐལ་བ་
འཇིག་པའི་ཚེ་རྡོ་རྗེ་གདན་དང་། བྱ་རྒོད་ཕུང་པོའི་རི་མི་འཇིག་པར་མདོ་ལས་གསུངས་
པ་རྒྱན་སྣང་ལས་བཤད། བསྟན་པ་འདིའི་དབང་དུ་བྱས་ནས་ཆོས་དར་བའི་ཡུལ་སོ་བརྒྱད་
མདོ་ལས་གསུངས་པ་དེའི་ནང་ཟླ་བའི་གླིང་ཡོད་པ་བཀའ་ཆེན་ཡེ་ཤེས་རྒྱལ་མཚན་གྱིས་
གསུངས། ད་ལྟའི་དུས་ཀྱི་ཟླ་བའི་གླིང་བསྐལ་བ་སྟོང་པ་འདི་མིན་ནམ་སྙམ། གཞན་ཡང་།
བཀོད་པ་ཆེན་པོ་བསྟན་པའི་མདོ་ལས། ཚེ་གཅིག་གིས་ཐོགས་པའི་བྱང་ཆུབ་སེམས་དཔའ་
ནམ་ལྷུམས་སུ་ཞུགས་པར་དགོངས་པ་ན། ལྷའི་བུ་དག་འཛམ་བུའི་གླིང་དུ་བབས་ནས་རང་
སངས་རྒྱས་རྣམས་ལ་འཕགས་པ་དག་ཞིང་འདི་ཡོངས་སུ་སྤངས་པའི་རིགས་སོ། །དེ་ཅིའི་
ཕྱིར་ཞེ་ན། ལོ་བཅུ་གཉིས་ན་བྱང་ཆུབ་སེམས་དཔའ་ཡུམ་གྱི་ལྷུམས་སུ་འཇུག་པར་འགྱུར་
རོ༑ ༑ཞེས་སྨྲས་པ་དང་། དེའི་ཚེ་ཡུལ་ཝཱ་ར་ཎཱ་སི་ན་རང་སངས་རྒྱས་ལྔ་བརྒྱས་ལྷའི་
བུ་རྣམས་ཀྱི་ཚིག་ཐོས་པས་འདུག་པའི་གདན་ལས་ལངས་ནས་ནམ་མཁའ་ལ་ཏཱ་ལ་བདུན་
ཙམ་དུ་འཕགས་ཏེ། མེས་རང་གི་ཕུང་པོ་བསྲེགས་ནས་ཡོངས་སུ་མྱ་ངན་ལས་འདས་ཀྱི་

599
ལོ་རྒྱུས་ཐོར་བུ། ༼ ཆ༽
ཤ་རུས་འབའ་ཞིག་ནམ་མཁའ་ལས་བབས་པས། དེའི་ཕྱིར་གནས་འདི་དྲང་སྲོང་ལྷུང་བའི་
གནས་ཞེས་བྱ་ལ། ཡང་ན་དྲང་སྲོང་རྣམས་ཀྱི་མཆོག་སངས་རྒྱས་བཅོམ་ལྡན་འདས་ཀྱིས་
ཆོས་ཀྱི་འཁོར་ལོ་ཐོག་མར་བསྐོར་བའི་གནས་ཡིན་པས། དྲང་སྲོང་སྨྲ་བའི་གནས་ཞེས་
ཀྱང་བཤད། ཡང་ཡོན་ཏན་གསུམ་དང་ལྡན་པའི་ཕྱིར། གང་ཟག་རྣམ་པ་གསུམ་རྟག་
ཏུ་དེར་འདུའོ། །ཞེས་ཚལ་དང་ཆུ་དང་གནས་ཀྱི་ཡོན་ཏན་གསུམ་དང་ལྡན་པས། སངས་
རྒྱས་འཇིག་རྟེན་དུ་བྱོན་པའི་ཚེ་འཁོར་འཕགས་པའི་ཚོགས་འདུ་བ་དང་། དེ་མ་ཡིན་པའི་
ཚེ་རེས་འགའ་རང་སངས་རྒྱས་དུ་མ་འདུ་བ་དང་། རེས་འགའ་འཇིག་རྟེན་པའི་དྲང་སྲོང་
མང་པོ་འདུ་བས་དྲང་སྲོང་འདུས་པའི་གནས་ཅེས་བཤད་པ་དང་། ཡང་རི་དྭགས་རུ་རུ་
མང་པོ་གནས་པ་དང་། ཤ་བ་སྦྱོ་མའི་དོན་དུ་རི་དྭགས་ཀྱི་རྒྱལ་པོས་སྲོག་བཏང་བའི་རྐྱེན་
གྱིས་ཡུལ་དེའི་རྒྱལ་པོས་རི་དྭགས་ལ་མི་འཇིགས་པ་སྦྱིན་པ་དང་། སངས་རྒྱས་ཀྱིས་ཆོས་
འཁོར་བསྐོར་བའི་ཚེ་རི་དྭགས་ཤ་བ་གསུམ་རྟག་པར་ཆོས་ཉན་དུ་འོངས་པ་སོགས་ལ་བརྟེན་
ནས་རི་དྭགས་ཀྱི་གནས་ཅེས་བཤད་པའང་ཡོད། ད་ལྟའི་དུས་སུའང་རི་དྭགས་མང་པོ་
དེར་ཡོད་པ་དེའི་མཚོན་དོན་ཡིན། ས་ར་ཎཱ་ཐར་ཡོད་པའི་མཆོད་རྟེན་རྙིང་པ་ཆུང་ཆུང་
མང་པོ་ཡོད་པ་དེ་ག་རང་རྒྱལ་ལྔ་བརྒྱའི་རིང་བསྲེལ་གྱི་མཆོད་རྟེན་ཡིན། ལྷ་ཁང་དང་འདུ་
ཁང་རྣམས་ཀྱི་སྟེང་རི་དྭགས་ཀྱི་གཟུགས་བརྙན་བཞག་པའི་ལུགས་སྲོལ་ཡོད་པ་དེ། སྔར་
གྱི་ལོ་རྒྱུས་དེ་དག་དང་མུ་སྟེགས་པ་མཚོན། རི་དྭགས་གཉིས་ཀྱི་བར་འཁོར་ལོ་བཞག་པ་
ནི༔ སངས་རྒྱས་ཀྱིས་ཆོས་འཁོར་བསྐོར་བ་མཚོན་ལ། སྔོན་ལྷ་ཚངས་པ་གཙུག་ཕུད་
ཅན་གྱིས་སངས་རྒྱས་བཅོམ་ལྡན་འདས་ལ་ཆོས་ཀྱི་འཁོར་ལོ་བསྐོར་བར་སྐུལ་བའི་སྐབས་
འཁོར་ལོ་རྩིབས་སྟོང་བྱས་པ་ཕུལ་པའི་དྲིན་དྲན་ཆེད་ཀྱང་ཡིན་ནམ་སྙམ། བྱ་རྒོད་ཕུང་
པོ་རི་ནི། ས་ལུ་ལྗང་བའི་མདོ་ལས། བྲག་བྱ་རྒོད་ཀྱི་མགོའི་དབྱིབས་འདྲ་བར་ཡོད་པས་
དེ་ལྟར་བཏགས་པར་གསུངས། ལོ་རྒྱུས་ཁ་ཅིག་ཏུ་སངས་རྒྱས་བཅོམ་ལྡན་འདས་ཀྱིས་

600
 ༼ཆ༽ ལོ་རྒྱུས་ཐོར་བུ།
ཤེར་ཕྱིན་གྱི་མདོ་གསུངས་པའི་ཚེ་ཞིང་གཞན་ནས་བྱང་ཆུབ་སེམས་དཔའ་མང་པོ་བྱ་རྒོད་
ཀྱི་རྣམ་པར་སྤྲུལ་ནས་ཆོས་ཉན་པར་འོངས་པས། བྱ་རྒོད་ཕུང་པོའི་རི་ཞེས་བཤད་པའང་
ཡོད། རྒྱན་སྣང་ལས། དེ་བཞིན་གཤེགས་པ་རྣམས་ཀྱིས་རྒྱལ་བའི་ཡུམ་སྟོན་པ་ན། བྱང་
ཆུབ་སེམས་དཔའ་ལ་སོགས་པའི་ཚོགས་ཆེན་པོའི་གནས་དང་འདྲ་བར་འདོད་པ་བྱ་བ། རིན་
པོ་ཆེ་སྣ་ཚོགས་ཀྱི་ཕུང་པོར་གྱུར་པ་ཡོད་པ་གང་ཡིན་པ་ནི་བྱ་རྒོད་ཀྱི་ཕུང་པོའོ། །འདོད་
ལྷ་ལ་སོགས་པ་བསོད་ནམས་འདོད་པ་རྣམས་ཚེས་བརྒྱད་ལ་སོགས་པའི་དུས་ཚིགས་དྲུག་
རྣམས་སུ་འདུ་བ་རྒྱ་ཆེར་བྱེད་པ་ཞེས་བྱ་བའི་ངེས་པའི་ཚིག་གི་ཚུལ་གྱིས་ན་རིའོ། །ཞེས་
གྷི་དྷ་ཀུཊདང་པར་བ་ཏའི་ངེས་ཚིག་གི་སྟེང་ནས་གསུངས་སོ། །འདི་ལ་དཔག་ན། མདོ་
ཏིང་ངེ་འཛིན་རྒྱལ་པོ་སོགས་ལས། བྱ་རྒོད་ཕུང་པོའི་རི་འདི་བསྐལ་བ་སྔ་མ་རྣམས་སུ་ཡོད་
པར་གསུངས་པའང་སྒྲ་ཇི་བཞིན་དུ་རུང་སྟེ། བསྐལ་བ་འཇིག་པའི་ཚེའང་མངོན་པར་བྱང་
ཆུབ་པའི་གནས་རྡོ་རྗེ་གདན་མི་འཇིག་པར་གསུངས་ལ། འདིའང་དེ་དང་འདྲ་བར་མངོན་
ནོ༑ ༑ཞེས་གསུངས། མདོར་བསྡུས་ན། སེམས་ཅན་སོ་སོའི་སྣང་བ་ལ། །ཞེས་སོགས་
ལྟར་ཡུལ་གཅིག་ལ་དབང་མངོན་སོ་སོའི་སྣང་ཚུལ་སྣ་ཚོགས་ཡོད་པ་མྱོང་བས་སྒྲུབ་ཅིང་།
ཅུང་ཟད་ལྐོག་གྱུར་གྱི་དོན་རྣམས་དངོས་སྟོབས་ཀྱི་རིགས་པས་དཔྱད་ནས་རྙེད་པ་སོ་སོ་སྐྱེ་
བོའི་སྐལ་བ་དང་། འདིར་གནས་པའི་ཕལ་པ་ལ་འཇིག་རྟེན་གྱི་ཁམས་གཞན་གྱི་དབྱིབས་
བཀོད་སོགས་ཡུལ་གྱི་བསྐལ་དོན་དང་། དེ་རིང་དུས་ཀྱི་ཕལ་པ་ལ་ལོ་བརྒྱས་བར་དུ་ཆོད་
པའི་དབྱིབས་བཀོད་སོགས་དུས་ཀྱི་བསྐལ་དོན་དང་། དབང་པོ་རྣོ་རྟུལ་གྱིས་དེ་དག་ངོ་བོའི་
བསྐལ་དོན་དུ་སོང་བའང་སྲིད་པས། གཞལ་བྱའི་གནས་གསུམ་པར་འཕོས་པ་ན་ལུང་འདྲེན་
པ་མཁས་པའི་ལུགས་སུ་སྣང་ངོ་། །
མཐུན་པ་སྤུན་བཞིའི་ལོ་རྒྱུས་ནི། འདུལ་བ་ལུང་གཞི་ལས། བཅོམ་ལྡན་འདས་
ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག་སྔོན་བྱུང་བ་ཡུལ་ཀ་ཤིའི་ནགས་

601
ལོ་རྒྱུས་ཐོར་བུ། ༼ཆ༽
སྟུག་པོ་ཞིག་ན། སྲོགས་ཆགས་བཞི་གནས་པ་གོང་མ་སྲེག་པ་དང་། རི་བོང་། སྤྲེའོ། གླང་
པོ་ཆེའོ། དེ་དག་ཀྱང་ཕན་ཚུན་ཡིད་བཅུག་པས་ལྷན་ཅིག་གནས་ཤིང་མཐུན་པ་དང་། ཡང་
དག་པར་དགའ་བ་དང་། རྩོད་ངན་མེད་པ་དང་། དྲོགས་པ་མེད་ཅིང་དགའ་བའི་སྤྱོད་
ལམ་གྱིས་གནས་ཤིང་དུས་འདའ་བར་བྱེད་དོ། །ཅི་ཙམ་དུས་གཞན་ཞིག་ན་དེ་རྣམས་ཀྱིས་
བློ་སྐྱེས་པ། ཤེས་ལྡན་དག་བདག་ཅག་ལ་ཕན་ཚུན་ཡིད་བཅུགས་པ་ལྷན་ཅིག་གནས་ཤིང་
མཐུན་པ་ཡང་དག་པར་དགའ་བ་འཐབ་རྩོད་མེད་པ་ནི་ཡོད་ན། འོ་ན་བདག་གིས་གང་ལ་
བསྙེན་བཀུར་བྱ། བླ་མར་བྱ། རྗེད་པར་བྱ། མཆོད་པར་བྱ་བ་མི་ཤེས་ཕྱི་མ་ལ་བདག་
ཅག་རྒན་པ་ཇི་ལྟ་བའི་བཅའ་བ་བྱའོ། །དེ་རྣམས་ཕན་ཚུན་གྲོས་བྱ་བར་བརྩམས་པས། བདག་
ཅག་གི་ནང་ནས་སུ་རྒན། དེ་ནས་གོང་མ་སྲེག་པས་ཤིང་རྒྱགྲོ་དྷ་ཞིག་བསྟན་ནས། ཤེས་
ལྡན་དག་སུ་ཤིང་ནྱ་གྲོ་དྷ་འདིའི་ཚད་ཇི་ཙམ་པ་མཐོང་། གླང་པོ་ཆེས་སྨྲས་པ། ཁོ་བོ་ཁྱུ་
དང་ལྷན་ཅིག་ལམ་འདི་ནས་འགྲོ་བ་ན། འདིའི་སྲིད་ཁོ་བོའི་ལུས་དང་མཉམ་པ་ཁོ་ན་མཐོང་
ངོ་༑ ༑སྤྲེའུ ས་སྨྲས་པ། ཁོ་བོ་ཁྱུ་དང་ལྷན་ཅིག་ལམ་འདི་ནས་འགྲོ་བ་ན་འདིའི་སྲིད་ཁོ་
བོ་དང་མཉམ་པ་མཐོང་ངོ༌། །དེ་དག་གིས་སྨྲས་པ་དེ་བས་ཁྱོད་རྒན་ནོ། །རི་བོང་གིས་
སྨྲས་པ། ཁོ་བོས་འདིའི་ལོ་མ་གཉིས་སྐྱེས་པ་ན་ལོ་མ་ཟིལ་བའི་ཐིགས་པ་ལྕེས་བལྡགས་སོ།།
དེ་དག་གིས་སྨྲས་པ། འདི་དག་པས་ཀྱང་ཁྱེད་རྒན་ནོ། །གོང་མ་སྲེག་པས་སྨྲས་པ། ཁྱེད་
ཅག་གིས་ཤིང་ནྱགྲོ་དྷའི་ཚད་ཆེན་པོའི་རྣམ་པ་འདི་མཐོང་ངམ། དེ་རྣམས་ཀྱིས་སྨྲས་པ།
འདི་མཐོང་ངོ༌། ། ཁོ་བོས་ས་བོན་རྣམས་ཟོས་ནས་ཕྱོགས་འདིར་རྟུག་པ་བོར་བས་འདི་ལས་
སྐྱེས་པ་ནི། འདི་ཡིན་ནོ། །དེ་རྣམས་ཀྱིས་སྨྲས་པ། དེ་ལྟ་ན། བདག་ཅག་ཐམས་ཅད་ཀྱི་
ནང་ནས་ཁྱེད་རྒན་ནོ། །དེ་ནས་གླང་པོའི་ཆེས་ཐམས་ཅད་ལ་བརྙེན་བཀུར་བྱ་བར་བརྩམས་
མོ༑ ༑སྤྲེའུས་རི་བོང་དང་གོང་མ་སྲེག་ལའོ། །རི་བོང་གིས་གོང་མ་སྲེག་པ་ཁོ་ན་ལའོ།།
དེ་རྣམས་དེ་ལྟར་རྒན་རིམ་ཇི་ལྟ་བ་བཞིན་དུ་བསྙེན་བཀུར་བྱེད་ཅིང་ནགས་སྟུག་པོ་དེ་ན་

602
 ༼ ཆ༽ ལོ་རྒྱུས་ཐོར་བུ།
ཕན་ཚུན་དུ་རྒྱུ་ཞིང་གང་གི་ཚེ། ཡ་ང་བ་དང་གཟར་པོའི་ཕྱོགས་སུ་འགྲོ་དགོས་པ་དེའི་ཚེ།
གླང་པོ་ཆེ་ལ་སྤྲེའུ། སྤྲེའི་ལ་རི་བོང་། རི་བོང་ལ་གོང་མ་སྲེག་པ་རིམ་བཞིན་ནོ། །སྡུག་
པ་འཕེལ་ཞིང་ཞེ་ས་དང་བཅས་པ་དེ་རྣམས་ལ་ཡང་འདི་ལྟ་བུའི་བློ་སྐྱེས་ཏེ། ཤེས་ལྡན་དག་
བདག་ཅག་ལ་སྡུག་པ་འཕེལ་ཞིང་ཞེ་ས་དང་བཅས་པ་ནི་ཡོད་ཀྱི། རེ་ཞིག་དགེ་བ་གཞན་
ཡང་ཅུང་ཟད་ཅིག་བླངས་ཏེ་འཇུག་པར་བྱའོ། །ཇི་ལྟར་བྱ། གོང་མ་སྲེག་པས་སྨྲས་པ།
སྲོག་གཅོད་པ་ལས་སླར་ལོག་པར་བྱའོ། །བདག་ཅག་གིས་སྲོག་བཅོད་པ་ཅི་འདྲ་བ་ཞིག་
ཡིན། གོང་མ་སྲེག་པས་སྨྲས་པ། ལོ་མ་དང་། མེ་ཏོག་དང་། འབྲས་བུ་སྲོག་ཆགས་
དང་བཅས་པ་ཡང་ཡོད། སྲོག་ཆགས་མེད་པ་ཡང་ཡོད་པས། དེ་བས་ན་བདག་ཅག་གིས་
དེང་ཕྱིན་ཆད་སྲོག་ཆགས་དང་བཅས་པ་ནི་སྤངས་ལ། སྲོག་ཆགས་མེད་པ་ནི་ལོངས་སྤྱོད་
པར་བྱའོ། །ཞེས་དེ་རྣམས་ཀྱིས་སྲོག་ཆགས་དང་བཅས་པ་ནི་སྤངས་ཤིང་། སྲོག་ཆགས་
མེད་པ་ལ་ལོངས་སྤྱོད་པར་བརྩམས་མོ། །དེ་རྣམས་ཀྱིས་འདི་སྙམ་དུ་སེམས་ཏེ། བདག་
ཅག་ལ་སྲོག་གཅོད་པ་ལས་སླར་ལོག་པ་ནི་ཡོད་ན། མ་བྱིན་པར་ལེན་པ་ལས་སླར་ལོག་
པར་བྱའོ། །བདག་ཅག་གི་མ་བྱིན་པར་ལེན་པ་ཅི་འདྲ་བ་ཞིག་ཡིན། གོང་མ་སྲེག་པས་
སྨྲས་པ། ཡོངས་སུ་འཛིན་པ་དང་བཅས་པའི་རྩྭ་དང་། ལོ་མ་དང་། མེ་ཏོག་དང་། འབྲས་
བུ་ཡང་ཡོད། འཛིན་པ་མེད་པ་ཡང་ཡོད་པས། དེ་བས་ན། བདག་ཅག་གིས་དེར་ཕྱིན་
ཆད་བདག་ཡོངས་སུ་འཛིན་པ་དང་བཅས་པ་ནི་ལོངས་སྤྱོད་པ་སྤངས་ལ། འཛིན་པ་མེད་
པ་ནི་ལོངས་སྤྱོད་པར་བརྩམས་སོ། །དེ་རྣམས་ཀྱིས་འདི་སྙམ་དུ་སེམས་ཏེ། བདག་ཅག་
ལ་མ་བྱིན་པར་ལེན་པ་ལས་སླར་ལོག་པ་ནི་ཡོད་ན། འདོད་པས་ལོག་པར་གཡེམ་པ་ལས་
མ་ཡིན་པས། མ་ལ་བདག་ཅག་གི་འདོད་པས་ལོག་པར་གཡེམ་པ་ལས་སླར་ལོག་པར་བྱའོ།།
གོང་མ་སྲེག་པས་སྨྲས་པ། བདག་ཅག་བགྲོད་པར་བྱ་བར་ཡང་འགྲོད། བགྲོད་པར་བྱ་
བ་མ་ཡིན་པར་ཡང་འགྲོད་པས། དེ་བས་ན། བདག་ཅག་དེང་ཕྱིན་ཆད་བགྲོད་པར་བྱ་

603
ལོ་རྒྱུས་ཐོར་བུ། ༼ ཆ༽
བ་ཁོ་ན་བགྲོད་པར་བྱའི། བགྲོད་པར་བྱ་བ་མ་ཡིན་པ་ནི་མ་ཡིན་ནོ། །ཞེས་དེ་རྣམས་གྲོས་
བྱས་སོ། །དེ་རྣམས་འདི་སྙམ་དུ་སེམས་ཏེ། བདག་ཅག་འདོད་པས་ལོག་པར་སྤྱོད་པ་ལས་
ལོག་པ་ནི་ཡོད་ན། བརྫུན་དུ་སྨྲ་བའི་ལས་ནི་མ་ཡིན་པས། མ་ལ་བདག་ཅག་གིས་བརྫུན་
དུ་སྨྲ་བ་ལས་སླར་ལོག་པར་བྱའོ། །བདག་ཅག་གི་བརྫུན་དུ་སྨྲ་བ་ཅི་འདྲ་བ་ཞིག་ཡིན། གོང་
མ་སྲེག་པས་སྨྲས་པ། བདག་ཅག་ཅི་ཡང་རུང་བ་སྨྲ་པས། དེ་བས་ན། བདག་ཅག་དེང་
ཕྱིན་ཆད་ཅི་ཡང་རུང་བ་སྨྲ་བར་མི་བྱ་ཞིང་། བརྟགས་ཤིང་བརྟགས་པའི་ཚིག་དུས་སུ་སྨྲ་
བར་བྱའོ། །ཞེས་དེ་རྣམས་ཀྱིས་ཅི་ཡང་རུང་བ་མི་སྨྲ་ཞིང་། ཅི་ཡང་བརྟགས་ཤིང་བརྟགས་
པའི་ཚིག་དུས་སུ་སྨྲའོ། །དེ་རྣམས་འདི་སྙམ་དུ་སེམས་ཏེ། བདག་ཅག་བརྫུན་དུ་སྨྲ་བ་
ལས་སླར་ལོག་ནི་ཡོད་ལ། འབྲུའི་ཆང་དང་། སྦྱར་བའི་ཆང་མྱོས་པར་འགྱུར་བ་བག་
མེད་པའི་གནས་ལས་མ་ཡིན་པས། མ་ལ་བདག་ཅག་གིས་འབྲུའི་ཆང་དང་། སྦྱར་བའི་
ཆང་མྱོས་པར་འགྱུར་བ་བག་མེད་པའི་གནས་ལས་སླར་ལོག་པར་བྱའོ། །བདག་ཅག་གིས་
འབྲུའི་ཆང་དང་། སྦྱར་བའི་ཆང་མྱོས་བར་འགྱུར་བ་བག་མེད་པ་ཅི་འདྲ་བ་ཞིག་ཡིན། གོང་
མ་སྲེག་པས་སྨྲས་པ། མྱོས་པར་འགྱུར་བའི་འབྲས་བུ་གང་ཡིན་དག་ཀྱང་ཡོད། མྱོས་
བར་མི་འགྱུར་བ་གང་ཡིན་པ་དག་ཀྱང་ཡོད། དེ་བས་ན། བདག་ཅག་དེང་ཕྱིན་ཆད་མྱོས་
བར་འགྱུར་བའི་འབྲས་བུ་གང་དག་ཡིན་པ་ནི་སྤངས་ལ། མྱོས་བར་མི་འགྱུར་བའི་འབྲས་
བུ་གང་ཡིན་པ་ནི་ལོངས་སྤྱོད་པར་བྱའོ། །ཞེས་དེ་རྣམས་ཀྱིས་མྱོས་བར་འགྱུར་བའི་འབྲས་
བུ་གང་ཡིན་པ་སྤངས་ཏེ། མྱོས་པར་མི་འགྱུར་བའི་འབྲས་བུ་ལོངས་སྤྱོད་པར་བརྩམས་
སོ༑ ༑གང་གི་ཚེ་དེ་རྣམས་བརྟུལ་ཞུགས་ཀྱི་གཞི་ལྔ་ལ་རབ་ཏུ་གནས་པ་དེའི་ཚེ་གོང་མ་
སྲེག་པས་སྨྲས་པ། ཤེས་ལྡན་དག །བདག་ཅག་རྣམས་ལ་བརྟུལ་ཞུགས་ཀྱི་གཞི་ལྔ་ལ་རབ་
ཏུ་གནས་པ་ནི་ཡོད་ལ། མ་ལ་གཞན་དག་ཀྱང་བརྟུལ་ཞུགས་ཀྱི་གཞི་ལྔ་ལ་བདག་ཅག་གིས་
དགོད་པར་བྱའོ། །དེ་རྣམས་ཀྱིས་སྨྲས་པ། དེ་བཞིན་དུ་བྱའོ། །བདག་ཅག་གི་ནང་ན་སུ་

604
 ཆ༽ ལོ་རྒྱུས་ཐོར་བུ།
དག་རབ་ཏུ་དགོད་པར་བྱ། སྤྲེའུ ས་སྨྲས་པ། ཁོ་བོས་སྤྲེའུ་ཐམས་ཅད་དགོད་པར་བྱའོ།།
དེ་ནས་རི་བོང་གིས་སྨྲས་པ། ཁོ་བོས་ནི་རི་བོང་དང་སྤུ་ཅན་ཐམས་ཅད་རབ་ཏུ་དགོད་པར་
བྱའོ། །གླང་པོ་ཆེས་སྨྲས་པ། གལ་ཏེ་དེ་ལྟར་ན། ཁོ་བོས་ནི་གླང་པོ་ཆེ་དང་སེངྒ་དང་
སྟག་དང་གུང་ཐམས་ཅད་རབ་ཏུ་དགོད་པར་བྱའོ། །གོང་མ་སྲེག་གིས་སྨྲས་པ། གལ་
ཏེ་དེ་ལྟ་ན། མདོར་ན་ཁྱེད་རྣམས་ཀྱིས་འདུལ་བ་མ་ཡིན་པ། རྐང་མེད་པ། རྐང་གཉིས།
རྐང་བཞི་པ། འདབ་ཆགས་པ་གང་ཡིན་པ་ཐམས་ཅད་ཁོ་བོས་བརྟུལ་ཞུགས་ཀྱི་གཞི་ལྔ་
ལ་རབ་ཏུ་དགོད་པར་བྱའོ། །དེ་ནས་དེ་རྣམས་ཀྱིས་ཡུལ་ཀ་ཤིན་ན་དུད་འགྲོའི་སྐྱེ་གནས་
ཀྱི་སྲོག་ཆགས་ཇི་སྙེད་པ་དེ་དག་ཐམས་ཅད་བརྟུལ་ཞུགས་ཀྱི་གཞི་ལྔ་ལ་རབ་ཏུ་དགོད་དོ།།
དེ་རྣམས་གཅིག་ལ་གཅིག་གིས་གནོད་པར་མི་བྱེད་ཅིང་། ནགས་སྟུག་པོ་དེ་ན་ཤེས་བཞིན་
གྱིས་གནས་པས་ཅི་དགའ་བར་གནས་པ་དེ་རྣམས་གྱི་མཐུས། ལྷས་ཆར་ཆུ་དུས་སུ་ཕབ་
པས་ས་ལ་རྟག་ཏུ་མེ་ཏོག་དང་། འབྲས་བུའི་ཤིང་དང་། ལོ་ཏོག་ཕུན་སུམ་ཚོགས་པ་བྱུང་
བ་དང་། ནད་དང་མུ་གེ་འཐབ་རྩོད་འཁྲུག་འཛིངས་མེད་པ་བཀྲ་ཤིས་པ་བྱུང་བར་མཐོང་
བ་དང་། རྒྱལ་པོས་སྨྲས་པ། ངས་ཆོས་བཞིན་རྒྱལ་སྲིད་བྱས་ཏེ། འདི་ནི་ངའི་མཐུ་ཡིན་
ནོ༑ ༑བཙུན་མོ་དང་གཞོན་ནུ་རྣམས་དང་། བློན་པོ་རྣམས་དང་། ཁྲོམ་གྱི་རུ་བ་རྣམས་
དང་། གྲོང་མི་རྣམས་དང་། ཡུལ་མི་རྣམས་ཀྱིས་སྨྲས་པ། འདི་ནི་བདག་ཅག་གི་མཐུ་
ཡིན་ནོ། ། རྒྱལ་པོས་བསམ་པ། འདི་དག་ཐམས་ཅད་ནི་བདག་ཅག་གི་མཐུ་ཡིན་ནོ། །ཞེས་
སྨྲས་ན། འདི་སུའི་མཐུ་ཡིན་མི་ཤེས་སོ། ། སྙམ་ནས་ངོ་མཚར་སྐྱེས་ཏེ། རྒྱལ་པོས་ལྟས་
མཁན་རྣམས་བཀུག་ནས་དྲིས་པ་ལ། དེ་རྣམས་ཀྱིས་ཀྱང་མི་ཤེས་སོ། ། ཅི་ཙམ་ན་ཝཱ་ར་
ཎཱ་སཱི་དང་ཧ་ཅང་མི་རིང་བའི་སྐྱེད་མོའི་ཚལ་ཞིག་ཡོད་པ་དེ་ན། དྲང་སྲོང་མངོན་ཤེས་
ལྔ་དང་ལྡན་པ་ཞིག་བཞུགས་པ། དེ་ཝཱ་ར་ཎཱ་སིའི་སྐྱེ་བོའི་ཚོགས་མཐའ་དག་གིས་མཆོད་
ཅིང་བརྗོད་ཅིང་མངོན་དུ་སྨྲ་བར་བྱ་བ་ཞིག་ཡོད་དོ། །དེ་ནས་རྒྱལ་པོ་དྲང་སྲོང་དེའི་དྲུང་

605
ལོ་རྒྱུས་ཐོར་བུ། ༼ཆ༽
དུ་སོང་ནས་རྐང་པ་གཉིས་ལ་གཏུགས་ཏེ་སྨྲས་པ། ལྷས་དུས་སུ་ཆར་ཕབ་པ། ལོ་ཏོག་
ཕུན་སུམ་ཚོགས་པ་སོགས་ངས་རྒྱལ་སྲིད་ཆོས་བཞིན་བྱས་པས། འདི་ནི་ངའི་མཐུ་ཡིན་
ནོ་སྙམ་དུ་སེམས་སོ། །བཙུན་མོ་དང་གཞོན་ནུ་དང་བློན་པོ་རྣམས་དང་ཁྲོམ་གྱི་རུ་བ་དང་།
ཡུལ་མི་དང་གྲོང་མི་རྣམས་ཀྱིས་ཀྱང་འདི་ནི་བདག་ཅག་གི་མཐུ་ཡིན་ནོ་སྙམ་དུ་སེམས་ཏེ།
བདག་ཅག་ངོ་མཚར་ཆེན་པོ་སྐྱེས་ན། དེའི་ཕྱིར་འདི་སུའི་མཐུ་ལགས་ཐེ་ཚོམ་བཅད་པའི་
རིགས་སོ། །དྲང་སྲོང་སྨྲས་པ། རྒྱལ་པོ་ཆེན་པོ། འདི་ནི་ཁྱོད་ཀྱི་མཐུ་མ་ལགས་ཏེ། བཙུན་
མོའི་མ་ལགས། གཞོན་ནུ་རྣམས་ཀྱི་མ་ལགས། བློན་པོ་རྣམས་ཀྱི་མ་ལགས། ཁྲོམ་གྱི་
རུ་བའི་མ་ལགས། གྲོང་མི་རྣམས་ཀྱི་མ་ལགས་ཏེ། འོན་ཀྱང་ཁྱོད་ཀྱི་ཡུལ་ན་སྲོག་ཆགས་
བཞི་གནས་ཏེ། འདི་དེ་དག་གི་མཐུ་ཡིན་ནོ། །རྒྱལ་པོས་སྨྲས་པ། གལ་ཏེ་དེ་ལྟར་ན་རེ་
ཞིག་ལྟར་མཆིའོ། །དྲང་སྲོང་གིས་སྨྲས་པ། རྒྱལ་པོ་ཆེན་པོ་ཁྱོད་ཀྱིས་དེ་རྣམས་བལྟ་ཅི་
བཙལ། འོན་ཀྱང་དེ་རྣམས་ཀྱིས་ཡང་དག་པར་བླངས་ཏེ་སྤྱད་པ་ལགས་དེ། ཡང་དག་
བླངས་ཏེ་སྤྱད་མཛོད་ཅིག །དེ་རྣམས་ཀྱིས་ཅི་འདྲ་ཞིག་ཡང་དག་པར་བླངས་ཏེ་སྤྱོད། བརྟུལ་
ཞུགས་ཀྱི་གཞི་ལྔའོ། །དྲང་སྲོང་ཆེན་པོ། བརྟུལ་ཞུགས་ཀྱི་གཞི་ལྔ་ཅི་འདྲ་ཞིག་ཡིན་ལགས།
རྒྱལ་པོ་ཆེན་པོ། དེ་རྣམས་ནི་སྲོག་ཆགས་རྣམས་ཀྱི་སྲོག་མི་གཅོད། གཞན་གྱི་བདོག་པ་
མི་འཕྲོག །བགྲོད་པར་བྱ་བ་མ་ཡིན་པ་བགྲོད་པར་མི་བྱེད། རྫུན་གྱི་ཚིག་མི་སྨྲ། མྱོས་
པར་འགྱུར་བའི་བཏུང་བ་མི་མཐུང་ངོ༌། །རྒྱལ་པོས་སྨྲས་པ། དྲང་སྲོང་ཆེན་པོ། གལ་
ཏེ་དེ་ལྟར། བདག་གིས་ཀྱང་བརྟུལ་ཞུགས་ཀྱི་གཞི་ལྔ་པོ་འདི་དག་ཡང་དག་པར་བླངས་
ཏེ་སྤྱད་བརྩམས་སོ། །རྒྱལ་པོས་བརྟུལ་ཞུགས་ཀྱི་གཞི་ལྔ་ཡང་དག་པར་བླངས་ཏེ་སྤྱད་པ་
དང་། བཙུན་མོ་རྣམས་ཀྱིས་ཀྱང་བརྟུལ་ཞུགས་ཀྱི་གཞི་ལྔ་ཡང་དག་པར་བླངས་ཏེ་སྤྱད་
པར་བརྩམས་སོ། །དེ་ནས་གཞོན་ནུ་རྣམས་དང་བློན་པོ་རྣམས་དང་ཁྲོམ་གྱི་རུ་བ་དང་གྲོང་
མི་དང་ཡུལ་མི་རྣམས་ཀྱང་བརྟུལ་ཞུགས་ཀྱི་གཞི་ལྔ་ཡང་དག་པར་བླངས་ཏེ་སྤྱད་པར་

s06
 ༼ ཆ༽ ལོ་རྒྱུས་ཐོར་བུ།
བརྩམས་སོ། །ཁམས་ཀྱི་རྒྱལ་ཕྲན་རྣམས་ཀྱིས་རྒྱལ་པོ་ཚངས་སྦྱིན་བཙུན་མོ་དང་། གཞོན་
ནུ་རྣམས་དང་བློན་པོ་རྣམས་དང་ཁྲོམ་གྱི་རུ་བ་དང་གྲོང་མི་རྣམས་དང་ཡུལ་མི་དང་བཅས་
པས་བརྟུལ་ཞུགས་ཀྱི་གཞི་ལྔ་ཡང་དག་པར་བླངས་ཏེ་སྤྱོད་དོ། །ཞེས་ཐོས་སོ། །ཐོས་ནས་
དེ་རྣམས་ཀྱང་བཙུན་མོ་རྣམས་དང་། གཞོན་ནུ་རྣམས་དང་། ཡུལ་མི་རྣམས་དང་ལྷན་
ཅིག་ཏུ་བརྟུལ་ཞུགས་ཀྱི་གཞི་ལྔ་ཡང་དག་པར་བླངས་ཏེ་སྤྱད་པར་བརྩམས་སོ། །དེའི་ཚེ་
འཛམ་བུའི་གླིང་པ་འཆི་བའི་དུས་བྱེད་པ་རྣམས། ལུས་ཞིག་ནས་སུམ་ཅུ་རྩ་གསུམ་གྱི་ལྷ་
རྣམས་སུ་སྐྱེའོ། །དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་ལྷའི་འཁོར་རྒྱས་པར་མཐོང་
ནས། ཚིགས་སུ་བཅད་པ་དེ་སྨྲས་པ། གུས་བཅས་ཞེ་སར་བཅས་པ་དག །དཀའ་ཐུབ་
ཚལ་ན་གནས་པ་ཡི། །གོང་མ་སྲེག་གིས་ཚངས་སྤྱོད་པ། །འཇིག་རྟེན་སོ་སོར་རབ་ཏུ་
བསྟན། །ཞེས་སྨྲས་སོ། །བཅོམ་ལྡན་འདས་ཀྱིས་བཀའ་སྩལ་བ། །དགེ་སློང་དག་འདི་
སྙམ་དུ་སེམས། དེའི་ཚེ་དེའི་དུས་ཀྱི་གོང་མ་སྲེག་པ་དེ་ནི་ང་ཡིན་ནོ། །རི་བོང་ནི་ཤཱ་རིའི་
བུ་ཡིན་ནོ། །སྤྲེའུ་ནི་མརྒོལ་གྱི་བུ་ཡིན་ནོ། །གླང་པོ་ཆེ་ནི་ཀུན་དགའ་བོ་ཡིན་ནོ། །དེའི་
ཚེ་ཡང་ངས་རྒན་པ་ཇི་ལྟ་བའི་བཅས་པ་མཛད་དེ། རྒན་པ་ཇི་ལྟ་བ་དེ་ལ་བརྟེན་ནས་འཛམྦུའི་
གླིང་ན་གནས་པའི་སྐྱེ་བོའི་ཚོགས་ཕལ་ཆེར་སུམ་ཅུ་རྩ་གསུམ་པའི་ལྷའི་རིས་རྣམས་སུ་སྐྱེས་
སོ༑
ད་ལྟ་ཡང་ངས་རྒན་པ་ཇི་ལྟ་བའི་བཅས་པ་མཛད་དེ། རྒན་པ་ཇི་ལྟ་བ་དེ་ལ་བརྟེན་
ནས་དགེ་སློང་རྣམས་གཅིག་ལ་གཅིག་བསྙེན་བཀུར་བྱེད། བླ་མར་བྱེད། རྗེད་པར་བྱེད།
མཆོད་པར་བྱེད་པས། ཆུའི་ནང་གི་ཨུཏྤལ་ཇི་ལྟ་བ་བཞིན་དུ་དགེ་བའི་ཆོས་འཕེལ་བར་
གྱུར་ཏོ། །ཞེས་གསུངས་སོ། །དེའི་ཚེ་རྒྱལ་པོ་ཆེན་པོ་ཚངས་སྦྱིན་གྱིས་དྲང་སྲོང་གི་དྲུང་
དུ་སོང་ནས་དྲང་སྲོང་གི་རྐང་པ་གཉིས་ལ་གཏུགས་པ་ནི་ཆོས་ལ་གུས་པ་ཡིན་པ་དང་། ཡུམ་
འབུམ་པ་ལས། དེ་ནས་དེའི་ཚེ་བཅོམ་ལྡན་འདས་ཉིད་ཀྱིས་སིངྒའི་ཁྲི་བཤམས་ནས་སྐུ་དྲང་

s07
ལོ་རྒྱུས་ཐོར་བུ། ༼ཆ༽
པོར་བསྲང་སྟེ་དགོངས་པ་མངོན་དུ་བཞག་ནས་སྐྱིལ་མོ་ཀྲུང་བཅས་ཏེ་བཞུགས་སོ། །ཞེས་
དང་། ཉི་ཁྲི་དང་ཁྲི་བརྒྱད་སྟོང་པ་གཉིས་སུའང་དེ་བཞིན་གསུངས། འདུལ་བ་ལུང་ཕྲན་
ཚེགས་ཤོག་གྲངས་ ༢༦ ༤ ན། སངས་རྒྱས་རང་ཉིད་ཀྱིས་ཆོས་ལ་གུས་པའི་རྟགས་སུ་རྒྱལ་
བྱེད་ཀྱི་ཚལ་ཕྱགས་པའི་ལོ་རྒྱུས་ཡོད། བོད་གངས་ཅན་གྱི་རྒྱལ་པོ་སྲོང་བཙན་སྒམ་པོས།
ཁྲ་འབྲུག་གི་མཆོད་རྟེན་རྩེ་ལྔ་པའི་དྲུང་ན་རབ་བྱུང་གི་རྟགས་ཅན་ཧྲུལ་པོ་ཞིག་ལ་ཕྱག་འཚལ་
ནས། ང་བོད་ཀྱི་རྒྱལ་པོ་ཞིག་གིས་སངས་རྒྱས་ཀྱི་བསྟན་པ་ལ་བསམ་ཏེ་ཁྱོད་ལ་ཕྱག་འཚལ་
ངོ་མཚར་རམ། ཞེས་གསུངས་པའི་ལོ་རྒྱུས་ཡོད།
ལྷ་ས་པར་མ་བཀའ་འགྱུར་མདོ་པ་ཤོག་གྲངས་ ༨༥ ལུས་འདི་ནི་སྲིན་པུ་བརྒྱད་ཁྲི་
གནས་པའི་ཁྱིམ་མོ། །ཞེས་དང་། ཡང་ལྷ་སའི་པར་མ་འདུལ་བ་ལུང་ཕྲན་ཚེགས་ཤོག་
གྲངས་ ༣༥༧ ལས། བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་
པ་བཅོམ་ལྡན་འདས་ཀྱིས་ལུས་འདི་ལ་སྲིན་བུའི་རིགས་བརྒྱད་ཁྲི་ཡོད་དོ། །ཞེས་གསུངས་
པ་དེ་དག་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། ཉེ་བར་འཁོར། དེ་
སྐྱེས་མ་ཐག་ཏུ་དེ་དག་ཀྱང་སྐྱེ་ལ། ཤི་བའི་ཚེ་དེ་དག་ཀྱང་འཆི་མོད་ཀྱི། འོན་ཀྱང་རྨའི་
སྒོ་རྣམས་སུ་བརྟགས་ཏེ་བསྲེག་པར་བྱའོ། །ཞེས་གསུངས། རོ་ཕུང་པོ་བསྲེག་སྐབས་རྨའི་
སྒོ་རྣམས་སུ་བརྟགས་གསུངས་པའི་དགོངས་པ་ནི། ཁམས་དཀར་དམར་གྱི་བརྟགས་རྨ་
སྒོ་གསུམ་པོ་གང་རུང་ནས་མ་འཐོན་གྱི་བར་མ་ཤི་བ་ཡིན་པས། བརྟགས་དཔྱད་མ་བྱས་
ན་སྲོག་གཅོད་ཀྱི་ལས་བསགས་པའི་ཉེན་ཡོད་པ་ལ་དགོངས་པའོ། །ནད་ཀྱིས་ལུས་ཟུངས་
ཟད་དྲག་པ་ལ་ཞག་ཇི་ཙམ་སོང་ཀྱང་ཁམས་དཀར་དམར་གྱི་རྟགས་མི་འཐོན་པའང་སྲིད་
ལ༑ གཅིག་ཅར་ཤི་བ་ལྟ་བུ་ལ་སྔ་ཕྱི་མ་ངེས་པ་ཡང་ཡོད། རྣལ་འབྱོར་པ་རྟོགས་པ་མཐོ་
དམན་དབང་གིས་འོད་གསལ་ཆོས་སྐུ་དང་བསྲེས་ནས་འཇོག་པ་ལ་ཞག་གྲངས་མང་ཉུང་
གི་ངེས་པ་མེད། མངལ་སྐྱེས་ཀྱི་ཁམས་དྲུག་ལྡན་ཐམས་ཅད་ལ་ཡོད་པའི་རྟགས་མཚན་

608
 ༼ཆ༽ ལོ་རྒྱུས་ཐོར་བུ།
རེད། བྱང་སེམས་དཀར་དམར་གྱི་ཐ་སྙད་ཡང་བཏགས་ཡོད། སྤྱིར་ཞག་གསུམ་གྱི་བར་
རགས་པ་ཉེར་ལྔ་བསྡུས་མི་ཐུབ་པར་གསུངས། །རྣལ་འབྱོར་པའི་དོན་ནི། ཐེག་བསྡུས་
བཤད་སྦྱར་ལས། ཞི་གནས་དང་ལྷག་མཐོང་ཟུང་དུ་འབྲེལ་བར་རང་གི་ངང་གིས་འཇུག་
པ་དང་ལྡན་པ་ནི་རྣལ་འབྱོར་རོ། །དེ་སུ་དག་ལ་ཡོད་པ་དེ་ནི་རྣལ་འབྱོར་པའོ། །ཞེས་
དང༌། དབུས་མཐའ་ལས། དེར་གནས་ལས་སུ་རུང་བ་ཉིད། །དོན་རྣམས་ཐམས་ཅད་
འབྱོར་བར་འགྱུར། །ཞེས་དང་། མདོ་ལང་གཤེགས་ལས། ང་ཡི་ཆོས་ཚུལ་རྣམ་གཉིས་
ཏེ༑ ༑བསྟན་པ་དང་ནི་གྲུབ་མཐའོ། །བྱིས་པ་རྣམས་ལ་བསྟན་པ་བཤད། །རྣལ་འབྱོར་
པ་ལ་གྲུབ་མཐའོ། །ཞེས་གསུངས། འདུལ་བ་ལུང་ཕྲན་ཚེགས་ལས། ཤོག་གྲངས་ ༣༨༠ ཤིག་
ནི་རས་མའི་ནང་དུ་གཞག་པར་བྱ། དེ་མ་རྙེད་ན་ཀ་བའི་སེར་ཀའམ་རྩིག་པའི་བུ་གར་ཆུག་
ཅིག །རྩ་ཤིག་ནི་ནེའུ་གསིང་སྔོན་པོའི་ས་ཕྱོགས་སུ་གཞག་པར་བྱའོ། །དེ་མ་རྙེད་ན་བསིལ་
བའི་ཕྱོགས་སུའོ། །ཞེས་གསུངས།
ཡང་ལུང་ཕྲན་ཚེགས་ལས། བཅོམ་ལྡན་འདས་ཀྱིས་ཀྱང་གང་ནད་པ་ལ་རིམ་གྲོ་
བྱེད་པ་དེ་ནི་ང་ལ་རིམ་གྲོ་བྱེད་པ་ཡིན་ནོ། ། ཡོ་བྱད་ཇི་ལྟ་བུ་དག་གི་བགྱི། ཉེ་བར་འཁོར།
རང་བཞིན་གྱི་ཁ་ན་མ་ཐོ་བ་དང་བཅས་པ་མ་གཏོགས་པར་གཞན་དག་གི་བྱའོ། །ཞེས་
གསུངས། འདུལ་བ་ཁ་པ་ཤོག་གྲངས་ ༤༥༣ ནས། སངས་རྒྱས་བཅོམ་ལྡན་འདས་འཚོ་
ཞིང་གཞེས་པ་རྣམས་ཀྱི་གདོན་མི་ཟ་བར་མཛད་པ་བཅུ་ཡོད། བཅུའི་ཐ་མ་མཚོ་ཆེན་པོ་
མ་དྲོས་པར་དགྲ་བཅོམ་པ་ལྔ་བརྒྱར་གཅིག་གིས་མ་ཚང་བ་དང་ཐབས་གཅིག་ཏུ་མཉན་ཡོད་
ནས་མ་དྲོས་པར་གཤེགས་པའི་ལོ་རྒྱུས་གསུངས།
མདོ་ས་པ་ཤོག་གྲངས་ ༢༡ ན། སངས་རྒྱས་བཅོམ་ལྡན་འདས་ཤཱཀྱ་ཐུབ་པ་མཚོ་
མ་དྲོས་པར་དངོས་སུ་བྱོན་པའི་ལོ་རྒྱུས་ཡོད།
ཡང་ལུང་ཕྲན་ཚེགས་ ༢༦༣ལས། དགེ་སློང་གིས་སེམས་ཅན་ཐམས་ཅད་ཀྱི་ཕྱིར་

609
ལོ་རྒྱུས་ཐོར་བུ། ༼ཆ༽
ཆང་བུ་གཞག་དགོས་པའི་རྒྱུ་མཚན་གསུངས། མདོ་ས་པ་ལས། སངས་རྒྱས་འཇིག་རྟེན་
དུ་དངོས་སུ་མ་འབྱོན་པའི་སྐབས་རྣམས་སུ་རང་སངས་རྒྱས་དང་དྲང་སོང་རྣམས་འཇིག་
རྟེན་གྱི་ཡོན་གནས་མཛད་པ་ཡང་ཡང་གསུངས།
ཡང་ལུང་ཕྲན་ཚེགས་ ༣༤༠ ལས། རྒྱལ་བྱེད་ཚལ་གྱི་རི་མོ་ཇི་ལྟར་བྲིས་པ་བཀོད་
པ་ནི། ཕྱི་སྒོར་གནོད་སྦྱིན་ལག་ན་དབྱུག་ཐོགས། སྒོ་ཁང་དུ་ཆོ་འཕྲུལ་ཆེན་པོ་དང་། སྲིད་
པའི་འཁོར་ལོ་ཆ་ལྔ་པ་བཤད་པ་རྣམས་ལས། ཆོ་འཕྲུལ་ཆེན་པོ་ནི་འཚད་པར་འགྱུར། སྲིད་
པའི་འཁོར་ལོ་ནི་ལྔར་བཤད་ཟིན། ཀུན་མཁྱེན་འཇམ་དབྱངས་བཞད་པའི་དབུ་མ་ཆེན་
མོའི་ཡིག་ཆར། འགྲོ་བ་རིགས་དྲུག་གཞན་གྱི་དབང་ཤེས་ལ་སྣང་བའི་དོན། མཆོག་ཟུང་
སོགས་འཕགས་པ་དག་གིས་དབང་པོས་ཀྱང་གྲུབ་པར། སྲིད་པའི་འཁོར་ལོ་འབྲི་བའི་གླེང་
གཞི་ལས་ཤེས་པར་བྱའོ། །ཞེས་གསུངས་པའི་གླེང་གཞི་དེ་ཡིན་ནོ། །ཁྱམས་སུ་ནི་སྐྱེས་
པའི་རབས་ཀྱི་ཕྲེང་བ། དྲི་གཙང་ཁང་གི་སྒོར་ནི། གནོད་སྦྱིན་ལག་ན་ཕྲེང་བ་ཐོགས་པ།
རིམ་གྲོའི་ཁང་པར་ནི། དགེ་སློང་གནས་བརྟན་གནས་བརྟན་ཆོས་རྣམ་པར་གཏན་ལ་འབེབས་
པར་བྱེད་པ། བཀད་སར་ནི། གནོད་སྦྱིན་ལག་ན་ཟས་ཐོགས་པ་དག །མཛོད་ཀྱི་སྒོར་
ནི༑ གནོད་སྦྱིན་ལག་ན་ལྕགས་ཀྱུ་ཐོགས་པ། ཆུའི་ཁང་པར་ནི། ཀླུ་ལག་ན་བུམ་པ་ཐོགས་
པ་བརྒྱན་སྣ་ཚོགས་ཀྱིས་བརྒྱན་པ་དག །ཁྲུས་ཁང་དང་བསྲོ་ཁང་དུ་ནི། ལྷའི་མདོ་ལས་
འབྱུང་བའམ། གཞན་དམྱལ་བའི་རབས། ནད་པའི་སྨན་ཁང་དུ་ནི། དེ་བཞིན་གཤེགས་
པས་ནད་གཡོག་མཛད་པ། ཆབ་ཁང་གི་སར་ནི། དུར་ཁྲོད་ཤིན་ཏུ་འཇིགས་སུ་རུང་བ།
གནས་ཁང་གི་སྒོར་ནི། རུས་པའི་ཀེང་རུས་དང་། མགོའི་ཐོད་པ་བྲིའོ། །འཆི་བ་མི་རྟག་
པ་དྲན་ཆེད་ཡིན་ནོ། །ཞེས་སངས་རྒྱས་བཅོམ་ལྡན་འདས་ཀྱིས་མགོན་མེད་ཟས་སྦྱིན་ལ་
ཅི་ཞིག་བྲི། ཞེས་ཞུས་པའི་ལན་དུ་གསུངས་སོ། །བོད་ལ་སྒོ་མང་གྲྭ་ཚང་གི་རྣམ་སྲས་
ཁང་གི་སྒོར་གནོད་སྦྱིན་ལག་ནི་ལྕགས་ཀྱུ་ཐོགས་པ་གནོད་སྦྱིན་ཁོང་པོ་ཀུ ཎྜ་ལི་ཞེས་ནོར་

s10
 ༼ཆ༽ ལོ་རྒྱུས་ཐོར་བུ།
བདག་བྲིས་ཡོད་པ་མཐོང་། གླང་པོ་ཆེ་ལ་རིན་པོ་ཆེ་བཀལ་ནས་གནོད་སྦྱིན་ལག་ན་ལྕགས་
ཀྱུ་ཐོགས་པས་འཁྲིད་འགྲོ་བ། དགོན་སྡེ་རྣམས་སུ་རྩིག་པ་ལ་བྲིས་པ་སོགས་རི་མོ་དེ་དག་
བོད་ལ་ཤིན་ཏུ་མང་པོ་ཡོད། ཡང་ལུང་ཕྲན་ཚེགས་ ༣༧༠ ལས། ཁྱིམ་བདག་མགོན་མེད་
ཟས་སྦྱིན་གྱིས་མཉན་ཡོད་ན་འཕགས་པ་ཤཱ་རིའི་བུའི་རིང་བསྲེལ་གྱི་མཆོད་རྟེན་བཞེངས་
སྐབས། དེས་ཇི་ལྟར་བྱ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། རིམ་གྱིས་
བང་རིམ་བཞི་བྱས་ལ། དེ་ནས་བུམ་རྟེན་བྱའོ། དེ་ནས་བུམ་པ་དང་། བློ་དང་། སྲོག་
ཤིང་། གདུགས་གཅིག་དང་། གཉིས་དང་། གསུམ་དང་། བཞི་བྱ་བ་བྱས་ནས་བཅུ་
གསུམ་གྱི་བར་དུ་བྱ་ཞིང་། ཆར་ཁེབས་དག་བཞག་པར་བྱའོ། །བཅོམ་ལྡན་འདས་ཀྱིས་
མཆོད་རྟེན་དེ་ལྟ་བུ་བྱའོ། །ཞེས་གསུངས་པ་དང་། དེས་ཅི། འཕགས་པ་ཤཱ་རིའི་བུ་འབའ་
ཞིག་ལ་མཆོད་རྟེན་རྣམ་པ་དེ་ལྟ་བུ་བྱའམ། འོན་ཏེ་འཕགས་པ་ཐམས་ཅད་ལ་བྱ་བ་མི་ཤེས་
ནས་སྐབས་དེར། བཅོམ་ལྡན་འདས་ལ་དགེ་སློང་དག་གིས་གསོལ་བ་དང་། བཅོམ་ལྡན་
འདས་ཀྱིས་བཀའ་སྩལ་པ། རེ་ཞིག་དེ་བཞིན་གཤེགས་པའི་མཆོད་རྟེན་ནི། རྣམ་པ་ཐམས་
ཅད་རྫོགས་པར་བྱའོ། །རང་སངས་རྒྱས་ཀྱི་ནི། ཆར་ཁེབས་མི་བཞག་པར་བྱའོ། །དགྲ་
བཅོམ་པ་རྣམས་ཀྱི་ནི། གདུགས་བཞིའོ། །ཕྱིར་མི་འོང་བའི་ནི། གདུགས་གསུམ་མོ།།
ཕྱིར་འོང་གི་ནི། གདུགས་གཉིས་སོ། །རྒྱུན་ཞུགས་ཀྱི་ནི། གདུགས་གཅིག་གོ ། སོ་སོའི་
སྐྱེ་བོ་དགེ་བ་རྣམས་ཀྱི་ནི། བྱི་བོར་བྱའོ། །སོ་སོའི་སྐྱེ་བོ་དགེ་བ་རྣམས་ཀྱི་ནི། དགེ་འདུན་
གྱི་ཀུན་དགའ་བའི་ཕྱི་རོལ་ཏུ་བྱའོ། །ཞེས་གསུངས། ཡང་ལུང་ཕྲན་ཚེགས་ ༣༨༢ལས།
བཅོམ་ལྡན་འདས་ཀྱིས། ཕ་མ་ནི་བུ་ལ་དཀའ་བ་བྱེད་དེ། སྣོད་པ་དང་། གསོ་བ་དང་།
སྐྱེད་པ་དང་། འཛམ་བུ་གླིང་སྣ་ཚོགས་སྟོན་པ་ཡིན་ཏེ། བུའི་ཕྲག་པ་གཅིག་ཕ་བླངས་ཤིང་།
གཅིག་ཤོས་ཀྱིས་མ་བླངས་ཏེ་ལོ་བརྒྱ་ཚང་བར་བཀུར་བར་བྱས་པ་དང་། ས་ཆེན་པོ་འདི་
ལ་ནོར་བུ་དང་། མུ་ཏིག་དང་། བཻཌཱུརྱ་དང་། མན་ཤེལ་དང༌། བྱུ་རུ་དང་། གསེར་

ལོ་རྒྱུས་ཐོར་བུ། ༼ཆ༽ 611
དང་། དངུལ་དང་། རྡོའི་སྙིང་པོ་དང་། སྤུག་དང་། པདྨ་རཱ་ག་དང་། གཡས་སུ་འཁྱིལ་
བ་དེ་ལྟ་བུའི་དབང་ཕྱུག་གི་བདག་པོར་གཞན་ཀྱང་དེ་ཙམ་གྱིས། བུས་ཕ་དང་མ་ལ་ཕན་
ཐོགས་པ་དང་། ཕན་ལན་ལོན་པར་མི་འགྱུར་གྱི་གང་ཞིག་གིས་ཕ་མ་དེ་དག་མ་དད་པ་
ལས་དད་པ་ཕུན་སུམ་ཚོགས་པ་ཡང་དག་པར་ལེན་དུ་འཇུག །གཟེངས་བསྟོད་པར་བྱེད།
འདུལ་བར་བྱེད། འཇོག་པར་བྱེད། རབ་ཏུ་འཇོག་པར་བྱེད་ཅིང་། ཚུལ་ཁྲིམས་འཆལ་
ཚུལ་ཁྲིམས་ཕུན་སུམ་ཚོགས་པ། འཇུངས་པ་གཏོང་བ་ཕུན་སུམ་ཚོགས་པ། ཤེས་འཆལ་
ཤེས་རབ་ཕུན་སུམ་ཚོགས་པ་ཡང་དག་པར་ལེན་དུ་འཇུག །གཟེངས་བསྟོད་པར་བྱེད། འདུལ་
བར་བྱེད། འཇོག་པར་བྱེད། རབ་ཏུ་འཇོག་པར་བྱེད་ན། དེ་ཙམ་གྱིས་ན། བུས་ཕ་མ་
ལ་ཕན་བཏགས་པ་དང་ཕན་ལན་གླན་པར་འགྱུར་རོ། །ཞེས་གསུངས། ཡང་ལུང་ཕྲན་
ཚེགས་ ༣༩༨ ལས། བཅོམ་ལྡན་འདས་ཀྱིས་དགེ་སློང་གཞང་འབྲུམ་གྱི་ནད་ཀྱིས་ཐེབས་
པ་ལ་དོམ་ལྤགས་ཀྱི་ལྷམ་བཅང་བར་བྱའོ། །ཞེས་བཀའ་སྩལ་ལོ། །ཞེས་གསུངས། ། ཡང་
ལུང་ཕྲན་ཚེགས་༢༩༦ ལས། དྲི་ཞིམ་པོ་ཐམས་ཅད་མིག་ལ་ཕན་པར་གསུངས། །ཡང་
ལུང་ཕྲན་ཚེགས་ ༣༡༤ ལས། ཤཱ་རིའི་བུས་གཙང་སྦྲུས་བྲམ་ཟེ་འདུལ་པའི་ལོ་རྒྱུས་ཡོད།
དེ་ན་གཙང་སྦྲ་བྱས་ན་ཆོས་སྲིད་གཉིས་དང་མཐུན།
ཆོ་འཕྲུལ་བསྟན་པའི་མདོ་ལས། གང་དག་ཁྱིམ་ན་གནས་པར་བྱེད་བཞིན་དུ། །བྱང་
ཆུབ་དམ་པ་མཆོག་འདི་ཐོབ་པ་ཡི། །སངས་རྒྱས་གང་ཡང་སྔོན་ཆད་མ་བྱུང་སྟེ། །མ་
འོངས་པ་ན་མི་འབྱུང་གནས་པ་མེད། །རྒྱལ་སྲིད་མཆིལ་མའི་ཐལ་བ་བཞིན་སྤངས་ནས།།
དབེན་པར་དོང་སྟེ་དགོན་པར་གནས་བྱེད་པ། །ཉོན་མོངས་སྤངས་ཏེ་བདུད་ནི་བཅོམ་ནས་
སུ༑ ༑བྱང་ཆུབ་རྡུལ་མེད་འདུས་མ་བྱས་འཚང་རྒྱ། །ཞེས་གསུངས། ཤཱ་རིའི་བུའི་སྨོན་
ལམ་ལས། ཧ་ཅང་ཕྱུག་པོའི་ཁྱིམ་དང་ནི། །དབུལ་པོའི་ཁྱིམ་དུ་མི་སྐྱེ་བར། །བར་མའི་
ཁྱིམ་དུ་སྐྱེས་ནས་ཀྱང་། །རབ་ཏུ་བྱུང་བ་བྱེད་པར་ཤོག །ཅེས་གསུངས། དགའ་བོ་རབ་

612 ༼ཆ༽ ལོ་རྒྱུས་ཐོར་བུ།
ཏུ་བྱུང་བའི་མདོ་ལས། ཁྱིམ་པ་རྣམས་ནི་མེའི་འོབས་ན་གནས་པ་ལྟ་བུའོ། །རབ་ཏུ་བྱུང་
བ་རྣམས་ནི་བསིལ་བའི་ཁང་པ་ན་གནས་པ་ལྟ་བུའོ། །ཞེས་དེ་གཉིས་ཀྱི་ཁྱད་པར་བརྒྱུད་
གསུངས།
འདུལ་བ་ལུང་གཞི་ལས། ཡུལ་ཁ་བ་ཅན་རྣམས་སུ་ལྷམ་སྒྲོག་གུ་ཅན་བཅང་བར་
བྱའོ། །ཞེས་གསུངས་པ་བོད་ཡུལ་གྱི་ལུང་བསྟན་ཡིན་པར་མཁས་པ་འགའ་ཞིག་བཞེད་
པ་ཡོད། །འདུལ་བ་ག་པ་་༣༩༣ ལས། མང་པོས་བཀུར་བའི་རྒྱལ་པོའི་རིགས་རྒྱུད་ལྔ་པ་
རྒྱལ་པོ་གསོ་སྦྱོང་འཕགས་དང་། དེའི་སྤྱི་བོ་ནས་ང་ལས་ནུ་སྐྱེས་པ་དང་། མང་པོས་བཀུར་
པའི་རྒྱལ་པོའི་དུས་སུ་མི་རྣམས་ཀྱི་མིང་ལ་སེམས་ཅན་ཞེས་བཏགས་ཅེས་དང་། ང་ལས་
ནུ་ཡན་གྱི་རྒྱལ་པོ་དྲུག་ཚེ་ཚད་མེད་པའི་རྒྱལ་པོ་ཡིན་པར་གསུངས། སྟོན་པ་སངས་རྒྱས་
ཀྱིས་གནས་བརྟན་སྒྲ་གཅན་འཛིན་སོགས་གནས་བརྟན་ཆེན་པོ་བཅུ་དྲུག་ལ་ཇི་སྲིད་བྱམས་
མགོན་ཞིང་འདིར་འབྱོན་པར་ཉེ་བའི་མཚན་མ་མ་ཤར་གྱི་བར་དུ་ཁྱེད་ཅག་མྱ་ངན་ལས་
མི་འདའ་བར་བསྟན་པ་ཟུངས་ཤིག་ཅེས་བཀའ་སྒོས། གནས་བརྟན་ཆེན་པོ་བཅུ་དྲུག་གིས་
ཀྱང་དེ་བཞིན་འཛིན་ཅིང་སྤེལ་བར་ཞལ་གྱིས་བཞེས་པ་དང་། དེ་ནས་སྟོན་པས་འཁོར་
རྣམས་ལ་བཀའ་སྩལ་པ། འཁོར་རྣམ་བཞིས་ཕན་བདེར་འགྱུར་པའི་གསུང་རབ་ཡན་ལག་
བཅུ་གཉིས་ཀློག ། སྟོན་པ་སོ་ཐར་ལ་གྱིས། དད་པ་ཅན་ལ་སྟོན་པ་འཁྲུངས་པ། སངས་
རྒྱས་པ། ཆོས་གསུངས་པ། མྱ་ངན་ལས་འདས་པ་ཕྱོགས་བཞི་བསྟན་པར་བྱའོ། །ཞེས་
འདུལ་བ་ལུང་ལས་གསུངས།
སའི་སྙིང་པོ་འཁོར་ལོ་བཅུ་པའི་མདོ་ལས། ངའི་རབ་ཏུ་བྱུང་བ་རྣམས་ཚུལ་ཁྲིམས་
འཆལ་ཡང་མུ་སྟེགས་པ་དང་། ཐ་མལ་པ་རྣམས་ལས་མཆོག་ཏུ་གྱུར་པ་ཡིན་ཏེ། ཉེས་
པ་ཅུང་ཟད་ཀྱིས་འཆལ་བ་ལྟ་ཞོག །རྩ་ལྟུང་བཞི་དང་། མཚམས་མེད་ལྔ་དང་། དམ་
པའི་ཆོས་སྤོང་བ་དང་། གཞན་ཆོས་བྱེད་པ་ལ་བར་དུ་གཅོད་པ་རྣམ་པ་བཅུ་གཅིག ། མི་

618
ལོ་རྒྱུས་ཐོར་བུ། ༼ཆ༽
གནས་པའི་སྡིག་པ་ལྕི་བས་ཚུལ་ཁྲིམས་འཆལ་ཞིང༌། མནར་མེད་ཀྱི་དམྱལ་བར་ལྟུང་བའི་
ཤིན་ཏུ་ངན་པའི་ལས་ཅན་ཡིན་ཡང་། འདི་དག་གིས་བསྟན་པའི་ཆོས་ཀྱིས་སེམས་ཅན་
རྣམས་ཐར་པ་ཐོབ་པ་དང་། འདི་དག་གི་གཟུགས་མཐོང་བ་ཙམ་གྱིས་ཀྱང་། སངས་རྒྱས་
རྗེས་སུ་དྲན་པ་དང་། འཕགས་པའི་དགེ་འདུན་རྗེས་སུ་དྲན་པ་སོགས་ཀྱིས་བརྒྱད་དེ། མངོན་
མཐོ་ངེས་ལེགས་ཐོབ་པའི་བར་རྣམ་པ་འདི་བཅུ་ཐོབ་པ་སོགས་ཕན་ཡོན་དཔག་ཏུ་མེད་པ་
ཡོད་པས། དེ་དག་ལ་གནོད་ཅིང་འཚེ་བ་དང་སྐྱོན་ནས་བརྗོད་པ་རྣམས་མི་བྱེད་པའོ། །ཞེས་
གསུངས། །མདོ་ས་པ་ཤོག་གྲངས་ ༤༩ ནས། རྒྱལ་པོ་དཔལ་གྱི་སྡེའི་རྟོགས་བརྗོད་ཡོད།
དེ་དུས་ཀྱིས་རྒྱལ་པོ་དཔལ་གྱི་སྡེ་ད་ལྟའི་དུས་སུ་སངས་རྒྱས་བཅོམ་ལྡན་འདས་ཡིན། རྒྱལ་
པོ་དཔལ་གྱི་སྡེའི་བཙུན་མོ་རྒྱལ་བའི་འོད་དུ་གྱུར་པ་ནི། གྲགས་འཛིན་མ་ཡིན། དེ་དུས་
ཀྱི་བློན་པོ་མཆོག་བློ་གྲོས་ཆེན་པོ་ནི། དགེ་སློང་ཤཱ་རིའི་བུ་ཡིན། དེ་དུས་ཀྱི་ལྷའི་དབང་
པོ་བརྒྱ་བྱིན་ནི། རྒྱལ་པོ་གཟུགས་ཅན་སྙིང་པོ་ཡིན། དེ་དུས་ཀྱི་སུམ་ཅུ་རྩ་གསུམ་གྱི་ལྷ་
རྣམས་ནི། རྒྱལ་པོ་གཟུགས་ཅན་སྙིང་པོ་དང་ལྷན་ཅིག་ཏུ་བདེན་པ་མཐོང་བ་ལྷ་བརྒྱད་ཅུ་
པོ་དེ་དག་ཡིན། དེ་དུས་ཀྱི་གྲོང་ཁྱེར་ཨ་རི་ཥ་ཞེས་བྱ་བ་ནི། རྒྱལ་པོའི་ཁབ་ཡིན། དེ་
དུས་ཀྱི་མི་བྱེ་བ་ཕྲག་དགུ་བཅུ་རྩ་དྲུག་པོ་རྣམས་ནི། ད་ལྟའི་མ་ག་དྷའི་བྲམ་ཟེ་དང་། ཁྱིམ་
བདག་རྣམས་ཡིན། དེ་དུས་ཀྱི་རི་ལ་གནས་པའི་དྲང་སྲོང་ནི། དགེ་སློང་མངྒལ་གྱི་བུ་ཆེན་
པོ་དེ་ཡིན། དེ་དུས་ཀྱི་རྒྱལ་པོ་དཔལ་གྱི་དྲུང་དུ་བཙུན་མོ་རྒྱལ་བའི་འོད་སློང་བའི་བྲམ་ཟེའི་
ཁྱེའུ་དེ། ཤཱ ཀྱའི་བུ་མོ་ས་མཚོ་མ་ཡིན། དེ་དུས་ཀྱི་ཤིང་མཁན་གཉིས་ནི། ལྷས་སྦྱིན་དང་།
ཀོ་ཀ་ལི་ཀ་གཉིས་པོ་ཡིན་གསུངས།
རྒྱུད་ཐ་པ་ཤོག་གྲངས་ ༤༠༠ ནས་རྒྱལ་པོ་མྱ་ངན་མེད་ཀྱི་ལུང་བསྟན་ཡོད། དེ་
ནས་དཔལ་ལྡན་མ་ཁོལ་དང་། མགོན་པོ་ཀླུ་སྒྲུབ་དང་། འཕགས་པ་ཐོགས་མེད་དང་།
རྒྱལ་པོ་བཙུན་པ་དང་། དེ་ནས་ཁ་ཆེ་དང་བོད་ཁ་བ་ཅན་སོགས་ཀྱི་རྒྱལ་པོ་དང་། བལ་

$14
 ༼ཆ༽ ལོ་རྒྱུས་ཐོར་བུ།
ཡུལ་དང་ཀླ་ཀློའི་རྒྱལ་པོ་དང༌། རྒྱ་གར་དང་སིངྒ་ལའི་རྒྱལ་པོ་རྣམས་དང་། གཞན་ཡང་
དུས་ཀྱི་འགྱུར་པ་སོགས་ཀྱི་ལུང་བསྟན་སོགས་མང་པོ་ཡོད། །དང་པོ་ཡི་གེ་བ་གྲགས་དང་།།
ཞེས་པ་དང་། བློ་ལྡན་དང་པོ་ཡི་གེ་མ། །ཞེས་སོགས་ཤོག་གྲངས་༤༣༥ མཇུག་ན་ཡོད།
གངས་ཅན་བོད་ཆོས་ལྡན་ཞིང་ཁམས་ཀྱི་རྒྱལ་པོ་ཐོག་མ་གཉའ་ཁྲི་བཙན་པོས་ལྷོ་
ཁ་ཡར་ཀླུང་དུ་ཡུལ་བུ་བླ་སྒང་བརྩིགས། ཞིང་གི་ཐོག་མ་དང་གྲོང་གི་ཐོག་མའང་དེ་ན་
ཡོད་ཟེར། ཚེ་མི་གཤིན་གྱི་དམུ་རྒྱལ་གྱིས་བོན་བསྒྱུར། སྲིབ་ཁྲི་བཙན་པོ་དང་། ས་བཙུན་
རླུང་རྗེའི་སྲས་གྲི་གུམ་བཙན་པོ་དང་། ཀླུ་བཙན་མེར་སྲས་གསུམ་བྱུང་ཡང་བློན་པོ་ལོ་ངམ་
དང་འཐབ་པས་རྒྱལ་པོ་བཀྲོངས། གྲི་གུམ་ནས་རྨུ་ཐག་ཆད་པས། པུར་བྱུང་བ་ཆུ་ལ་
བསྒྱུར་བ་ཆུ་སྲིན་བྱེ་མ་ལག་རིང་གིས་རྙེད་ནས་ཇོ་མོར་ཕུལ་བ་མཛོད་དུ་སྦས་པ་ལས་བཏོན་
ནས། འཕྱིང་ཡུལ་དར་ཐང་དུ་བང་སོ་བརྩིགས། དེ་བང་སོའི་ཐོག་མ་ཡིན་ཟེར། རྨུ་
ཐག་ཅེས་པ་གནམ་གྱི་ཐག་པའི་མིང་ཡིན་ཟེར། ཀླུ་བཙན་མེའི་རིང་ལ་ཞང་ཞུང་དང་། བྲུ་
ཤའི་གཤེན་གྱི་དུར་བོན་བྱུང་ཟེར། སྲས་བྱ་ཁྲིའི་རིང་སྐུ་མཁར་ཕྱིང་ང་སྟག་རྩེ་བརྩིགས།
སྒྲུང་དང་སྡེའུ་གནམ་བོན་གཤེན་ཆེན་པོ་གསུམ་བྱུང་། རུ་ལས་སྐྱེས་དང་། སྲས་ལྷ་བུ་
མགོ་དཀར་ཏེ་བློན་པོ་གཉིས་ཀྱི་རིང་ཆུ་ཡུར་བར་དྲངས། སྤང་ཞིང་རྨོས། རྡོ་བཞུས་ནས་
དངུལ་ཟངས་ལྕགས་གསུམ་བཏོན། ཆུ་ལ་ཟམ་པ་བཙུགས། ཀླུ་བཙན་མ་དང༌། སྲས་
བྱ་ཁྲི་གཉིས་ལ་བར་གྱི་སྟེང་གཉིས་སུ་གྲགས། གཉའ་ཁྲི་བཙན་པོ་ནས་སྨན་བཟའ་ཀླུ་སྟེང་
གི་སྲས་ཁྲི་ཐོག་བཙན་ཏེ་བར་གདུང་རབས་ཉེར་བདུན་གྱི་རིང་ཆབ་སྲིད་སྒྲུང་དང་ལྡེའུ་དང་
བོན་གསུམ་གྱིས་བསྐྱངས་པ་ཡིན་ཟེར།
ཁྲི་ཐོག་བཙན་གྱི་སྲས་ལྷ་ཐོ་ཐོ་རི་གཉན་བཙན་གྱི་དུས་ཟ་ཧོར་གྱི་རྒྱལ་པོ་ཛའི་ཁང་
ཐོག་ནས་དཔང་སྐོར་ཕྱག་རྒྱ་པ་རླུང་གིས་ཁྱེར་བ་ཞིག་ཕོ་བྲང་ཡུམ་བུ་བླ་སྒང་གི་སྟེང་དུ་
བབས་པས་སངས་རྒྱས་ཀྱི་བསྟན་པའི་དབུ་བསྙེས་པའམ་རྙེད་ཅེས་དང་། སྦ་བཞེད་ཞབས་

ལོ་རྒྱུས་ཐོར་བུ། ༼ཆ༽ s15
བཏགས་མ་དང་། ནེ་པལ་པཎ་ཆེན་དང་འགོས་ལོ་ཡི་རྩེ་པ་སོགས་ཀྱི་ལི་ཡུལ་གྱི་པཎྜི་ཏ་
བློ་སེམས་འཚོ་དང་། ལོ་ཙཱ་བ་ལོ་ཐེ་སེ་གཉིས་ཀྱིས་ཁྱེར་ཡོངས་ནས་བསྟན་པའི་དབུ་བསྙེས་
པར་བཤད་འདུག་པས་ཁ་ཚོད་བཅད་དཀའ་བར་སྣང་ངོ༌། །མང་སྲོང་མང་བཙན་གྱི་དུས་
བོད་ལ་ཇ་དང་དཀར་ཡོལ་ལ་སོགས་པའི་སྲོལ་བཏོད་ཅེས་དང་། མེས་ཨག་ཚོམས་ཀྱི་
དུས་སུ་ལི་ཡུལ་ནས་རབ་བྱུང་སྤྱན་དྲངས་ནས་གུས་པར་མཛད་ཀྱང་བོད་ལ་རབ་བྱུང་དེ་
དུས་མ་བྱུང་གསུངས། ལི་ཡུལ་ནི། འཇམ་དཔལ་རྩ་རྒྱུད་ལས། ལི་ཡུལ་བོད་དང་བལ་
པོ་དང་། །ཞེས་དང་། དགེ་བཤེས་གྲོ་ལུང་པས། རྒྱ་གར་ཤར་ནུབ་ལི་དང་བལ་པོའི་
ཡུལ། །ཞེས་དང་། བཅོམ་ལྡན་རིག་པའི་རལ་གྲིས། ས་ནུས་བཟུང་བའི་ལི་ཡུལ་ནི། རྒྱ་
བོད་མཚམས་ཀྱི་བལ་པོ་མིན། །ཞེས་དང་། དཔའ་བོ་གཙུག་ལག་པས། ཕྱི་ནང་གི་ཡུལ་
བདུན་ཡུལ་དྲུག་གི་དུས་སྦྱོར་གྱི་ལི་ཡུལ་ནི་བལ་པོར་མི་རུང་སྟེ། དེ་བོད་ཀྱི་བྱང་དུ་དགོས་
ལ༑ བལ་པོ་ནི་ལ་སྟོད་དང་མངའ་རིས་ཀྱི་བར་གྱི་ལྷོ་ན་ཡོད་པའི་ཕྱིར་རོ། །ཞེས་གསུངས།
འོད་སྲུང་དང་ཡུམ་བརྟན་གཉིས་ཀྱི་དུས་ནས་རྗེ་གཉའ་ཁྲི་བཙན་པོའི་གདུང་བརྒྱུད་ཀྱིས་བོད་
སྤྱི་ལ་དབང་བ་མ་བྱུང་སྐད་དོ། །དེ་དག་ནས་བོད་ལ་བང་སོ་བརྩིགས་པའི་སྲོལ་ནུབ་ཅེས་
ཟེར། བཀའ་འགྱུར་དཀར་ཆག་ལས་རྒྱས་པར་གསུངས། རྒྱལ་པོ་གཉའ་ཁྲི་བཙན་པོ་
ནས། ལྷ་ཐོ་ཐོ་རི་སྙན་ཤལ་གྱི་བར་ལོ་ ༦༦༠། དེ་ནས་སྲོང་བཙན་སྒམ་པོའི་བར་ལོ་
༡༥༠ གསུངས། སྲོང་བཙན་སྒམ་པོ་ལས་ལོ་སུམ་བརྒྱའི་སྔོན་དུ་རྒྱ་བཙུན་ཕ་སྦྱིན་དང་། སྲོང་
བཙན་གྱི་དུས་ཐང་ཟིང་བླ་མ་འཕགས་ཡུལ་ཏུ་ཕེབས། ཆོས་རྒྱལ་སྲོང་བཙན་སྒམ་པོ་དེ་
ཉིད་ཀྱི་སྐབས་ཐོན་མི་སམ་བྷོ་ཊས་ཏོག་གཟུངས། ཐུགས་རྗེ་ཆེན་པོའི་རྒྱུད་ཉི་ཤུ་རྩ་གཅིག་
རྣམས་བསྒྱུར་ཏེ་བསྟན་པའི་སྲོལ་གཏོད། ནུབ་ཕྱོགས་ཧོར་གྱི་ཡུལ་ལ་ཟས་ནོར་ལོངས་
སྤྱོད་ཀྱི་གཏེར་མཛད། བྱང་ཕྱོགས་ཧོར་གྱི་ཡུལ་ནས་ཁྲིམས་དང་ལས་ཀྱི་དཔེ་བླངས་ཤིང་།
ནང་བློན་དྲུག་གི་གྲས་སུ་ཧོར་རིགས་ཤིག་བསྐོ་བ་དང་།

616
 ༼ཆ༽ ལོ་རྒྱུས་ཐོར་བུ།
དེ་དུས་བྱང་ལིའི་ཡུལ་ན་དགེ་ཚུལ་གཉིས་ཀྱིས་ལོ་ཀི་ཤྭ་ར་བསྒྲུབ་ཚེ་སྐུས་ཞལ་བསྟན་
ནས། བོད་དུ་སོང་ན་ད་ལྟ་སྤྱན་རས་གཟིགས་བོད་ཀྱི་རྒྱལ་པོའི་ཚུལ་དུ་བཞུགས་ཡོད། ཅེས་
ལུང་བསྟན་པ་ལྟར་བོད་དུ་འོངས་ཚེ། བོད་ལ་གསོད་ཁྲིམས་མང་དུ་བྱེད་པ་མཐོང་ནས་
འཇིགས་པ་ན། རྒྱལ་པོས་དྲུང་དུ་འབོས་ནས་འོད་དཔག་མེད་ཀྱི་ཞལ་བསྟན་ཅིང་། བྱེ་
གསེར་གྱིས་ཐུ་བ་བཀང་སྟེ་རང་ཡུལ་དུ་སྐད་ཅིག་གིས་བསྐྱལ་བར་མཛད་པའི་ལོ་རྒྱུས་ཡོད།
དེ་ནས་བྱང་གི་སྟོན་པས་རྒྱལ་རབས་དཔག་བསམ་ལྗོན་ཤིང་བརྩམས་པ་ལ་ལོ་ ༩༢༣། དེ་
ནས་མེ་ཕོ་ཁྱི་ལོ་དེབ་ཐེར་དམར་པོ་བརྩམས་པ་ཡན་ཆད་ལ་ལོ་ ༡༧༩༤ དེ་ནས་ཐམས་ཅད་
མཁྱེན་པ་ཡེ་ཤེས་རྒྱ་མཚོས་ལྕགས་ཕོ་འབྲུག་མན་ལ་བརྩིས་པས་ལོ་ ༡༨༩༣སོང་འདུག་ཅེས་
བུ་སྟོན་ཆོས་འབྱུང་ལས་གསུངས། །ཆོས་རྒྱལ་སྲོང་བཙན་སྒམ་པོ་དེ་ཉིད་ཀྱིས་རི་བོ་རྩེ་
ལྔར་ལྷ་ཁང་བཞེངས་པ་སྔར་བཤད་ཟིན་ཀྱང་དཔྱད་དགོས།
རྒྱལ་པོ་ཁྲི་སྲོང་ལྡེ་བཙན་གྱིས་བོད་ཡུལ་དུ་དགེ་འདུན་གྱི་སྡེའི་ཐོག་མ་བསམ་ཡས་
ཆོས་འཁོར་བཙུགས་པ་ན། མཁན་ཆེན་ཞི་བ་འཚོ་དང་སློབ་དཔོན་པདྨ་འབྱུང་གནས་ལོ་
ཆེན་བཻ་རོ་ཙ་ན་སོགས་མཁས་གྲུབ་དུ་མས་ཐེག་པ་ཆེ་ཆུང་གི་སྡེ་སྣོད་མང་པོ་བསྒྱུར། སད་
མི་བདུན་རབ་ཏུ་བྱུང་བ་སོགས་བསྟན་པ་རྒྱས་པར་མཛད། སློབ་དཔོན་གྱི་བཀའ་བཞིན་
བྷ་ཏ་ཧོར་གྱི་དགོན་པ་བསྒོམ་གྲྭ་བར་པར་ཕོ་ཉ་བཏང་ནས་རྟེན་གཙོ་གཡུའི་ཐུབ་དབང་སོགས་
དང་པེ་ཧར་རྒྱལ་པོ་གནས་བསྲུང་དུ་སྤྱན་དྲངས་པའོ། དེ་ནས་ལོ་༤༡༨རིང་དེ་ཕྱོགས་ཀྱི་
མི་བོད་ལ་ཡོང་མ་ཐུབ་པ། ཁལ་ཁའི་ཨ་བ་ཐའི་ཚ་ཀཱང་ཁང་ལཾ་སྲོལ་ཕྱེ་བ་ནས་ད་ལྟའི་བར་
ཕར་ཚུར་འགྲོ། མངའ་བདག་སད་ན་ལེགས་མཇིང་ཡོན་གྱི་དུས། བརྗེ་དཔལ་བརྩེགས་
དང་ཆོས་ཀྱི་སྙིང་པོ་སོགས་ཀྱིས་ཕང་ཐང་ཀ་མེད་ཀྱི་གཙུག་ལག་ཁང་ན་བཞུགས་པའི་གསུང་
རབ་རྣམས་ལ་ཟློག་དང་། བམ་གྲངས་ཐེམས་བྱང་བཀོད་པ་ལ་དཀར་ཆག་ཕང་ཐང་མ་
ཞེས་བཀའ་འགྱུར་ཕྱོགས་གཅིག་ཏུ་བསྡུས་པའི་ཐོག་མ་ཡིན། ཞེས་དང༌། ཕང་ཐང་ཀ་

ལོ་རྒྱུས་ཐོར་བུ། ༼ཆ༽ 617
མེད་ཀྱི་གཙུག་ལང་ཁང་ཞེས་པ་གང་ན་ཡོད་ཅེ་ན། འཇམ་དབྱངས་བླ་མ་མཆོག་ལྷ་འོད་
ཟེར་གྱི་དགོན་པའི་ཤུལ་དེ་ད་ལྟའི་དུས་སུ་འཇང་དགུན་ཆོས་ཚོགས་ས་ནས་བལྟ་ན་དབུས་
ཆུའི་ཕར་རིའི་རྩ་ར་ཁང་ཆེན་གཅིག་ལ་མཆོད་རྟེན་བཞིས་བསྐོར་བ་བྱེ་མའི་དཀྱིལ་ཡོད་
པ་མཐོང་ཀྱི་འདུག་པ་དེ་རེད་ཟེར། དུས་ད་ལྟ་དགའ་ལྡན་བྱང་རྩེ་གྲྭ་ཚང་གི་ཁུངས་དགའ་
བྱང་གྲྭ་ཚང་ནས་དགོན་གཉེར་བཞུགས་ཀྱི་ཡོད་ཅེས་ཐོས། །དེ་རྗེས་བརྗེ་དཔལ་བརྩེགས་
དང་། ཀླུ་དབང་པོ་སོགས་ཀྱིས་སྟོང་ཐང་ལྡན་དཀར་ན་བཞུགས་པའི་གསུང་རབ་རྣམས་
བསྒྲིགས་ནས་དཀར་ཆག་ལྡན་དཀར་མ་མཛད། དཀར་ཆག་དེ་གཉིས་ལ་དཀར་ཆག་གོང་
མ་གཉིས་ཟེར། བཙན་པོ་ཁྲི་སྲོང་སྡེ་བཙན་གྱིས་འོན་ལྗང་རྡོ་ན་བཞུགས་པའི་སྐབས་ཉི་འོག་
རྒྱ་གར་ཤར་གྱི་མཁན་པོ་ཨཱ་ཙརྱ་ཛི་ན་མི་ཏྲ་སོགས་དང་། བོད་ཀྱི་མཁན་པོ་རཏྣ་ཊྛིཏ་སོགས་
པ་རྣམས་ཀྱིས་བྱ་ཀ་ར་ཎའི་ལུགས་དང་བསྟུན་ཏེ་གོ་སླ་བར་སྐད་གསར་བཅད་ཀྱིས་བཅོས་
ནས་བཀའ་བསྟན་གཏན་ལ་ཕབ། བསྟན་པ་ཕྱི་དར་གྱི་སྐབས་པཎྜི ཏ་སྨིཏི་ན་ཀཱནྟི་དང་། མཉམ་
མེད་ཇོ་བོ་ཆེན་པོ་དང་། པཎ་ཆེན་ཤཱཀྱ་ཤྲཱི་སོགས་འཕགས་ཡུལ་གྱི་པཎ་གྲུབ་དུ་མ་དང༌།
ལྷ་བླ་མ་བྱང་ཆུབ་འོད་དང་། ལོ་ཆེན་རིན་ཆེན་བཟང་པོ་དང་། འབྲོག་མི་ཤཱཀྱ་ཡེ་ཤེས་
སོགས་འཇིག་རྟེན་གྱི་མིག་གཅིག་སྐད་གཉིས་སྨྲ་བ་དུ་མས་མདོ་རྒྱུད་བསྟན་བཅོས་མཐའ་
ཡས་པ་རྒྱ་གར་གྱི་སྐད་ནས་བོད་སྐད་དུ་བསྒྱུར། རྒྱ་གར་དང་བལ་པོའི་པཎ་གྲུབ་༡༢༨བོད་
ཀྱི་ལོ་ཙཱ་བ་༧༩རིན་ཆེན་ནོར་བུའི་དོ་ཤལ་ལས་གསུངས་པ་ལྟར་དང༌། རྒྱ་ནག་ནས་བསྒྱུར་
པའང་མང་པོ་ཡོད། ལོ་ཙཱ་བ་ཞེས་པ། རྒྱ་གར་སྐད་དུ། ལོ་ཀ་ཙཀྵས། ཞེས་པ་ཟུར་ཆག་
པ་ཡིན་སྙམ། བོད་སྐད་དུ་བསྒྱུར་ན། འཇིག་རྟེན་གྱི་མིག་ཅེས་པའོ། །སྐད་སྣ་བཞིའི་ལོ་
ཙཱ་གུང་མགོན་པོ་སྐྱབས་མ་གཏོགས་སྔོན་དུས་མ་བྱུང་ཟེར། མཁས་པ་བཅོམ་ལྡན་རིགས་
པའི་རལ་གྲིའི་སློབ་མ་འཇམ་དབྱངས་པཀྵིས་སོག་ཡུལ་ནས་བཀའ་འགྱུར་བཞེངས་པའི་
ཆ་རྐྱེན་དངོས་རྫས་མང་པོ་བསྐུར་བ་ལ་བརྟེན་ནས་འདུལ་བ་ལུང་གི་ཕྱི་མོ་མཆིམས་ནམ་

618
 ༼ཆ༽ ལོ་རྒྱུས་ཐོར་བུ།
མཁའ་གྲགས་ཀྱིས་རྒྱ་འདུལ་འཛིན་ཆེན་མོ་བཞུགས་དུས། དགེ་བའི་བཤེས་གཉེན་འདུལ་
འཛིན་ཞིང་མོ་ཆེ་བ་བྱང་ཆུབ་སེང་གེས་ཆེད་གཉེར་མཛད་ནས། ལུང་ཕྲན་ཚེགས་ཀྱི་བམ་
པོ་བཅུ་གཉིས་མ་ཚང་བ་དང་། གཞུང་བླ་མའི་ཞུ་བ་མ་རྫོགས་པ་བམ་པོ་བཅུ་གཉིས་དང་།
སྡོམ་ཚིག་ཡིག་ཆར་གཉིས་མ་ཚང་བ་རྣམས་བསམ་ཡས་མཆིམས་ཕུ་སོགས་དབུས་གཙང་
གི་གཙུག་ལག་ཁང་རྣམས་ནས་བཙལ་ཏེ། ལ་སྟོད་འོལ་རྒོད་ཀྱི་གཙུག་ལག་ཁང་དུ་གནས་
བརྟན་དྷརྨ་སིངྒས་ལུང་སྡེ་བཞི་ཚང་བར་བཞེངས་པ་ལ་དཔེ་མཛད་ནས་བཞེངས་པ་དང་།
གཞན་ཡང་། ཆུ་མིག་རིང་མོའི་གཙུག་ལག་ཁང་དང་། རོང་རླུང་ཤོད་གྲོག་གི་གཙུག་
ལག་ཁང་གི་འདུལ་བ་ལུང་ལ་སོགས་པ་རྣམས་ལ་ཁུངས་གཏུགས་ཏེ། དཔལ་སྣར་ཐང་
གི་གཙུག་ལག་ཁང་དུ་བཀའ་འགྱུར་གསར་བཞེངས་མཛད། མདོ་མང་སྐོར་གྱི་མ་ཕྱི་འགྲོ་
མགོན་ཆོས་རྒྱལ་འཕགས་པའི་ཐུགས་དམ་ལྷ་མིའི་རྒྱན་མཆོག་དང་། གཙང་ཆུ་མིག་རིང་
མོར་གྲུབ་ཐོབ་འདར་ཕྱར་པས་བཞེངས་པའི་མདོ་མང་འདར་ཕྱར་མར་གྲགས་པ་དང་།
འབྲང་མཚམས་ཕུ་ཆུང་བ། དགའ་འབར་མ་སྣར་ཐང་གི་གཙུག་ལག་ཁང་དུ་བཞུགས་པ་
མདོ་མང་མཆིམས་ཀྱི་ཐུགས་དམ་གསེར་གཞུང་མ། ཞ་ལུ་གསེར་ཁང་དུ་བཞུགས་པའི་
མདོ་མང་གཞི་མ། ཕྱུག་རྒྱལ་མ། མགོན་གསར་མ་ལེ་ཚན། བླ་མ་གྲུ་སྤང་རྩ་བའི་མདོར་
མང་འཛམ་གླིང་རྒྱན། སྤུན་གསུམ་གཙུག་ལག་ཁང་གི་མདོ་མང་། ཤོག་ཆུང་གཙུག་ལག་
ཁང་གི་མདོ་མང་དྲུག་ཅུ་རྩ་གཉིས། སྨོན་ད་རྡོ་ཞེས་གྲགས་པ་ལ་སོགས་པ་མདོ་སྣ་མང་
ཞིང་གོ་རིམ་ལེགས་པ་རྣམས་དང་། ཤེར་ཕྱིན་སྐོར་རེག་ཟིག་སྔོ་དམར། བླ་འབུམ་རྒྱས་
འབྲིང་བསྡུས་གསུམ། འབངས་ཀྱིས་བཞེངས་པའི་འབུམ་སོགས། དེ་རྣམས་ལས་མཆེད་
པ་ཤིན་ཏུ་མང་པའི་རྒྱུན་ལས་མ་བསླད་པའི་ཕྱི་མོ་རྣམས་ལ་དབུས་པ་བློ་གསལ་དང་། ལོ་
ཙཱ་བསོད་ནམས་འོད་ཟེར། རྒྱལ་རོང་བྱང་ཆུབ་འབུམ་སོགས་མཁས་པ་མང་པོས་སྒོ་བསྟུན་
ཏེ་གཏན་ལ་ཕབ་པ་དང་གསང་སྔགས་རྒྱུད་འབུམ་གྱི་མ་ཕྱི་རྗེ་བཙུན་གྲགས་པ་རྒྱལ་མཚན་

ལོ་རྒྱུས་ཐོར་བུ། ༼ཆ༽ 619
གྱི་ཞལ་སྔ་ནས། འགྲོ་མགོན་ཆོས་རྒྱལ་འཕགས་པ། སློབ་དཔོན་རིགས་པའི་རལ་གྲིས་
མཛད་པའི་རྒྱུད་ཀྱི་དཀར་ཆག་རྣམས་ལ་བརྟེན་ནས་དཔལ་ས་སྐྱའི་རྒྱུད་འབུམ་དང་། ཤཱཀྱའི་
དགེ་སློང་རྡོ་རྗེ་འཛིན་པ་གསེར་སྡིང་པས་ཞུས་དག་གོ་རིམ་མཛད་ནས། དགེ་བཤེས་སྐྱེ་
མེད་སྟོན་བཤེས་ཀྱིས་བསྒྲིགས་པའི་རྒྱུད་འབུམ། དཔལ་སྣར་ཐང་གཙུག་ལག་ཁང་དུ་བཞུགས་
པ་དགེ་བཤེས་འདར་ཕྱར་གྱིས་བཞེངས་པའི་རྒྱུད་འབུམ། བླ་མ་གྲུབ་སྤང་རྩ་བའི་རྒྱུད་འབུམ།
སྤུན་གསུམ་གཙུག་ལག་ཁང་གི་རྒྱུད་སོགས་དང་། བར་མ་འདུས་པའི་ཕྱི་མོ་རྣམས་ཀྱང་
ཁུངས་བཟང་ཞིང་། དཔྱད་གསུམ་གྱིས་གཏན་ལ་ཕབ་པ་ཁོ་ན་ལ་དཔེར་མཛད་དེ་དཔལ་
སྣར་ཐང་གི་གཙུག་ལག་ཁང་ཆེན་པོར་ཤཱཀྱའི་དགེ་སློང་མཆིམས་འཇམ་དཔལ་དབྱངས་
ཀྱིས་བཞེངས་ནས་དཀར་ཆག་ཏུ་བཏབ་པ་སྣར་ཐང་བཀའ་འགྱུར་ཏུ་གྲགས། གཙོ་བོར་
དེ་ཉིད་ལ་མ་ཕྱི་བྱས་ཏེ་ཚལ་པ་སི་ཏུ་དགེ་བའི་བློ་གྲོས་ཀྱིས་ཚལ་གུང་ཐང་གི་གཙུག་ལག་
ཁང་དུ་བཞེངས་པ་ལ་ཚལ་བ་བཀའ་འགྱུར་ཞེས་ཤིན་ཏུ་བཙུན་ཞིང་གྲགས་ཆེ། དེ་ཉིད་
བུ་སྟོན་ཐམས་ཅད་མཁྱེན་པ། ཞྭ་དམར་ཆོས་ཀྱི་གྲགས་པ་འགོས་ལོ་གཞོན་ནུ་དཔལ། རྗེ་
ཙོང་ཁ་པ་ཆེན་པོ་རྣམས་ལེགས་པར་གཟིགས་ཤིང་ཞུས་དག་མཛད་པ་སོགས་བོད་ཡུལ་དུ་
འགྲན་ཟླ་དང་བྲལ་བའི་ཕྱི་མོ་དམ་པར་གྱུར། དེ་ལ་ཕྱི་མོར་མཛད་དེ་རྒྱུད་སྐོར་སྟག་ལུང་
རྒྱུད་འབུམ་དང་བསྟུན་ནས་ཞྭ་དམར་དྲུག་པས་བསྐྱར་ཞུས་ཀྱིས་པར་དུ་བསྒྲུབས་པ། ད་
ལྟ་ལི་ཐང་ཐུབ་ཆེན་བྱམས་པ་གླིང་དུ་བཞུགས། ཚལ་བ་བཀའ་འགྱུར་དང་མཐུན་པར་
རྒྱལ་རྩེ་རབ་བརྟན་ཀུན་བཟང་ཀྱིས་བཀའ་འགྱུར་རིན་པོ་ཆེ་རྒྱལ་རྩེ་ཐེམ་སྤངས་མར་
གྲགས་པ་བཞེངས། དེ་ལ་ཕྱི་མོ་བྱས་པ་འཕགས་པ་འཇིག་རྟེན་དབང་ཕྱུག་རྒྱལ་བ་ལྔ་
པ་ཆེན་པོས་བཀའ་སྩལ་བ་བཞིན་ས་སྐྱོང་སྡེ་སྲིད་བསོད་ནམས་རབ་བརྟན་གྱིས་དཔལ་
ཐང་པོ་ཆེའི་གཙུག་ལག་ཁང་དུ་བཞེངས་པའི་བཀའ་འགྱུར་སྐྱ་པོད་ཤིན་ཏུ་དངོས་གཙང་
བ་བོད་ཆེན་ལྗོངས་ཀྱི་སྐྱེས་དགུ་བསོད་ནམས་འཕེལ་ཆེད་དང་། མ་ཕྱི་ཕུན་སུམ་ཚོགས་

620
 ༼ ཆ༽ ལོ་རྒྱུས་ཐོར་བུ།
པས་གསུང་རབ་རྣམས་ལ་ལོག་རྟོག་གི་རྙོག་མ་དྲུང་འབྱིན་པའི་སླད་མདོ་སྟོད་ལྷོ་རྫོང་དུ་
བཞུགས། །གོང་དུ་སྨྲས་པའི་ཚལ་བ་བཀའ་འགྱུར་མ་ཕྱི་མཛད་དེ་རྒྱལ་དབང་སྐུ་ཕྲེང་
དྲུག་པ་རིན་ཆེན་ཚངས་དབྱངས་རྒྱ་མཚོས་བཀའ་འགྱུར་རིན་པོ་ཆེའི་གསུང་རབ་སྲིད་
གསུམ་རྒྱན་གཅིག །
པར་བརྐོས་ཀྱི་དབུ་བརྩམ་སྟེ། རྒྱལ་བ་སྐུ་ཕྲེང་བདུན་པ་སྐལ་བཟང་རྒྱ་མཚོའི་སྐུ་
རིང་ལ། མི་དབང་བསོད་ནམས་སྟོབས་རྒྱལ་གྱིས་པར་གཞི་གསར་བསྐྲུན་ཡོངས་སུ་རྫོགས་
པར་གྲུབ་སྟེ། པཎ་ཆེན་ཐམས་ཅད་མཁྱེན་པ་རྗེ་བཙུན་བློ་བཟང་ཡེ་ཤེས་དཔལ་བཟང་པོ་
ལ་པར་ཤིང་ཕུལ་པ་དེ་དཔལ་སྣང་གི་གཙུག་ལག་ཁང་དུ་བཞུགས་པ་དེ་ཡིན། སྣར་ཐང་
གི་པར་ཤིང་བགྲེས་སྐྱོན་ཆེ་ཞིང་། ལི་ཐང་དང་སྡེ་དགེ་དང་ཅོ་ནེ་སོགས་ཀྱི་གསུང་པར་
རྣམས་དབུས་གཙང་ཕྱོགས་སུ་དཀོན་སྟབས། བསྟན་པ་ལ་གཅིག་ཏུ་སྨན་པའི་ལྷག་བསམ་
གྱི་སྤོབས་པ་མཆོག་ཏུ་ཡངས་པ་འབྲི་གུང་སྒོ་ལྕོག་སྤྲུལ་སྐུ་ངེས་དོན་བསྟན་འཛིན་ཆོས་ཀྱི་
དབང་པོ་ནས། རྒྱལ་བའི་བཀའ་འགྱུར་རིན་པོ་ཆེའི་པར་གསར་ཞིག་འབྱུང་ན་ཅི་མ་རུང་
སྙམ་དུ། གོང་ས་ལྷ་མིའི་རྣམ་འདྲེན་ཆེན་པོ་རྒྱལ་བ་སྐུ་ཕྲེང་བཅུ་གསུམ་པ་ཆེན་པོ་མཆོག་
ལ་པར་གྱི་གཞི་མ་མཚོན་བྱེད་དངུལ་ཊམ་རྡོ་ཆིག་སྟོང་བདུན་ཅུ་དོན་ལྔ་དངོས་འབུལ་ཐོག་
དེ་དོན་གསོལ་བ་ཕུར་ཚུགས་སུ་བཏབ་པའི་དོན་ལྟར་དགྱེས་པ་ཆེན་པོས་ཞལ་གྱིས་བཞེས་
ཏེ༑ གཞན་ཡང་དད་ལྡན་སེར་སྐྱ་ཁག་ནས་པར་གྱི་ཞལ་འདེབས་དངོས་འབུལ་སྟེང་། ཉེར་
མཁོ་ཇི་དགོས་གཞུང་ས་མཆོག་དང་། ལྷག་པར་དུ་གོང་ས་མཆོག་ནས་ཐུགས་འགན་བསྐྱངས་
ཏེ༑ རབ་བྱུང་བཅོ་ལྔ་པའི་ལྕགས་སྤྲེལ་ལོའི་ས་ག་ཟླ་བའི་ནང་ཡིག་འབྲི། པར་བཀོད་དོ་
དམ་པ། ཞུས་དག་པ་འབྲས་སྒོ་མང་ཀླུ་འབུམ་ཨ་མདོ་དགེ་བཤེས་ཤེས་རབ་རྒྱ་མཚོ་བཅས་
བསྐོ་རྩལ་ཐོག །དཔལ་སྣར་ཐང་གྱི་བཀའ་འགྱུར་གཞི་བཞག་གི་སྟེང་ནས་པར་ཡིག་གསར་
བྲིས་ཀྱིས་མཚོན། ཐུགས་ཁུར་འགན་བཞེས་ཚད་མེད་པ་རྨད་དུ་བྱུང་བ་བསྐྱངས་ཡུན་རིང་

ལོ་རྒྱུས་ཐོར་བུ། ༼ཆ༽ 621
སྐོར། སླར་ཡང་གོང་ས་མཆོག་ནས་ཐུགས་བསྐྱེད་བཞེས་ཏེ། མཚན་ཞབས་འབྲས་སྒོ་
མང་ཧར་གདོང་སྟག་བྲག་སྤྲུལ་སྐུ་ངག་དབང་གསུང་རབ་མཐུ་སྟོབས་བསྟན་པ་རྒྱལ་མཚན་
དང་། སེར་སྨད་ཀོང་པོ་རྒྱལ་དབང་སྤྲུལ་སྐུ་ངག་དབང་བསྟན་འཛིན་ཆོས་ཀྱི་རྒྱལ་མཚན་
རྣམ་པ་གཉིས་ལ་འཇུག་སྐྱོང་དགོས་ཀྱི་བཀའ་ཕེབས་བཞིན། རྣམ་པ་གཉིས་ནས་ཆུ་སྤྲེལ་
ཟླ་བ་ལྔ་བའི་ཚེས་ནས་གྲོགས་སེར་བྱེས་བྱ་བྲལ་ཨོ་ཏོག་སྤྲུལ་སྐུ་བྱམས་པ་མཆོག་ལྡན་དང་།
སེར་བྱེས་ལྷོ་པ་དག་ལྡན་དགེ་སློང་ཐུབ་བསྟན་གསུང་རབ་བཅས་ནས་དབུ་བཙུགས་ཏེ།
ཞབས་འདེགས་ཞུ་མུས་སྐབས་གོང་ས་མཆོག་དགོངས་པ་ཆོས་དབྱིངས་སུ་ཐིམ་ཚུལ་བསྟན་
པས་འཕྲོས་ལུས་པ། སླར་ཡང་གངས་ལྗོངས་བོད་ཀྱི་ཆོས་སྲིད་ཀྱི་མཛད་པོ་རྭ་སྒྲེང་ཧོ་བོད་
སྐད་དུ། སྤྲུལ་སྐུ་ཆེན་པོ་ཆོས་ཀྱི་རྒྱལ་པོ་ཐོག་ཐུ་ནོ་མོན་ཧན་ཆེན་པོ་མཆོག་ནས་རྣམ་འདྲེན་ཆེན་
པོ་དེ་ཉིད་ཀྱི་ཐུགས་བཞེད་མཐའ་དག་ཡོངས་སུ་སྐོང་སླད་འཕྲོ་སྐྱོང་དགོས་ཚུལ་བཀའ་སྩལ་
ལྟར་ཤིང་ཁྱི་ཟླ་བ་གསུམ་པའི་ཚེས་གཅིག་ནས་པར་མཇུག་ཞུས་དག་སོགས་འགོ་བརྩམས་
ནས། རྒྱལ་བ་ཟས་གཙང་གི་སྲས་པོ་གྲོང་ཁྱེར་སེར་སྐྱར་སྐུ་བལྟམས་པའི་ཚུལ་བསྟན་ནས་
བགྲང་བྱ་ཉིས་སྟོང་བརྒྱད་བརྒྱ་དགུ་བཅུ་གོ་བཞི། རྩ་མཆོག་གྲོང་དུ་གཟུགས་སྐུའི་བཀོད་
པ་བསྡུས་ནས་ལོ་ཉིས་སྟོང་བརྒྱད་བརྒྱ་བཅུ་བཞི་འདས་པ། སྒྲུབ་པའི་ཚུལ་ཁྲིམས་ཀྱི་བསླབ་
པའི་དུས། དུས་ཀྱི་འཁོར་ལོའི་རྩོད་ལྡན་འཆར་ནས་ལོ་སུམ་བརྒྱ་སོ་དྲུག །གངས་ལྗོངས་
བོད་རྒྱལ་ཁབ་ཆེན་པོའི་ལུགས་ཟུང་ཆབ་སྲིད་ཀྱི་དབུ་བརྙེས་ནས་ལོ་ཆིག་སྟོང་དྲུག་བརྒྱ་བརྒྱད་
ཅུ་འདས་པ་དཔྱད། དྲག་པོ་འཁོར་ལོ་ཅན་གྱིས་ཀླ་ཀློ་བཅོམ་ནས་རྫོགས་ལྡན་འཆར་བ་ལ་
ལོ་བཞི་བརྒྱ་དགུ་བཅུ་ཡོད་པ། ཤིང་ཕོ་ཁྱི་ལོ་ལ་ལྷ་སའི་བཀའ་འགྱུར་པར་གསར་གྲུབ། སྦྱིན་
བདག་འབྲི་གུང་སྒོ་ལྕོག་བླ་བྲང་ནས་ཞུས། ཞེས་བཀའ་འགྱུར་དཀར་ཆག་རྒྱས་པར་གསུངས།
བོད་ལ་རི་མོ་བྲིས་པའི་སྲོལ་སྤྱི་ལོ་༡༤༩ ལ་ལྷོ་བྲག་སྨན་ཐང་དུ་ཐོག་མར་སྨན་བླ་
དོན་གྲུབ་ཀྱིས་རྒྱ་བལ་གྱི་རི་མོ་གཞི་བཞག་ཐོག་བྲིས་པ་ནས་བྱུང་ཟེར་དཔྱད་བྱའི་གནས།

6༠
 ༼ ཆ༽ ལོ་རྒྱུས་ཐོར་བུ།
རྒྱ་གར་ཨུ་རི་ས་ཟེར་པའི་གནས་དེ། སྔོན་གྲུབ་ཆེན་རྡོ་རྗེ་དྲིལ་བུ་པས་རྙེད་པའི་གནས་ཡིན་
ཞེས། པཎ་ཆེན་ཐམས་ཅད་མཁྱེན་པ་དཔལ་ལྡན་ཡེ་ཤེས་ཀྱིས་གསུངས། ལེགས་བཤད་
གསེར་གྱི་ཕྲེང་བ་དགེ་འདུན་ཉི་ཤུའི་སྐབས་མཁས་པ་གསུམ་གྱི་བཤད་ཚུལ་བཀོད་ཡོད་པའི་
ཡུལ་ཨུ་དེ་ཤ་བའི་མཁས་པ་རྣམས་ཀྱི་ཡུལ་ནི་ད་ལྟ་ཨུ་དེ་ཟེར་བ་དེ་ཡིན། ཡུལ་ཀོང་ཀ་
ནའི་མཁས་པ་རྣམས་ཀྱི་ཡུལ་ནི། མོན་ཀོ་ཏིའི་ཕྱོགས་ཡིན་ནམ་བསམས་ཟེར་མཁན་བྱུང་།
སློབ་དཔོན་སངས་རྒྱས་བསྐྱངས་ཀྱི་འཁྲུངས་ཡུལ་ཏམཱལ། དཎྜི་པུ་རི། ཟེར། སློབ་དཔོན་
ཟླ་བ་གྲགས་པའི་འཁྲུངས་ཡུལ་རྒྱ་གར་ལྷོ་ཕྱོགས་མནྟར་ཟེར། སློབ་དཔོན་ཕྱོགས་གླང་
གི་འཁྲུངས་ཡུལ་སཾགྷ་པཀྵ་ཀཉྩ་འདིའི་བཞུགས་གནས་ཨོ་ཊི་བི་ཤིའི་ཡུལ་གྱི་གནས་ཁྱད་པར་
ཅན་བྷོ་ར་སེ་ལ་ཡིན་ཟེར། ཙ་མུནྟི་གནས་མེ་སོར་ལ་ཡོད། ཆོས་རྒྱལ་གྱི་གནས་གུ་རུ་
བུར་ཕྱོགས་སུ་ཡོད་པའི་ཀར་ན་ཏ་ཀ་ལ་ཡོད་ཅེས་ཐོས། པ་ག་ལ་པ་ནི་ད་ལྟའང་བྷ་ག་ལ་
ཞེས་རང་མིང་ནས་འབོད་ནས་ཡོད། །འཕགས་ཡུལ་མ་ལ་ཡའི་རི་དང་སྐྱེད་ཚལ་ཟེར་
པ་དེ་འབེ་ལ་ཀོ་པིར་འདུག་ཟེར། མརྒོལ་གྱི་སྐད་དུ་ཁུ་ཁུ་ཁོ་ཐོ། བོད་སྐད་དུ། མཁར་
སྔོན་པོ་ཟེར་བའི་གྲོང་ཁྱེར་ནང་བི་ཆེ་ཤིའི་ཇོ་བོ་ཟེར་བའི་དགོན་པའི་འདུ་ཁང་ནང་ལྷུང་བཟེད་
ནང་དུ་བཞུགས་པའི་མཉམ་གཞག་པ་ཡོད་པ་མངོན་སུམ་གྱི་ཡུལ་དུ་གསལ་བར་ཡོད། ཅེས་
ཐོས། ལུང་པ་དེ་སྐྱབས་མགོན་ཏཱ་ལས་བླ་མ་སྐུ་ཕྲེང་བཞི་པ་རྒྱལ་བ་ཡོན་ཏན་རྒྱ་མཚོའི་
འཁྲུངས་ཡུལ་རེད། ད་ལྟའི་སྐབས་ལྷ་སར་ཧོར་ཁང་གསར་ཟེར་བའི་གཟིམ་ཤག་དང་།
ཧོར་ཁང་ཟེར་བའི་སྐུ་དྲག་ཡོད་པ་དེ་ཏཱ་ལས་བླ་མ་སྐུ་ཕྲེང་བཞི་པའི་ཡབ་ཚང་གི་བརྒྱུད་པ་
རེད། །ཁུ་ཁུ་ཁོ་ཐོ་དེ་ཆིང་ཀེ་སེས་བོད་སྐད་དུ། ཇིན་གར་རྒྱལ་པོ་ཤིང་སྟག་ལོ་རྒྱ་ནག་
མངའ་བསྒྱུར་པ་ནས། ས་སྤྲེལ་ལོའི་བར་༡༧༥ རིང་ལ་མངྒོལ་རྒྱལ་རབས་བཅོ་ལྔའི་བཞུགས་
གནས་རེད། རགས་རྩིས་ཀྱི་དབང་དུ་བྱས་ན། མགོན་པོ་ཀླུ་སྒྲུབ་དང་དུས་མཚུངས་བོད་
ན་གཉའ་ཁྲི་བཙན་པོ་བྱོན། དུས་འཁོར་རྩ་རྒྱུད་གསུངས་པ་ནས་ལོ་དྲུག་བརྒྱ་དང་ཞེ་གསུམ་

ལོ་རྒྱུས་ཐོར་བུ། ༼ཆ༽ 626
ན་འཕགས་པ་ཐོགས་མེད་སྐུ་མཆེད་དང་དུས་མཚུངས་བོད་ན་ལྷ་ཐོ་ཐོ་རི་བྱོན། དེ་ནས་
རྒྱལ་རབས་ལྔ་ན་རྒྱ་གར་ན་དཔལ་ལྡན་ཆོས་ཀྱི་གྲགས་པ་དང་དུས་མཚུངས་བོད་ན་རྒྱལ་
པོ་སྲོང་བཙན་སྒམ་པོ་བྱོན། དུས་འཁོར་རྩ་རྒྱུད་གསུངས་ནས་ལོ་བརྒྱད་བརྒྱ་ང་གཅིག།
སངས་རྒྱས་འདས་རྗེས་ལོ་ཉིས་སྟོང་དགུ་བཅུ་གོ་བརྒྱད། ཇོ་བོ་རྗེ་གཤེགས་ནས་ལོ་གསུམ་
བརྒྱ་དང་བཅུ་ན་རྗེ་ཙོང་ཁ་པ་ཆེན་པོ་བྱོན། ཞེས་ཡོངས་འཛིན་བློ་བཟང་ཚུལ་ཁྲིམས་ཀྱིས་
གསུངས། འབྲིང་རིམ་འཛིན་གྲྭ་དགུ་པའི་སློབ་དེབ་ལས། སྟོན་པ་སངས་རྒྱས་མྱ་ངན་
འདའ་ཚུལ་མཛད་ནས་ལོ་ཉིས་སྟོང་ལྔ་བརྒྱ་ན་ལྷ་ཐོ་ཐོ་རི་གཉན་བཙན་གྱི་རིང་ལ་དམ་པའི་
ཆོས་ཀྱི་དབུ་བརྙེས། ཅེས་བཤད། རྒྱལ་པོ་མྱ་ངན་མེད་དང་དུས་མཚུངས་སོག་པོ་ལོ་ཙཱ་
པ་ཀཱུ་ཤི་ཀ་བྱུང་བ་པེ་ཅིང་པར་མའི་བཀའ་འགྱུར་དཀར་ཆག་ལས་གསུངས། དེ་ཧོར་མངྒལ་
གྱི་ལོ་ཙཱ་པའི་ཐོག་མ་ཡིན་ནམ་སྙམ། རྒྱ་གར་ན་སློབ་དཔོན་དབྱིག་གཉེན་བཞུགས་པ་དང་
དུས་མཚུངས། སྟོད་མངྒལ་དང་། ཡུ་གུར་དང་། སོག་ཐག་གི་ལོ་ཙཱ་པ་མང་པོས་རྒྱ་
གར་གྱི་སྐད་ཡིག་ཏུ་བསྒྱུར་པ་འབད་དྷ་ཧོར་གྱི་དགོན་པ་སོགས་ཏུན་ཧང་ཕྱོགས་སུ་མང་
པོ་ཡོད་ཟེར། འབན་དྷ་ཧོར་གྱི་ཡུལ་ཏུན་ཧང་ཡིན་པ་དེབ་ཐེར་རྒྱ་མཚོས་གསུངས། ཏུན་
ཧང་བཀའ་འགྱུར་ཕ་རང་སིའི་དཔེ་མཛོད་ཁང་གཅིག་ལ་ཡོད་ཅེས་ཐོས། །མངྒོལ་རྒྱལ་
པོ་ཐེ་མུར་གྱི་དུས་ལོ་ཙཱ་བ་སྐད་གྲགས་ཅན་མངྒོལ་ཤེས་རབ་རྒྱ་མཚོ་བྱུང༌། མངྒོལ་རྒྱལ་
པོ་ཐམ་ཆི་དང་། བོད་ན་རྒྱལ་པོ་གླང་དར་དུས་མཚུངས་པར་མངྒཱལ་ལོ་ཙཱ་སྐད་གྲགས་
ཅན་ཤཱ ཀྱ་རབ་གསལ་སོགས་མང་པོ་བྱུང་། བདེ་སྐྱིད་རྒྱལ་པོའི་དུས་བཀའ་འགྱུར་བོད་
ཀྱི་སྐད་ཡིག་ནས་མརྒོལ་གྱི་སྐད་ཡིག་ལ་བསྒྱུར་པའི་སྐབས་མཁར་སྔོན་པོའི་ཤི་རི་ཐུ་བླ་མ་
དང་། བོད་སྐད་དུ། ཤི་རི་ཐུ་ཟེར་བ་སློབ་དཔོན། ལྷས་སྐྱོང་རྒྱལ་པོའི་སྐབས་བསྟན་
འགྱུར་བོད་ཀྱི་སྐད་ཡིག་ནས་མངྒཱལ་གྱི་སྐད་ཡིག་ལ་བསྒྱུར་སྐབས་སྐད་ཡིག་མི་འདྲ་བ་སྣ་
བཞིའི་ལོ་ཙཱ་ཆེན་པོ་གུང་མགོན་པོ་སྐྱབས་གཙོ་བོའི་ལོ་ཙཱ་ཤིན་ཏུ་མང་། གུང་མགོན་པོ་སྐྱབས་

624
 ༼ཆ༽ ལོ་རྒྱུས་ཐོར་བུ།
དེ་རྒྱ་ནག་ཆོས་འབྱུང་རྩོམ་པ་པོ་རེད། འཁྲུངས་ཡུལ་ཨུ་བུར་མངྒོལ་ཨུ་ཙུ་མུ་ཆེན་ནས་
རེད། ཨལ་ཐན་རྒྱལ་པོའི་དུས་གུའུ་ཤྲཱི་པ་པཀྴི་ལོ་ཙཱ་བ་སྐད་གྲགས་ཅན་སོགས་ལོ་ཙཱ་མཁས་
པ་ཤིན་ཏུ་མང་པོ་བྱུང་། ལོ་ཙཱ་བ་པཀྐིའི་འཁྲུངས་ཡུལ་ཁུ་ཁུ་ཁོ་བོའི་ཐུ་མུད་ཡིན་ནམ་སྙམ།
ལོ་ཙཱ་ཤཱཀྱ་རབ་གསལ་འཁྲུངས་ཡུལ་པས་གྲྭལ་ཡིན་ཞེས་ཐོས། དེ་དག་གསེར་གྱི་དེབ་ཐེར་
སོགས་སུ་གསལ། རྒྱ་ནག་སྐད་དུ། ཏཱ་ཀོ་ཤྲཱི། བོད་སྐད་དུ། ཆོས་རྒྱལ་ཆེན་པོ། མངྒལ་
གྱི་སྐད་དུ། ནོ་མོན་ཁང་། ཡང་ན་ནོ་མོན་ཧན། པཀྴི་ནི། བོད་སྐད་དུ། དགེ་བའི་བཤེས་
གཉེན། ཡང་ན་དགེ་རྒན། །པཱས་གཱལ། ཏཱ་ལས་ནི་རྒྱ་མཚོ་ཟེར་བ། བོད་སྐད་དུ། པས་
ནི་ཡར་ལངས་པའམ་འགྲེངས་པ། གཱལ་ནི་མེ། གནའ་དུས་སུ་རི་མཐོ་བོ་ཞིག་ལ་མེ་འབར་
གྱི་ཡོད་པ་ཞིག་ཡིན་པ་ལ། ནམ་ཞིག་མེ་འབར་ཚར་དུས་ཆུ་དོན་སོང་བ་ཞིག་ལ། ད་ལྟའང་
སྔ་མོའི་མེའི་མིང་ཆུ་ལ་བཏགས་བྱས་ཡོད་པ་རེད། ད་ལྟ་ཆུ་ཆེན་པོ་ཞིག་རེད་དེ་འཇིག་
རྟེན་གྱི་ཁམས་འདིར་ཆུ་ཆེན་པོ་བཞི་ཡོད་པའི་ནང་ནས་གཅིག་རེད། དེ་ལས་ཨང་གར་
ཟེར་བའི་ཆུ་ཆེན་པོ་གཅིག་འཐོན་ནས་ཕྱིའི་རྒྱ་མཚོར་འགྲོ་ཀྱི་ཡོད་པ་རེད། ། ས་ལ་མེ་འབར།
ཆུ་ལ་མེ་འབོར་ཟེར་བ་རྒྱ་གར་ལ་ཡོད་པ་རྣམས་དེ་ལྟ་བུ་ཤ་སྟག་རེད་ཟེར། །པཱས་གྲྭལ་
ཟེར་བའི་མཚོ་ཆེན་དེའི་འགྲམ་ན་ཡོད་པའི་པོར་ཁན་གཱན་ཏོན་ཞེས་པའི་རི་ཆེན་དེ། ཆེང་
གེ་སེ་ཁང་། བོད་སྐད་དུ། ཇིན་གེར་རྒྱལ་པོ་ཟེར་བ་དེའི་གདུང་བརྒྱུད་ཧོར་མངྒོལ་རྒྱལ་
པོའི་ཐོག་མ་བྷོར་ཏུ་ཆེན་རྒྱལ་སར་འཁོད་པའི་གནས་ཡིན། རྒྱལ་མཁར་གྱི་ཤུལ་ད་ལྟའང་
ཡོད། ཅེས་དང་། སྨར་གཡོ་གཙང་གསུམ་གར་ལོག་གནས་འཐོན་ནས་ལུང་པ་མང་པོ་
བརྒྱུད་དེ་ཡུལ་དེར་ཕེབས་ནས་ལོ་གཉིས་ཙམ་བཞུགས། དེ་ནས་ཨ་མདོ་ལུང་པར་ཕེབས་
པའི་ལོ་རྒྱུས་དེབ་ཐེར་དཀར་པོར་ཡང་ཟུར་ཙམ་ཡོད། རྒྱས་པར་གསེར་གྱི་དེབ་ཐེར་ལས་
ཤེས་པར་བྱའོ། །གུའུ་ཤྲཱི། བོད་སྐད་དུ། སྒྲ་བསྒྱུར། གུའི་ཤྲི་བསྟན་འཛིན་ཆོས་རྒྱལ།
སྒྲ་བསྒྱུར་མར་པ་བླ་མ། འབོད་པ་ལྟ་བུ། ནོ་ཡོན། དཔོན་པོ། ཏཱ་བླ་མ། བོད་སྐད་དུ།

ལོ་རྒྱུས་ཐོར་བུ། ༼ཆ༽ 625
བླ་མ་ཆེན་པོ། གུང་། ཝང་། ཛ་སག །ཐས་ཅི། ཟེར་བ་རྣམས་འགའ་རེ་རིགས་བརྒྱུད་
ཀྱི་མིང་། རེ་འགའ་ལས་ཚན་གྱི་མིང་ཡང་ཡང་ཡོད། ཛ་སག་ཟེར་བ། བོད་སྐད་ལ། ཟུར་
ཆགས་ནས་ཇ་སག་ཟེར། མ་དག་པ་ཡིན། དེ་དག་ཚང་མ་སོག་སྐད་ཡིན།
བོད་ལ་དགེ་བཤེས་ཐོག་མ་གཙང་ཕྱོགས་ལས་བྱུང༌། ས་སྐྱའི་མཁས་པ་བྱམས་
ཆེན་རབ་འབྱམས་པ་སངས་རྒྱས་འཕེལ་ཞུས་པ་དེ་ཉིད་ཀྱིས། གཞུང་ལུགས་རབ་འབྱམས་
མཐའ་ཡས་པ་ལ་བསླབ་པ་སློབ་གཉེར་མཐར་ཕྱིན་ནས། བསྟན་འགྲོའི་ཞབས་ཏོག་རྒྱ་ཆེར་
སྨན་པའི་སླད་དུ། འབྲས་ཡུལ་སྐྱེད་ཚལ་དུ་དགོན་པ་བཏབ་པ་ལས་ཆད་པའི་མཚན་ཉིད་
གྲྭ་ཚང་དྲུག་བྱུང་བ་དེ་རྣམས་སུ་མཚན་ཉིད་ཀྱི་གཞུང་ལ་སློབ་གཉེར་གནང་བ་མཐར་ཕྱིན་
ནས་གྲྭ་སྐོར་དམ་བཅའ་གཞག་པའི་ཚེ། དགེ་བཤེས་དེ་ལ་རབ་འབྱམས་པ་ཞེས་པའི་མཚན་
བཏགས་པ་བྱུང་། དེ་ནས་དགེ་བཤེས་རབ་འབྱམས་པ་ཞེས་པའི་མཚན་བཏགས་བྱུང་བ།
བོད་ལ་དགེ་བཤེས་མཚན་བཏགས་ཐོག་མ་ཡིན་ཟེར། ཙ་ཕུག་པས་དཔྱད། ། རྒྱལ་ཚབ་
དར་མ་རིན་ཆེན་གྱིས་གཞུང་ཆེན་དཀའ་པོད་རྩ་འགྲེལ་བཅུའི་གྲྭ་སྐོར་དམ་བཅའ་བཞག་
པ་འདི་ནས་དཀའ་བཅུ་ཞེས་པའི་དགེ་བཤེས་མཚན་བཏགས་བྱུང་། ། དཀའ་བཅུའི་སྲོལ་
རྒྱལ་ཚབ་རིན་པོ་ཆེས་བཏོད། དེའི་རྗེས་ནས་གསང་ཕུར་གླིང་སྟོད་སྨད་ཀྱི་གྲྭ་ཚང་བཅུ་
གསུམ་བསྲེས་ནས་ཚོགས་པའི་མཁས་མང་འདུས་པ་རྒྱ་མཚོའི་དབུས་སུ་གཞུང་ཆེན་དཀའ་
པོད་རྩ་འགྲེལ་བཅུའི་གྲྭ་སྐོར་དམ་བཅའ་འཇོག་མཁན་བྱུང་བ། དེ་ནས་གླིང་བསྲེས་དཀའ་
བཅུ་ཞེས་པའི་དགེ་བཤེས་མིང་བཏགས་བྱུང་འདུག །འོན་ཀྱང་གསང་ཕུ་ལ་རབ་འབྱམས་
པ་ཞེས་པའི་དགེ་བཤེས་མིང་བཏོགས་ཡང་ཡོད། དྲི་མེད་འོད་ཟེར་གྱིས་དན་འབག་པ་སློབ་
དཔོན་གཞོན་ནུ་དོན་གྲུབ་དང་། མྱོས་མཐིངས་པ་སངས་རྒྱས་གྲགས་པ་གཉིས་བཤེས་གཉེན་
བསྟེན་ནས། མཚན་ཉིད་ཀྱི་གཞུང་ལ་སློབ་གཉེར་གནང་ནས་མཐར་ཕྱིན་པ་ན། དགོན་
པ་དེ་རང་ལ་རབ་འབྱམས་པའི་མཚན་བཏགས་བཞེས། དགེ་བཤེས་གྲྭ་སྐོར་དམ་བཅའ་

sa6
 ༼ ཆ༽ ལོ་རྒྱུས་ཐོར་བུ།
བཞག་པ་ནས་ཀློང་ཆེན་རབ་འབྱམས་པ་ཞེས་མཚན་སྙན་གྲགས་དུས་ད་ལྟའི་བར་ཕྱོགས་
ཀུན་ལ་ཁྱབ་པ་དེ་ཡིན། སློབ་དཔོན་གཞོན་ནུ་དོན་གྲུབ་དེ། སེང་ཆེན་བརྒྱད་ཀྱི་ནང་ཚན་
དན་འབག་པ་སྨྲ་བའི་སེང་གེའི་སློབ་མ་ཡིན་ནམ་སྙམ། ཀློང་ཆེན་རབ་འབྱམས་པའི་འཁྲུངས་
ཡུལ་ནི། ལྷོ་ཁ་གྲྭ་ནང་ལུང་པའི་མདའ་གཏེར་སྟོན་གྲྭ་བ་མངོན་ཤེས་ཅན་གྱི་གདན་ས་གྲྭ་
ནང་། དེ་ནས་རིམ་པར་པཎ་ཆེན་བྱམས་པ་གླིང་པའི་གདན་ས་སྐུ་འབུམ་མཐོང་གྲོང་ཆེན་
མོ༑ འདི་ནས་ཉེ་བར་ཀློང་ཆེན་རབ་འབྱམས་པའི་འཁྲུངས་གནས་འཇལ་རྒྱུ་འདུག །དེ་
ནས་གངས་རི་ཐོད་དཀར་སོགས་དེ་ཉིད་ཀྱི་སྒྲུབ་གནས་ཡང་མང་པོ་མཇལ་རྒྱུ་ཡོད། རྟགས་
གསལ་གཏོང་བ་དང་དམ་བཅའ་བགྲོ་གླེང་སྐབས་ཀྱི་ལུས་ཀྱི་རྣམ་འགྱུར་རྣམས་ཆ་བ་ཆོས་
ཀྱི་སེང་གེས་འཛད་པ་རེད་ཅེས་ཐོས། རྣམ་འགྱུར་ཙམ་མ་ཡིན་པར་དེའི་སྐབས་ཀུན་སློང་
གསལ་འདེབས་པ་ནས། ཏིང་འཛིན་སྔགས་དང་ཕྱག་རྒྱ་སོགས་ཐོག་མའི་སྦྱོར་བ་དང་།
བར་གྱི་དངོས་གཞི་སྒྲོ་སྐུར་ཆོད་ཅིང་རྟོགས་པ་རྙེད་ཚུལ་དང་། མཇུག་གི་བསྔོ་སྨོན་བཅས་
སྒོ་གསུམ་གྱི་བྱ་བ་ཤིན་ཏུ་མང་པོ་ཡོད་ཀྱང་མང་དོགས་ནས་མ་བྲིས་སོ། །དེ་ནས་འཇམ་
མགོན་བླ་མ་རྗེ་ཙོང་ཁ་པ་ཆེན་པོས་ལྷ་སར་ཆོ་འཕྲུལ་སྨོན་ལམ་ཆེན་མོ་འཛུགས་གནང་བ་
ནས་ལྷ་ས་སྨོན་ལམ་ཆེན་མོར་གྲྭ་སྐོར་དམ་བཅའ་བཞག་པ་རྣམས་ལ་ལྷ་སའི་རབ་འབྱམས་
པ༑ ཚིག་བསྡུས་ན། ལྷ་རམས་པ་ཞེས་པའི་དགེ་བཤེས་མཚན་བཏགས། དེ་བཞིན་ཚོགས་
མཆོད་སྨོན་ལམ་ལ་གྲྭ་སྐོར་དམ་བཅའ་བཞག་པའི་དགེ་བཤེས་རྣམས་ལ། ཚོགས་རམས་
པ༑ འབྲས་སྤུངས་དགོན་པའི་ཚོགས་ཆེན་རྡོ་བཅའ་སྟེང་དམ་བཅའ་བཞག་པའི་དགེ་བཤེས་
ལ༑ རྡོ་རམས་པ། གནས་དེ་དང་དེ་ལ་དམ་བཅའ་བཞག་པའི་དཀའ་རབ་འབྱམས་དགེ་
བའི་བཤེས་གཉེན་ཞེས་མཚན་བཏགས་པའོ། །རྡོ་རམས་པའི་ཐོག་མ་རྒྱལ་བ་སྐུ་ཕྲེང་འདུན་
པ་རེད་ཅེས་ཐོས། རྒྱལ་བ་ལྔ་པ་ཆེན་པོ་རྡོ་རམས་པའི་མཚན་བཏགས་བཞེས་གནང་བ་
རེད་ཅེས་ཟེར་མཁན་ཡང་བྱུང་། འབྲས་སྤུངས་དགོན་པའི་ཚོགས་ཆེན་རྡོ་བཅལ་སྟེང་རྒྱལ་

627
ལོ་རྒྱུས་ཐོར་བུ། ༼ཆ༽
བ་རིན་པོ་ཆེའི་བཞུགས་ཁྲི་གཅིག་ཡོད། རྡོ་རམས་པའི་དམ་བཅའ་བཞུགས་ཁྲི་དེའི་མདུན་
ནས་འཇོག་དགོས་ཀྱི་འདུག །དེ་ལ་དཔག་ན་རྒྱལ་བ་རིན་པོ་ཆེ་སྐུ་ཕྲེང་གཅིག་གིས་དམ་
བཅའ་བཞག་པའི་བཞུགས་ཁྲི་ཡིན་པ་གདོན་མི་ཟའོ། །བཀྲ་ཤིས་ལྷུན་པོ་དགོན་པ་དང་།
ལྷ་རྩེ་དགོན། ངམ་རིང་ཆོས་སྡེ། ཕུན་ཚོགས་གླིང་དགོན་སྡེ་རྣམས་སུ་དགེ་བཤེས་དམ་
བཅའ་བཞག་པ་རྣམས་ལ་དཀའ་ཆེན་མཚན་བཏགས། དྭགས་པོ་བཤད་སྒྲུབ་གླིང་དང་ལྷོ་
ཁ་མངའ་རིས་གྲྭ་ཚང་རྣམས་སུ་དགེ་བཤེས་དམ་བཅའ་བཞག་པ་ལ་རབ་འབྱམས་པའི་
མཚན་བཏགས། རྗེ་སྐུ་འབུམ་བྱམས་པ་གླིང་དགོན་དུ་ཆོ་འཕྲུལ་སྨོན་ལམ་ཆེན་མོར་གྲྭ་
སྐོར་དམ་བཅའ་བཞག་པའི་དགེ་བཤེས་ལ། སྨོན་ལམ་རབ་འབྱམས་པ་ཞེས་པའི་མཚན་
བཏགས། བླ་བྲང་བཀྲ་ཤིས་འཁྱིལ་ལ་དགེ་བཤེས་དམ་བཅའ་བཞག་ན་རྡོ་རམས་པའི་མཚན
བཏགས། མངྒལ་ཡུལ་ཏཱ་ཁུ་རི་སོགས་མངྒཱལ་སྟོད་སྨད་ལྷོ་བྱང་རྣམས་སུ་མཚན་ཉིད་ཡོད་
པ་དགོན་སྡེ་ཤིན་ཏུ་མང་པོ་ཡོད་པ། དེ་དག་ལ་དགེ་བཤེས་དམ་བཅའ་བཞག་པ་ན་ཕལ་
ཆེ་བ་ལ་དཀའ་བཅུའི་མཚན་བཏགས། རབ་འབྱམས་པའི་མཚན་བཏགས་པ་འགའ་རེ་
ཡོད། མཚན་ཉིད་གྲྭ་ཚང་ལ་གཞུང་དཀའ་པོད་ལྔའི་དམ་བཅའ་བཞག་ནས་རྒྱུད་པ་གྲྭ་ཚང་
ལ་ཞུགས་ནས་སྔགས་ཀྱི་དམ་བཅའ་བཞག་པ་ན། རྡོ་རྗེ་འཛིན་རམས་པ་ཞེས་པའི་མཚན་
བཏགས། སྨན་པ་གྲྭ་ཚང་ཁུངས་ནས་སྨན་གྱི་སློབ་སྦྱོང་མཐར་ཕྱིན་པ་ན་སྨན་རམས་པ་
དང་། དུས་འཁོར་གྲྭ་ཚང་ཁུངས་ནས་སློབ་གཉེར་མཐར་ཕྱིན་པ་ན་རྩིས་རམས་པ་ཞེས་
པའི་མཚན་བཏགས་པ་སོགས་ནང་པའི་ཆོས་དར་སའི་ལུང་པ་སོ་སོའི་ལུགས་སོ་སོ་མི་འདྲ་
བ་མང་པོ་ཡོད། འབྲས་སྤུངས་དགོན་པའི་གྲྭ་ཚང་བཞི། སེ་ར་དགོན་པའི་གྲྭ་ཚང་གསུམ།
དགའ་ལྡན་དགོན་པའི་གྲྭ་ཚང་གཉིས། བཀྲ་ཤིས་ལྷུན་པོ་དགོན་པའི་གྲྭ་ཚང་བཞི། ཞོགས་
པ་མང་ཇ་དུས་རྒྱུན་ཚོགས་ཆེན་འདུ་ཁང་དུ་མཉམ་དུ་ཚོགས། ཆོས་ར་དང་གྲྭ་ཇ་རྣམས་
གྲྭ་ཚང་སོ་སོར་ཚོགས། དེ་བཞིན་དགོན་པ་གཅིག་ལ་གྲྭ་ཚང་མང་པོ་ཡོད་པ་རྣམས་དེ་ལྟར་

sa8
 ༼ཆ༽ ལོ་རྒྱུས་ཐོར་བུ།
ཡིན། འབྲས་སྤུངས་དགོན་པའི་གྲྭ་ཚང་བཞིའི་གྲྭ་བ་རྣམས་དབྱར་ཆོས་ཆེན་མོ་ཟླ་བ་གཅིག་
དང་། དགུན་ཆོས་ཆེན་མོ་ཟླ་བ་གཅིག་བཅས་ཟླ་ཆོས་གཉིས་ཀྱི་རིང་སྐུ་རིམ་ཆོས་ར་ཚོགས་
ཆེན་རྡོ་བཅལ་སྟེང་ལྷན་དུ་ཚོགས་ཀྱི་རེད། དགུན་ཆོས་ཆེན་མོའི་སྐུ་རིམ་ལ་གྲྭ་ཚང་སོ་
སོའི་ཕར་ཕྱིན་སྤོས་སྐོར་དང་། ཕར་ཕྱིན་དམ་བཅའ་བཞག །འདི་ནི་ཕར་ཕྱིན་སློབ་གཉེར་
མཐར་ཕྱིན་པའི་དགའ་སྟོན་ཡིན། དགེ་བཤེས་དམ་བཅའ་བཞག་པ་རྣམས་ཀྱང་དེ་བཞིན་
གཞུང་ཆེན་བཀའ་པོད་ལྔ་མཐར་ཕྱིན་པའི་དགའ་སྟོན་རེད། འབྲས་སྤུངས་དགོན་པའི་སྔ་
དྲོ་མང་ཇ་ཚོགས་སྐབས་མཚན་ཉིད་གྲྭ་ཚང་གསུམ་གྱི་དགེ་འདུན་པ་རྣམས་ནས་རྒྱན་འཇུག་
གཉིས་དང་། མདོ་རྩ། མཛོད་རྩ། རྣམ་རྩ། རྩ་ཤེས། གཞི་བརྒྱ་པ་སོགས་དང་། སྔགས་
པ་གྲྭ་རྣམས་ནས་སྔགས་གཞུང་གསང་འདུས་རྩ་རྒྱུད་སོགས་སོ་སོའི་ནུས་ཚོད་ཀྱིས་གཞུང་
དེ་དག་གི་བཤད་པ་གནང་ནས་བཤད་པ་རབ་འབྱམས་པ་ཞེས་པའི་བཏགས་གནང་ཀྱི་ཡོད།
དབྱར་ཆོས་ཆེན་མོར་ཡང་དེ་བཞིན་བཤད་པ་རབ་འབྱམས་པའི་མཚན་བཏགས་དང་།
ཚོགས་ཆེན་ལ་བཤད་པ་ཚར་ནས་རང་རང་སོ་སོའི་གྲྭ་ཚང་ལ་གྲྭ་ཇ་ཚོགས་སྐབས་བཤད་
པ་ཚོགས་ཆེན་ལ་ཇི་ལྟར་གནང་བ་བཞིན་གནང་དགོས། དེ་དག་ལ་སྡེ་བ་གཞུང་ནས་རང་
རང་སོ་སོའི་མིང་གི་སྟེང་རབ་འབྱམས་པ་ཞེས་པའི་མཚན་ཡོད་པའི་ཤོག་ལྷེ་རེ་རེ་གནང་
ཀྱི་འདུག །དེ་རབ་འབྱམས་པ་ཡིན་པའི་རྟགས་མཚན་སྤ་སེ་རེད་འདུག །དེ་ཁྱེར་ནས་
བོད་སོག་གི་ལུང་པ་གང་དུ་སོང་ནའང་དགེ་བཤེས་ཀྱི་ལག་ཁྱེར་རེད། བཤད་པ་རབ་འབྱམས་
པ་ལ་སྡེ་བ་གཞུང་ནས་མཐོང་ཆེན་པོ་གནང་གི་འདུག །བོད་ལུང་པའི་ཐོག་མའི་དགེ་བཤེས་
མིང་བཏགས་རབ་འབྱམས་པ་ཡིན་པའི་རྒྱུ་མཚན་གྱིས་ཡིན་ནམ་མི་ཤེས། དབྱར་དགུན་
གཉིས་ལ་གཞུང་གི་སྐུ་ཚབ་རྩེ་དྲུང་རེ་རེ་རབ་འབྱམས་པ་རྣམས་ལ་ཤོག་ལྷེ་སྤ་སེའི་ཚོད་དེ་
གནང་ཆེད་ཕེབས་དགོས་ཀྱི་འདུག །ཚོགས་ཆེན་རྡོ་བཅའ་ཆེན་མོའི་སྟེང་དབྱར་ཆོས་ཆེན་
མོའི་སྐུ་རིམ་ལ་སྒོ་བློ་གཉིས་ཀྱི་དཔེ་ཆ་བ་རྣམས་གཞུང་ཆེན་བགྲོ་གླེང་ཐོག་ནས་ཕན་ཚུན་

629
ལོ་རྒྱུས་ཐོར་བུ། ༼ཚ༽
དམ་བཅའ་བཞག་རྟགས་གསལ་གཏོང་རེས་གནང་ཏེ། སློབ་གཉེར་འཕེལ་པའི་ཐབས་ཆོས་
ཀྱི་དགའ་སྟོན་བསམ་གྱིས་མི་ཁྱབ་པ་དང་། སྒྲོ་སྐུར་ཆོད་ཅིང་དོན་རྟོགས་པ་ཐེ་ཚོམ་ཆོད་
ཅིང་ངེས་པ་རྙེད་པ་རྟོགས་པ་ཁྱད་པར་ཅན་མང་པོ་འཁྲུངས་རྒྱུ་ཡོད། དེ་ལྟར་དམ་བཅའ་
འཇོག་མཁན་རྣམས་རིགས་གྲྭ་ཆེན་མོའི་རིང་ཚོགས་ཆེན་འདུ་ཁང་ནང་སྔ་དྲོ་དང་གུང་ཚིགས་
ཀྱི་ཚོགས་སྐབས་མཁས་མང་འདུས་པའི་དབུས་སུ་ཚོགས་ལངས་བཞེངས་དགོས། གཞུང་
གང་གི་དམ་བཅའ་བཞག་ཟིན་པ་དེའི་བཤད་པ་དང་། གཞུང་དེའི་སྟེང་ནས་བགྲོ་གླེང་གནང་
གྱི་རེད། བདེ་ཡངས་གྲྭ་ཚང་དང་ར་སྟོད་གྲྭ་ཚང་གི་གྲྭ་བ་རྣམས་ཚད་མའི་གཞུང་དང་།
སྒོ་བློ་གཉིས་ཀྱི་གྲྭ་བས་གཞུང་ལྷག་མ་བཞིའི་སྟེང་ནས་རང་རང་གི་ཐད་ཀའི་གཞུང་དོན་
ལ་དམ་བཅའ་བཞག་ཟིན་པ་ལྟར་རོ། །
དགུན་ཆོས་ཆེན་མོའི་མཇུག་ལ་ཚོགས་ཆེན་རྡོ་བཅལ་སྟེང་དཀའ་བཅུའི་དམ་བཅའ་
ཉི་མ་བཞི། རྡོ་རམ་པའི་དམ་བཅའ་ཉི་མ་བཞི་བཅས་ཉི་མ་བརྒྱད། དེ་བཞིན་དབྱར་ཆོས་
ཆེན་མོ་ལ་ཡང་ཉི་མ་བརྒྱད། ལོ་ལྟར་ཉི་མ་བཅུ་དྲུག་རིང་ཚོགས་ཆེན་རྡོ་བཅལ་སྒང་དམ་
བཅའ། དེ་དག་གི་མཇུག་ཏུ་དབྱར་དགུན་གཉིས་ལ་ཉི་མ་གཉིས་གཉིས་ཉི་མ་བཞི་རིང་བླ་
མ་གླིང་བསྲེས་ལོ་ལྟར་ཡོད། བླ་མ་གླིང་བསྲེས་དགེ་བཤེས་མཚན་བཏགས་ཐོན་ཟིན་ཁོ་
ན་དང་། གྲྭ་ཚང་སོ་སོའི་མཁན་པོ་རྣམས་དང༌། ཚོགས་ཆེན་དབུ་མཛད། ཚོགས་ཆེན་
བླ་མ་གཞུང་བཀོད་ལས་པ། ཚོགས་ཆེན་ཞལ་ངོ་གཉིས། བླ་མ་དམིགས་བརྩེ་མ་བཅས་
ཚོགས། མཚན་ཉིད་གྲྭ་ཚང་གི་མཁན་པོ་རྣམས་ནས་མཚན་ཉིད་ཀྱི་གཞུང་གང་ཡང་རུང་
བའི་བཤད་པ་གནང་ཀྱི་རེད། རྒྱན་འཇུག་གཉིས་པོ་གང་རུང་། ཡང་ན་རྩ་ཤེས། བཞི་
བརྒྱ་པ། དབུ་མ་རིན་ཆེན་ཕྲེང་བ། སྤྱོད་འཇུག །མཛོད་རྩ། མདོ་རྩ་སོགས། སྔགས་པ་
མཁན་པོས། སྔགས་གཞུང་གསང་འདུས་རྩ་འགྲེལ་སོགས། དེ་རྗེས་མཁན་པོ་རྣམས་ནས་
རྟགས་གསལ་བཏང་། ལན་གསུང་ཆོས་ཀྱི་བགྲོ་གླེང་གནང་ཀྱི་རེད། བླ་མ་གླིང་བསྲེས་

500
 ༼ཆ༽ ལོ་རྒྱུས་ཐོར་བུ།
ཉི་མ་བཞིའི་ཉིན་དང་པོ་གཉིས་ལ་དགའ་ལྡན་ཕོ་བྲང་ནས་སྦྱིན་བདག་གནང་། ཉིན་ཕྱི་མ་
གཉིས་ལ་འབྲས་སྤུངས་སྤྱི་སོ་གཉིས་ནས་སྦྱིན་བདག་གནང་གི་རེད། ཇ་ཕོར་པ་གང་རེ་
དང་བུ་རམ་ལེབ་རེ་ཡོད་པ་རེད། དེའི་སྦྱིན་བདག་གནང་པ་རེད། དགེ་བཤེས་མཚན་
བཏགས་གནང་མཁན་རྣམས་འདུ་ཚོགས་སུ་རྙེད་བཀུར་ཕུལ། དཀའ་བཅུ་བ། ལྷ་རམས་
པ་ལྷ་སའི་སྨོན་ལམ་གྱི་རབ་འབྱམས་པ། ཚོགས་རམས་པ་གསུམ་གྲྭ་ཚང་སོ་སོའི་ཆོས་
རའི་ནང་ཉི་མ་གཉིས་རིང་དམ་བཅའ་བཞག །བླ་མ་གཞུང་ལས་པས་པོ་ཏི་ལྔའི་ས་བཅད་
སྐྱོར། ས་བཅད་གོ་རིམ་བཞིན་དགེ་བཤེས་མཚན་བཏགས་ཐོན་རྣམས་ནས་ཉིན་དང་པོར་
རྟགས་གསལ་དང་། མཚན་བཏགས་མ་འཐོན་པ་རྣམས་ནས་ཉིན་གཉིས་པར་རྟགས་གསལ་
གཏོང་གནང་གི་རེད། བླ་མ་ལས་སྣེ་དཀའ་རབ་འབྱམས་དགེ་བའི་བཤེས་གཉེན་དགེ་འདུན་
མང་དཔང་པོའི་ཚུལ་དུ་བཞུགས་པའི་དབུས་སུ་རྩོད་རྒྱུགས་འབུལ་གྱི་རེད། དགུན་ཁ་ལོ་
ལྟར་བོད་ཟླ་བཅུ་གཉིས་པའི་ཉི་ཤུའི་ནང་ཚོགས་ཆེན་འདུ་ཁང་ནང་བྱམས་པའི་སྨོན་ལམ་
ཉིན་བརྒྱད་རིང་ཚོགས་པའི་སྦྱིན་བདག །དན་བག་གི་གནས་མོ་བརྒྱད་ཀྱིས་ཞུས་ཀྱི་རེད།
ཚོགས་སྟངས་ལྷ་སའི་ཆོ་འཕྲུལ་སྨོན་ལམ་ཆེན་མོ་དང་འདོན་པ་སོགས་ཁྱད་མེད་པ་ཡིན།
སྤྱིར་ལོ་འཁོར་གཅིག་ལ་དབྱར་དགུན་དཔྱིད་སྟོན་བཞི་ལ་ཟླ་ཆོས་བཞི་དང་། ཉིན་ཉི་ཤུའི་
ཆོས་ཐོག་གཉིས། ཉིན་བཅོ་ལྔའི་ཆོས་ཐོག་གཉིས་བཅས་ཆོས་ཐོག་བརྒྱད་དང་། དེ་དག་
གི་བར་ཆོས་མཚམས། ཆོས་ར་ཚོགས་སྐབས་ཉི་མ་རེ་ལ་ཚར་གསུམ་རེ་ཚོགས། ཚར་
ལྔ་རེ་བགྲོ་གླེང་དང་དམ་བཅའ་ཆད་མེད། ཚོགས་འདོན་ཡང་མང་པོ་རེད། དཔྱིད་ཆོས་
ཆེན་མོ། དབྱར་ཆོས་དང་པོ། དབྱར་ཆོས་ཆེན་མོ། སྟོན་ཆོས་ཆེན་མོ་བཞིའི་གུང་ཚིགས་
ཆོས་རར་མཁན་རིན་པོ་ཆེ་ནས་ལམ་རིམ་ཆེན་མོའི་གསུང་བཤད་གནང་། འཛིན་གྲྭ་སོ་
སོ་ལ་ཡིག་ཆའི་རྩིས་བཞག་གནང་དགོས་པས། མཁན་རིན་པོ་ཆེ་རྣམ་པས་ཀྱང་དཔེ་ཆ་
ཤིན་ཏུ་མང་པོ་ཐུགས་འཛིན་གནང་དགོས་ཀྱིན་འདུག །འཛིན་གྲྭ་སོ་སོའི་སྐྱོར་དཔོན་དང་

ལོ་རྒྱུས་ཐོར་བུ། ༼ཆ༽ 681
འཛིན་གྲྭའི་དཔེ་ཆ་བ་རྣམས་བརྗོད་མི་དགོས།
སྤྱིར་ན་སློབ་སྦྱོང་གང་ཡིན་ཡང་ཐོག་མར་ཡི་གེ་ཀློག་བྲིས་སོགས་ཀྱི་སྐབས་དེ་ཙམ་
གྱི་དཀའ་བའི་གནས་ཡིན་མིན་སྣང་མེད་ལྟ་བུ། དེ་ནས་ཚིག་གི་དོན་ལ་ཅུང་བསམ་བློ་འཁོར་
ཤེས་ཙམ་བྱུང་ན། གོ་འདོད་ཡོང་གི་ཡོད་པ་ལྟ་བུ་ཕལ་ཆེ་བ་ལ་ཡོང་། དེ་ནས་སྒྲུང་དང་
ལོ་རྒྱུས་རྣམ་ཐར་གོ་སླ་པོ་སོགས་ཀློག་འདོད་ནས་ཚེ་ཧྲིལ་པོ་དེའི་ངང་ནས་ཐར་ཕྱིན་པའང་
ཡོད། འགའ་རེ་ནས་སངས་རྒྱས་ཀྱི་དགོངས་པ་ཇི་བཞིན་ཤེས་འདོད་ནས་མདོ་སྔགས་ཀྱི་
གཞུང་ལ་ཚེ་ཧྲིལ་བུ་ཐོས་བསམ་སྒོམ་གསུམ་བྱེད་མཁན་ཡང་ཡོད། དེ་ནི་གཏིང་ཟབ་ཅིང་
རྒྱ་ཆེ་བ་དཔག་པར་དཀའ་བ་གནད་ཆེ་བ་ངོ་བོ་ཕྲ་བ་རྟོགས་དཀའ་བའི་གནས་ཡིན་ཐག་ཆོད་
ཡིན། གང་ཡིན་ཞེ་ན། ཆེད་དུ་བྱ་བ་སེམས་ཅན་ཐམས་ཅད་ཀྱི་དོན་དུ་བླ་མེད་བྱང་ཆུབ་
དོན་གཉེར་གྱི་འདུན་པས་ཀུན་ནས་བླངས་པའི་སེམས་ཁྱད་པར་ཅན་གྱི་ངང་ནས། གཞུང་
ཆེན་རྣམས་ཀྱི་རྩ་བ་འགྲེལ་པ་འགྲེལ་བཤད་རྒྱ་ཆེར་འགྲེལ་པ་སོགས་ཀྱི་ཚིག་ཤོག་གྲངས་
མང་པོ་བློ་ལ་འཛིན་ཅིང་། དེ་དག་གི་དོན་རྣམས་རང་རང་སོ་སོའི་དགེ་བའི་བཤེས་གཉེན་
རྣམས་ཀྱི་སྐུ་དྲུང་ནས་དཔེ་ཁྲིད་ཚར་མང་པོ་ཡང་ནས་ཡང་དུ་ཞུས། རང་གི་ངོས་ནས་
ཀྱང་ནུས་ཤུགས་ཇི་ཡོད་ཀྱིས་གཞུང་གི་དོན་ལ་བསམ་བློ་མང་པོ་བཏང་། ཆོས་རར་ཕྱིན་
ནས་འཛིན་གྲྭ་གཅིག་པའི་ཆོས་གྲོགས་རྣམས་དང་ཕན་ཚུན་བགྲོ་གླེང་དང་དམ་བཅའ་རྩོད་
ལན་གྱི་ཚུལ་དུ་རྟོགས་གསལ་ཐོག་ནས་གོ་བའི་ཐབས་སྣ་ཚོགས་བྱས། མ་ཟད་ཆོས་ཐོག་
སྐབས་ཉིན་རེ་བཞིན་བཀའ་རབ་འབྱམས་དགེ་བའི་བཤེས་གཉེན་མཁས་པའི་དབང་པོ་རྣམས་
དང་ལྷན་དུ་ཚར་ལྔ་རེ་བགྲོ་གླེང་གྱི་ཚུལ་དུ་རྩོད་པ་བྱས། དུས་རྒྱུན་དུ་ཆོས་ཀྱི་དོན་ལ་གཙོ་
བོ་བསམ་བློ་འཁོར་ཞིང་། ལྟོ་གོས་སོགས་འཇིག་རྟེན་གྱི་བྱ་བའི་བསམ་བློ་ཞར་བྱུང་ངང་
ནས་མི་ཚེ་ཧྲིལ་བུ་འདས་ནའང་བློ་ཁེངས་བ་ཡོང་དཀའ། དེ་ལྟ་བུའི་སློབ་སྦྱོང་བྱས་ནའང་
ཤེས་མི་ཐུབ་པ་གང་ཡིན་ཞེ་ན། དཔེར་ན། རྒྱལ་བའི་བཀའ་འགྱུར་རིན་པོ་ཆེ་ལ་མཚོན་

62
 ༼ཆ༽ ལོ་རྒྱུས་ཐོར་བུ།
ན༑ ལྷ་སའི་པར་མ་པོ་ཏི་བརྒྱ་ཐམ་པ་ཡོད། འདུལ་བ་པོ་ཏི། འབུམ་པོ་ཏི། ཉི་ཁྲི་པོ་ཏི།
ཁྲི་བརྒྱད་སྟོང་པ་པོ་ཏི། ཤེས་རབ་ཁྲི་པ་པོ་ཏི། བརྒྱད་སྟོང་པ་པོ་ཏི། ཤེར་ཕྱིན་སྣ་ཚོགས་
པོ་ཏི། ཕལ་ཆེན་པོ་ཏི། དཀོན་བརྩེགས་པོ་ཏི། མདོ་པོ་ཏི། མྱང་འདས་པོ་ཏི། རྒྱུད་པོ་ཏི།
དེ་དག་གི་འགྲེལ་པ་བསྟན་འགྱུར་པོ་ཏི། གཞན་ཡང་། དེ་དག་གི་འགྲེལ་པ་དང་། འགྲེལ་
བཤད་དང་། རྒྱ་ཆེར་འགྲེལ་པ་གྲྭ་ཚང་སོ་སོའི་ཡིག་ཆ་རྣམས་དང་། ལམ་རིམ་བློ་སྦྱོང་
སྐོར། བསྐྱེད་རྫོགས་སྐོར། རྟོགས་བརྗོད་ལ་སོགས་པ་ཤིན་ཏུ་མང་། དེ་དག་གི་ནང་
ནས་པོ་ཏི་གཅིག་གི་ཚིག་དོན་རགས་པ་ཙམ་ལ་སྒྲ་སྤྱི་ཙམ་གྱི་སྒོ་ནས་རིགས་ལམ་རྙེད་པ་
ཤིན་ཏུ་དཀའ། དེ་ནས་གཞུང་དོན་ལ་གོ་བ་རགས་པ་རྙེད་པ་དེ་ལས་དཀའ། དེ་ལས་ཀྱང་
རིགས་ལམ་ཕྲ་མོའི་རྣམ་དཔྱོད་དང་། གཞུང་ལུགས་གདམས་པར་ཤར་བའི་ཉམས་ལེན་
དང་། ཚིག་སྦྱོར་ཚུལ་ལ་མཁས་པའི་ངག་གི་དཔལ་རྙེད་པ་ཤིན་ཏུ་དཀའ་བས། འགའ་
རེ་ནས་མཐར་མ་ཕྱིན་པ་ཡོང་སྲིད་ཀྱང་།
ཆོས་སྡེ་རྣམས་ཀྱི་སློབ་གཉེར་པ་ཕལ་ཆེར་བས་ལྟོ་གོས་ཇི་ཙམ་དཀོན་པོ་འབྱུང་ཡང་།
དགོན་པའི་གླིང་གི་ཕྱི་ལ་འགྲོ་ཁོམ་མེད་པར་ཆོས་ཐོག་བརྒྱད་རིང་ཆད་མེད་ཆོས་ར་འགྲོ།
ཆོས་མཚམས་རྣམས་སུ་དཔེ་ཆ་འཛིན་སྐྱོར་དང་། དགེ་རྒན་སོ་སོའི་སྐུ་དྲུང་ནས་དཔེ་ཁྲིད་
ཞུ་རྒྱུ་དང་ཉི་མ་བཞི་ལ་སྐྱོར་བརྡ་དང༌། ཉིན་ལྔའི་ཐོག་ལ་ར་སྐོར་དམ་བཅའ་འཆད་མེད།
ཐོས་བསམ་སྒོམ་གསུམ་གྱི་ཉམས་ལེན་ཁོ་ནས་ཚེ་ཧྲིལ་བུ་སློབ་གཉེར་བྱས་པའི་མཐར། དགེ་
བཤེས་དམ་བཅའ་བཞག་ནས་མཚན་བཏགས་བཏང་རྗེས། དགེ་བཤེས་འགའ་རེ་རྒྱུད་ལ་
ཕེབས་ནས་སྔགས་གྱི་དམ་བཅའ་སོགས་བཞག །རིམ་པས་རྒྱུད་པའི་ལས་སྣེ་བརྒྱུད་དགའ་
ལྡན་ཁྲི་པའི་བར་ཕེབས་མཁན་ཡོད། དགེ་བཤེས་འགའ་རེས་དགོན་པ་སོ་སོའི་ལས་སྣེ་གནང་
ནས་བསྟན་པའི་བྱ་བ་མཛད་མཁན་ཡང་ཡོད། འགའ་རེས་གསར་བུ་པ་རྣམས་ལ་དཔེ་
ཁྲིད་གནང་། བཀའ་ཆོས་གསུང་ཆོས་གནང་ནས་སྐུ་ཚེ་ཧྲིལ་པོ་བསྟན་པའི་བྱ་བ་མཛད།

68
ལོ་རྒྱུས་ཐོར་བུ། ༼ ཆ༽
དགེ་བཤེས་འགའ་རེས་རི་ཁྲོད་དང་དབེན་པའི་གནས་སུ་ཕེབས་པའམ་དགོན་པ་སོ་སོའི་ནང་
སྐུ་ཚེ་ཧྲིལ་པོ་མཚམས་བསྙེན་སྒྲུབ་གནང་ནས་བཞུགས་མཁན་ཡང་ཡོད། མདོར་བསྡུས་
ན༑ བསླབ་པ་སློབ་གཉེར་དང་ཚོགས་ཆོས་འགྲིམ་བཞིན་པའི་སྐབས་སུའང་གདན་ས་སོ་
སོའི་ནང་ངམ་ཕྱོགས་གཞན་ན་གཞུགས་པའི་བླ་མ་དང་རང་རང་སོ་སོའི་དགེ་བའི་བཤེས་
གཉེན་རྣམས་ཀྱི་ཞལ་སྔ་ནས་མདོ་སྔགས་ལམ་གྱི་རིམ་པ་ཆེན་མོ་སོགས་ལམ་རིམ་བློ་སྦྱོང་
རྣམས་ཀྱི་ཁྲིད་ལུང་དང་། དེ་བཞིན་དབང་རྗེས་གནང་། རིག་གནས་དང་བཅས་པ་ལ་
སློབ་གཉེར་གང་ནུས་བྱས་ནས་གང་ལ་ཐོས་བསམ་སྒོམ་གསུམ་བྱས་པའི་གཞུང་ཆེན་དེ་དག་
གི་དགོངས་དོན་རྣམས་རང་གི་སེམས་འདུལ་པའི་ཐབས་སུ་འཁྱེར་ཐབས་བྱེད། དེ་དག་
ཇི་བཞིན་ལམ་ལྷོང་ཡོང་ཆེད་བླ་མའི་རྣལ་འབྱོར་ལམ་གྱིས་སྲོག་ཏུ་བཟུང་ནས་ཕྱག་དང་
མཎྜལ། ཡིག་བརྒྱ་འབུམ་ཐེར་སོགས་ཚོགས་གསོག་སྒྲིབ་སྦྱོང་ལ་འབད་པ་ཆེན་པོ་མཛད་
ཀྱི་རེད། དེ་ནི་ཤིན་ཏུ་གལ་ཆེན་པོ་ཞིག་སྟེ། མདོ་སྔགས་ཀྱི་གཞུང་ལུགས་དེ་དག་གི་དགོངས་
དོན་ཇི་བཞིན་རྟོག་པ་ལ་མེད་དུ་མི་རུང་བའི་རྒྱུ་གསུམ་ཚང་དགོས་པ་ནི་དམ་པ་གོང་མ་རྣམས་
ཀྱི་རྣམ་ཐར་དང་རྗེས་འཇུག་གདུལ་བྱའི་ཉམས་ལེན་གྱི་གཙོ་བོ་ཡིན་ནོ། །ནང་པའི་ཆོས་
ཀྱི་སློབ་སྦྱོང་མཐའ་དང་མུ་མེད་པ་ལ་བསམ་ན་ཡིད་ཐང་ཆད་དགོས་པ་ལྟ་བུ་ཡིན་རུང་།
ཇི་ཙམ་གྱིས་སློབ་སྦྱོང་བྱས་པ་དེ་ཙམ་གྱིས་གོ་བ་རྒྱ་ཆེར་འགྲོ། གཏིང་ཟབ་ཕྲ་རུ་འགྲོ་བས་
དེ་ཙམ་གྱིས་སེམས་ཤུགས་ཆེར་འགྲོ། སྤངས་རྟོགས་མཐར་ཕྱིན་པ་དེའི་སྟེང་ནས་ཡོང་
རྒྱུ་ཡིན་པ་གོ་བ་དང་། གདན་གྲུ་གཞི་གཅིག་གི་སྟེང་ལ་སྡོད་བཞིན་པའི་ངང་ནས་དུས་གསུམ་
དང་ཁམས་གསུམ་དུ་གཏོགས་པའི་འཇིག་རྟེན་དང་འཇིག་རྟེན་ལས་འདས་པའི་ཆོས་འགའ་
མངོན་སུམ་དུ་རྟོགས། དེ་ལས་འདས་ན་དངོས་སྟོབས་ཀྱི་རིགས་པས་རྟོགས། གནས་
གསུམ་པར་འཕོས་ནས་ཡིད་ཆེས་ཀྱི་ལུང་གི་ཚད་མས་རྟོགས་པ་རྟོག་གེའི་སྐབས་དང་།
འཕགས་ལམ་ཐོབ་པ་ནས་སྤང་བྱ་ཀུན་བཏགས་ལྷན་སྐྱེས་བག་ཆགས་དང་བཅས་པ་རིམ་

4
 ༼ཆ༽ ལོ་རྒྱུས་ཐོར་བུ།
པའི་སྤངས་ཤིང་། གནས་ལུགས་ཀྱི་དོན་ལ་སྒོམ་བྱུང་གི་ངེས་པ་རིམ་གྱིས་འཕེལ་བ་ལས་
སྐུ་བཞིའི་གོ་འཕང་མངོན་དུ་འགྱུར་བ་སངས་རྒྱས་ཀྱི་བསྟན་པའི་ཁྱད་ཆོས་བླ་ན་མེད་པ་
ཡིན་པ་ཐུགས་ལ་བཞག་ནས། མ་རྒན་སེམས་ཅན་ཐམས་ཅད་ཀྱི་དོན་དུ། བྱམས་པ་དང་
སྙིང་རྗེས་དྲངས་པའི་བྱང་ཆུབ་ཀྱི་སེམས་དང་ཡང་དག་པའི་ལྟ་བ་ཟུང་དུ་འབྲེལ་པའི་ཉམས་
ལེན་ལ་ཉིན་མཚན་ཀུན་ཏུ་བརྩོན་འགྲུས་གནང་མཁན་རྣམས་ལ་རྗེས་སུ་ཡི་རང་། དུས་
ཀུན་ཏུ་གཞི་གསུམ་གྱི་ཉམས་ལེན་ཡང་གཙོ་བོར་གནང་ངོ༌། །གུང་ཐང་བསྟན་པའི་སྒྲོན་
མེའི་གསུང་ལས། ལྟོ་སྐྱ་གོས་ཧྲུལ་ཐོས་དང་ཚུལ་ཁྲིམས་ཀྱི། །བཅུད་ལྡན་སྙེ་མའི་མགོ་
བོ་དམའ་ན་ཡང་། །གཏན་གྱི་སྐྱིད་སྡུག་འདྲ་འདྲ་མིན་ནོ་ཨང་། །ཞེས་གསུངས་པ་ལྟར་
རོ༑ ༑དེ་དག་ལ་སྲིད་ཀྱི་ཕྱོགས་ལ་དབང་ཅུང་ཟད་ཙམ་ཡང་མེད་པ་རེད། སྔར་བཤད་
པའི་འཕགས་པའི་ཡུལ་གྱི་གྲོང་ཁྱེར་ཆེན་པོ་དྲུག་ལས་མཉན་ཡོད་དུ། སངས་རྒྱས་བཅོམ་
ལྡན་འདས་གྱིས་ཆོ་འཕྲུལ་སྟོན་པའི་མཛད་པ་བསྟན་པ་ནི། ལྷ་ས་པར་མ་བཀའ་འགྱུར་
འདུལ་བ་ལུང་གཞི། པོ་ཏི་ང་པ། ཤོག་གྲངས་ ༡༣༦། དེ་ནས་ཁྱིམ་བདག་མགོན་མེད་
ཟས་སྦྱིན་གོང་ནས་གོང་དུ་བསོད་ནམས་རབ་ཏུ་འཕེལ་བའི་རྒྱུད་ཀྱིས་གཙུག་ལག་ཁང་ཆེན་
པོ་བཅུ་དྲུག་དང་། ཁང་ཕྲན་དྲུག་ཅུ་རྩིག་ཏུ་བཅུག་སྟེ། དེ་གཙུག་ལག་ཁང་ཆེན་པོ་བཅུ་
དྲུག་དང་། ཁང་ཕྲན་དྲུག་ཅུ་བརྩིགས་ནས་ཡོད་བྱད་ཐམས་ཅད་ཀྱིས་རྒྱས་པར་བྱ་ཏེ། ཚེ་
དང་ལྡན་པ་ཤཱ་ར་དྭ་ཏིའི་བུ་གང་ན་བ་དེར་སོང་སྟེ། ཚེ་དང་ལྡན་པ་ཤཱ་ར་དྭ་ཏིའི་བུ་ལ་འདི་
སྐད་ཅེས་སྨྲས་སོ། །འཕགས་པ་ཤཱ་ར་དྭ་ཏིའི་བུ་བཅོམ་ལྡན་འདས་གཤེགས་ན་ཤུལ་ས་ཇི་
ཙམ་དུ་བྱོན་པར་འགྱུར། ཁྱིམ་བདག་དཔེར་ན། འཁོར་ལོ་སྒྱུར་པའི་རྒྱལ་པོ་ཙམ་མོ། འཁོར་
ལོ་སྒྱུར་བའི་རྒྱལ་པོ་མཆི་བའི་ཚད་ཇི་ཙམ། ཁྱིམ་བདག་འཁོར་ལོ་སྒྱུར་པའི་རྒྱལ་པོ་ནི།
ཉིན་གཅིག་གིས་རྒྱང་གྲགས་བཅུའི་ལམ་དུ་འགྲོ། ཞེས་གསུངས་པ་ལྟར། སངས་རྒྱས་
བཅོམ་ལྡན་འདས་རྒྱལ་པོའི་ཁབ་བྱ་རྒོད་ཕུང་པོའི་རི་ནས་མཉན་ཡོད་རྒྱལ་པོ་རྒྱལ་བྱེད་ཀྱི་

cs5
ལོ་རྒྱུས་ཐོར་བུ། ༼ཆ༽
ཚལ་ཁྱིམ་བདག་མགོན་མེད་ཟས་སྦྱིན་གྱི་ཀུན་དགའ་ར་བར་བྱོན་ནས་ཆོ་འཕྲུལ་སྣ་ཚོགས་
མཛད་པ་ནི། སྲིད་པ་གསུམ་ན་དཔེ་མེད་ཡོན་ཏན་གྱིས། ། མཉན་དུ་ཡོད་པར་ཆོ་འཕྲུལ་
ཆེན་པོ་བསྟན། །ལྷ་མི་འགྲོ་བ་ཀུན་གྱིས་རབ་མཆོད་དེ། །བསྟན་པ་རྒྱས་པར་མཛད་ལ།
ཞེས་གསུངས།
ཇི་ལྟར་མཛད་པའི་ཚུལ་ནི། སྤྱིར་སངས་རྒྱས་ཀྱི་མཛད་པ་ནི་གང་ལ་གང་འདུལ་
དེ་ལ་དེར་སྟོན་པ་ཡིན་པས། དེ་དང་དེ་ཞེས་བསམ་བརྗོད་ལས་འདས་ནའང་། ཆོ་འཕྲུལ་
བཅོ་ལྔའི་དུས་ཆེན་ཞེས་ཡོངས་སུ་གྲགས་པའི་མཛད་ཆེན་འདི་ནི། མདོ་ས་པ་ཤོག་གྲངས་
༢༦༡ ནས། འོན་ཀྱང་སྟོན་པ་དྲུག་པོ་དག་དྲོད་མི་ཐུབ་སྟེ་ང་རྒྱལ་སྙེམས་པས། རྒྱལ་པོ་
གསལ་རྒྱལ་གྱིས་བཅོམ་ལྡན་འདས་གང་ན་པ་དེར་སོང་ནས། འདི་སྐད་ཅེས་གསོལ་ཏོ།།
སྟོན་པ་དྲུག་པོ་དག་ཆོ་འཕྲུལ་འགྲན་པར་ཡང་དང་ཡང་དུ་བསྐུལ་གྱི། བཅོམ་ལྡན་འདས་
ཀྱིས་ཆོ་འཕྲུལ་བྱེ་བྲག་དབྱེ་བར་གསོལ། བཅོམ་ལྡན་འདས་ཀྱིས་ང་ཉིད་དུས་མཁྱེན་ཏོ།།
ཞེས་བཀའ་སྩལ་པ་དང་། རྒྱལ་པོ་གསལ་རྒྱལ་གྱིས་བློན་པོ་རྣམས་ལ་བཀའ་སྩལ་ཏེ། ཆོ་
འཕྲུལ་འགྲན་པའི་གནས་བསྙམས་ཤིང་ཕྱག་དར་བྱས། མེ་ཏོག་དང་སྤོས་མང་དུ་བཤམས་
ཏེ༈ སེངྒེའི་ཁྲི་བཙུགས་ནས་བ་དན་དང་། རྒྱལ་མཚན་ལ་སོགས་པས་ལེགས་པར་རབ་
ཏུ་བརྒྱན་ཏེ་འཁོར་མང་པོ་བསྡུས་སོ། །དེའི་ཚེ་དཔྱིད་ཟླ་ར་བའི་ཚེས་གཅིག་གི་ཉིན་པར་
བཅོམ་ལྡན་འདས་ཆོ་འཕྲུལ་འགྲན་པའི་གནས་སུ་གཤེགས་པ་དང་། རྒྱལ་པོ་གསལ་རྒྱལ་
གྱིས་མཆོད་པའི་ཡོ་བྱད་ཞལ་ཟས་བཤམས་ཏེ་བཅོམ་ལྡན་འདས་ལ་ཕྱག་དར་ཏེ་ཕུལ་ལོ།།
བཅོམ་ལྡན་འདས་ཀྱིས་ཚེམས་ཤིང་གསོལ་ནས་ཚེམས་ཤིང་ས་ལ་བཙུགས་སོ། ། ས་ལ་
གཙུགས་མ་ཐག་ཏུ་སྐྱེས་ནས་ཡལ་ག་ལོ་མ་རྒྱས་པ། མཐོ་ཁྱད་དཔག་ཚད་ལྔ་བརྒྱར་གྱུར་
ཏེ་ཡལ་ག་ལོ་མ་ཁོ་ར་ཁོར་ཡུག་ཏུ་དཔག་ཚད་ལྔ་བརྒྱ་ཁེབས་སོ། །དེ་མ་ཐག་ཏུ་མེ་ཏོག་
ཤིང་རྟའི་འཕང་ལོ་ཙམ་སྐྱེས་ནས་འབྲས་བུ་བྱེ་ལྔ་ཤོང་བའི་བུམ་པ་ཙམ་དུ་གྱུར་ཏེ་རྩ་བ་དང་།

686
 ༼ ཆ༽ ལོ་རྒྱུས་ཐོར་བུ།
ཡལ་ག་དང་། འདབ་མ་ལ་སོགས་པ་ཐམས་ཅད་རིན་པོ་ཆེ་སྣ་བདུན་དུ་གྱུར་ནས་ཁ་དོག་
རྣམ་པ་སྣ་ཚོགས་སུ་འཚེར་ཞིང་འབར་ཏེ། ཉི་ཟླའི་འོད་ཀྱང་ཟིལ་གྱིས་གནོན་ཏོ། གང་
གིས་འབྲས་བུ་དེ་ཟོས་ན་བདུད་རྩིའི་རོ་བས་ཀྱང་ལྷག་སྟེ། དྲི་བསུང་གིས་ཀུན་ཏུ་ངད་པས་
དྲིས་ཕོག་པ་ཐམས་ཅད་ཀྱང་བདེ་ཞིང་ཚིམ་པར་གྱུར་རོ། །རླུང་བསྲུང་ཅན་གྱིས་ཡལ་ག་
དང་ལོ་མ་ལ་རེག་ན། ཤིན་ཏུ་ཡིད་དུ་འོང་བའི་ཆོས་ཀྱི་སྒྲ་བྱུང་ངོ༌། །མི་ཐམས་ཅད་ཀྱིས་
ཤིང་དེ་ལ་ཤིན་ཏུ་དད་པའི་སེམས་སྐྱེས་ཏེ། དེ་ནས་བཅོམ་ལྡན་འདས་ཀྱིས་ཆོས་བསྟན་
པས་ཐམས་ཅད་ཀྱི་ཡིད་དང་མཐུན་ཏེ་འབྲས་བུ་ཐོབ་པ་དང་། སྐྱེས་པ་ཡང་རབ་ཏུ་མང་
ངོ་༑ ༑དེའི་ཕྱི་ཉིན་རྒྱལ་པོ་ཨུ་ཏྲ་ཡ་ནས་སྤྱན་དྲངས་ནས་མཆོད་པར་སྦྱར་རོ། །དེའི་ཚེ་
དེ་བཞིན་གཤེགས་པས་སྐུའི་གཡས་གཡོན་དུ་རིན་པོ་ཆེའི་རི་གཉིས་སྤྲུལ་ཏེ། ཤིན་ཏུ་མཐོ་
བ་མཛེས་པ་རིན་པོ་ཆེ་རྣམ་པ་སྣ་ཚོགས་ཀྱི་ཁ་དོག་ལྟར་འཚེར་བ། ཤིང་རྣམ་པ་སྣ་ཚོགས་
རི་དེ་ལ་སྐྱེས་པ། མེ་ཏོག་དང་འབྲས་བུ་རབ་ཏུ་རྒྱས་པ། སྒྲ་སྐད་ཤིན་ཏུ་སྙན་པ་འབྱུང་
བ༑ རི་གཅིག་གི་རྩེ་མོ་ལ་འབྲས་བུ་རོ་བརྒྱ་དང་ལྡན་པ་འཇམ་ཞིང་མངར་བ་བྱུང་སྟེ། མི་
མང་པོ་དག་ཡིད་བཞིན་དུ་དེ་ལ་ཚིམ་པར་ཟའོ་རིག་ཅིག་གི་རྩེ་མོ་ལ་རྩྭ་ཤིན་ཏུ་མཇམ་པ་
དང་མངར་བ་སྐྱེས་ཏེ། དུད་འགྲོའི་སྐྱེ་གནས་རྣམས་དེ་ལ་ཡིད་བཞིན་དུ་ཟ་ཞིང་ཚིམ་པ་
སྤྲུལ་ཏེ། བཅོམ་ལྡན་འདས་ཀྱིས་དེ་དག་ལ་ཅི་རིགས་སུ་ཆོས་བསྟན་པས་རྣམ་པར་གྲོལ་
ཏེ་བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་དང་། ་མཐོ་རིས་ཀྱི་ལྷར་སྐྱེས་པའི་གྲངས་
ཀྱང་རབ་ཏུ་མང་ངོ༌། །ཨུ་ཏྲ་ཡ་ན་ནི་ཡངས་པའི་གྲོང་ཁྱེར་གྱི་རྒྱལ་པོ་ཡིན་ནོ། །དེའི་
ཕྱི་ཉིན་རྒྱལ་པོ་ཤུན་ཙི་ད་ལས་སྤྱན་དྲངས་ཏེ་མཆོད་པ་སྦྱར་རོ། །བཅོམ་ལྡན་འདས་ཀྱིས་
ཞལ་བསིལ་ནས་ཞལ་བསིལ་བའི་ཆུ་སླར་ས་ལ་དོར་བ་རིན་པོ་ཆེའི་རྫོང་དུ་གྱུར་ནས་ཁོ་ར་
ཁོར་ཡུག་དཔག་ཚད་ཉིས་བརྒྱ་ཡོད་པ། རིན་པོ་ཆེ་སྣ་བདུན་གྱིས་རྣམ་པར་སྤྲས་པ། ཁ་
དོག་རྣམ་པ་སྣ་ཚོགས་སུ་འཚེར་བ། རྫིང་བུ་དེའི་ཆུ་ཡོན་ཏན་བརྒྱད་དང་ལྡན་པ། རྫོང་

ལོ་རྒྱུས་ཐོར་བུ། ༼ ཆ༽ 687
གི་ཞབས་ཀྱང་རིན་པོ་ཆེ་སྣ་བདུན་གྱི་བྱེ་མས་བདལ་བ། པདྨ་ཆེ་ཁྱད་ཤིང་རྟའི་འཁོར་ལོ་
ཙམ་རྣམ་པ་སྣ་ཚོགས་ཀྱིས་བཀང་པ་འདི་ལྟ་སྟེ་པདྨ་སྔོན་པོ་དང། སེར་པོ་དང།། དམར་
པོ་དང། དཀར་པོ་དང། ལེ་བརྒན་དང་། མ་རྒད་ལ་སོགས་པའོ། །པདྨ་དེའི་དྲི་ཡང་
ཀུན་ཏུ་ངད་ཅིང་བྲོ་ལ། པདྨ་ཁ་དོག་ཇི་ལྟ་བ་བཞིན་དུ་འོད་ཟེར་འཚེར་ཏེ་དེའི་འོད་ཟེར་
གྱིས་གནམ་ས་ཀུན་སྣང་བར་བྱས་ཏེ། འཁོར་མང་པོ་ཐམས་ཅད་ཀྱང་རིན་པོ་ཆེའི་རྫིང་
དེ་ལ་ལྟ་ཞིང་རབ་ཏུ་དགའ་ནས་བསྟོད་དོ། །དེ་ནས་བཅོམ་ལྡན་འདས་ཀྱིས་འཁོར་མང་
པོའི་ཡོ་བྱད་སྦྱར་ནས་ཆོས་རྣམ་པ་སྣ་ཚོགས་བསྟན་ཏེ་གོ་ཞིང་རྟོགས་པར་མཛད། ལ་ལ་
ནི་འབྲས་བུ་ཐོབ། ལ་ལ་ནི་མཐོ་རིས་ཀྱི་ལྷར་སྐྱེས། ལ་ལ་བསོད་ནམས་ཀྱི་ལས་བསྐྱེད་
པ་ཡང་དཔག་ཏུ་མེད་དོ། །དེའི་ཕྱི་ཉིན་རྒྱལ་པོ་ཨིནྡྲ་བ་མས་མཆོད་པའི་ཡོ་བྱད་བཤམས་
ཏེ༑ སངས་རྒྱས་སྤྱན་དྲངས་སོ། །བཅོམ་ལྡན་འདས་ཀྱིས་དེའི་ཉིན་པར་རིན་པོ་ཆེའི་རྫིང་
བུ་དེའི་ངོས་བཞི་ན་ཡུར་བ་ཆེན་པོ་བརྒྱད་བརྒྱད་ཡོད་པ་ལ། ཕྱིར་ཡང་འཁོར་ཞིང་རྫོང་
དེ་ཉིད་དུ་འབབ་པ་དང་། ཆུ་འབབ་པའི་སྒྲ་ལས་དབང་པོ་ལྔ་དང་། སྟོབས་ལྔ་དང་། བྱང་
ཆུབ་ཀྱི་ཡན་ལག་བདུན་དང་། འཕགས་ལམ་ཡན་ལག་བརྒྱད་དང་། རྣམ་པར་ཐར་པ་
གསུམ་དང་། མངོན་པར་ཤེས་པ་དྲུག་དང་། ཕ་རོལ་ཏུ་ཕྱིན་པ་དྲུག་དང་། སྙིང་རྗེ་ཆེན་
པོ་དང༌། བྱམས་པ་ཆེན་པོ་དང་། ཚད་མེད་བཞི་ལ་སོགས་པ་སྟོན་པའི་ཆོས་ཀྱི་སྒྲ་སྣ་
ཚོགས་བྱུང་ཞིང་། སྒྲ་དེ་དག་ལས་ཆུད་ཅིང་རྟོགས་ནས་སངས་རྒྱས་སུ་འགྱུར་པའི་འབྲས་
བུ་དང་། མཐོ་རིས་གྱི་ལྷར་སྐྱེ་བ་དང་། བསོད་ནམས་ཀྱིས་ལས་བསྐྱེད་པ་ཡང་མང་ངོ༌།།
དེའི་ཕྱི་ཉིན་རྒྱལ་པོ་ཚངས་སྦྱིན་གྱིས་སྤྱན་དྲངས་ཏེ་མཆོད་པའི་ཡོ་བྱད་བཤམས་སོ། །དེའི་
ཉིན་པར་བཅོམ་ལྡན་འདས་ཀྱི་ཞལ་གྱི་སྒོ་ནས་གསེར་གྱི་མདོག་ལྟ་བུའི་འོད་ཟེར་བཀྱེ་ནས་
སྟོང་ཆེན་པོའི་འཇིག་རྟེན་གྱི་ཁམས་ཀུན་ཏུ་སྣང་བར་བྱས་ཏེ། འོད་དེས་རེག་པའི་སེམས་
ཅན་ཐམས་ཅད། དུག་གསུམ་དང་སྒྲིབ་པ་ལྔ་དང་བྲལ་ཏེ་ལུས་དང་སེམས་རབ་ཏུ་བདེ་

68
 ༼ཆ༽ ལོ་རྒྱུས་ཐོར་བུ།
བ་ནི། ཇི་ལྟར་དགེ་སློང་དག་བསམ་གཏན་གསུམ་པ་ཐོབ་པ་དང་འདྲའོ། །འཁོར་མང་
པོ་རྣམས་སངས་རྒྱས་ཀྱི་ཡོན་ཏན་ལ་མོས་པར་བཅོམ་ལྡན་འདས་ཀྱིས་ཆོས་བསྟན་ཏེ་བླ་
ན་མེད་པའི་བྱང་ཆུབ་ཏུ་སེམས་བསྐྱེད་པ་དང་། མཐོ་རིས་ཀྱི་ལྷར་སྐྱེས་པ་དང། བསོད་
ནམས་ཀྱི་ལས་བསྐྱེད་པ་ཡང་གྲོངས་མེད་དོ། །དེའི་ཕྱི་ཉིན་ལི་ཙ་བཱི་རྣམས་ཀྱིས་སྤྱན་དྲངས་
ནས་མཆོད་པའི་ཡོ་བྱད་སྦྱར་རོ། །དེའི་ཉིན་པར་བཅོམ་ལྡན་འདས་ཀྱིས་འཁོར་མང་པོ་
ཐམས་ཅད་ཀྱི་གཅིག་གི་བསམ་པ་གཅིག་གིས་ཤེས་པར་བྱས་ཏེ། སོ་སོའི་དགེ་བ་དང་མི་
དགེ་བའི་ལས་ཀྱང་རྟོགས་པར་བྱས་ནས་སོ་སོ་ནས་དགའ་སྟེ་སངས་རྒྱས་ཀྱི་ཡོན་ཏན་
བསྔགས་སོ། །དེ་དག་ལ་བཅོམ་ལྡན་འདས་ཀྱིས་དམ་པའི་ཆོས་བསྟན་པས་ཁོང་དུ་ཆུད་
ཅིང་རྟོགས་ནས་སངས་རྒྱས་སུ་སྨོན་ལམ་འདེབས་པ་དང་། འབྲས་བུ་ཐོབ་པ་དང་། མཐོ་
རིས་ཀྱི་ལྷར་སྐྱེ་བར་སྨོན་པ་ཡང་གྲངས་མེད་དོ། །དེའི་ཕྱི་ཉིན་ཤཱཀྱའི་རིགས་ཅན་རྣམས་
ཀྱིས་སངས་རྒྱས་སྤྱན་དྲངས་ཏེ་མཆོད་པའི་ཡོ་བྱད་སྦྱར་རོ། །བཅོམ་ལྡན་འདས་ཀྱིས་དེའི་
ཉིན་པར་འཁོར་ཐམས་ཅད་སོ་སོ་ནས་འཁོར་ལོ་བསྒྱུར་བའི་རྒྱལ་པོར་བསྒྱུར་ཏེ་རིན་པོ་ཆེ་
སྣ་བདུན་དང་། བུ་སྟོང་དང་ལྡན་པར་སྤྲུལ་ནས་རྒྱལ་ཕྲན་དང་། བློན་པོ་རྣམས་ཀྱིས་
བསྟི་སྟངས་བྱས་པར་མཐོང་སྟེ་སོ་སོ་ནས་ངོ་མཚར་རྨད་དུ་བྱུང་བའི་སྤྲོ་བ་སྐྱེས་ནས་སྤྲོ་
བ་དེ་ལ་བཅོམ་ལྡན་འདས་ཀྱིས་ཆོས་རྣམ་པར་ཕྱེ་ཞིང་བསྟན་པས་སོ་སོའི་ཡིད་ཚིམ་པར་
གྱུར་ཏེ། བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་དང་། འབྲས་བུ་ཐོབ་པ་དང་། ལྷ་
དང་མིར་སྐྱེས་པ་གྲངས་མེད་པར་གྱུར་རོ། །དེའི་ཕྱི་ཉིན་བརྒྱ་བྱིན་གྱི་སངས་རྒྱས་སྤྱན་
དྲངས་ཏེ་སེངྒེའི་ཁྲི་བཤམས་ནས་བཅོམ་ལྡན་འདས་དེ་ལ་བཞུགས་པ་དང་། བརྒྱ་བྱིན་གྱིས་
གཡོན་ནས་མཆོད་པ་བྱེད། ཚངས་པའི་རྒྱལ་པོས་གཡས་ནས་མཆོད་པ་བྱེད་དོ། །འཁོར་
མང་པོ་རྣམས་ཅང་མི་སྨྲ་བར་འཁོད་པ་ལས། བཅོམ་ལྡན་འདས་ཀྱིས་ཕྱག་གིས་སེངྒེའི་
ཁྲི་ལ་མནན་པ་དང་། སེངྒེའི་ཁྲི་ལ་གླང་པོ་ཆེའི་སྐད་ལྟ་བུའི་སྒྲ་ཆེན་པོ་ཞིག་བྱུང་བ་དང་།

ལོ་རྒྱུས་ཐོར་བུ། 
༼ཆ༽ s9
དེ་མ་ཐག་ཏུ་སྲིན་པོ་ཆེན་པོ་ལྔ་བྱུང་ནས་སྟོན་པ་དྲུག་གི་ཁྲི་དྲུངས་ནས་བཤིག་གོ །ཕྱག་
ན་རྡོ་རྗེའི་རྩེ་མོ་ལ་མེ་འབར་བ་ཐོགས་ཏེ་སྟོན་པ་དྲུག་གི་མགོར་གཟས་སོ། །སྟོན་པ་དྲུག་
པོ་འཇིགས་སྐྲག་ནས་བྱེར་ཞིང་བྲོས་སོ། ། སྟོན་པ་དྲུག་གི་འཁོར་སྟོང་ཕྲག་དགུ་བཅུ་སངས་
རྒྱས་ལ་སྐྱབས་སུ་གསོལ་ནས་རབ་ཏུ་འབྱུང་བར་གསོལ་པ་དང་། བཅོམ་ལྡན་འདས་ཀྱིས་
ལེགས་པར་འོངས་སོ། །ཞེས་བཀའ་སྩལ་ནས། སྐྲ་དང་ཁ་སྤུ་རང་བྱི་སྟེ་དགེ་སློང་དུ་
ཏོ༑ ༑བཅོམ་ལྡན་འདས་ཀྱིས་དེ་དག་ལ་ཅི་རིགས་པར་ཆོས་བསྟན་པས་དེ་དག་ཟག་པ་
ཀུན་ཟད་དེ་དགྲ་བཅོམ་པའི་འབྲས་བུ་ཐོབ་པོ། དེ་ནས་བཅོམ་ལྡན་འདས་ཀྱི་སྐུའི་བ་སྤུའི་
བུ་ག་བརྒྱད་ཁྲི་ནས་འོད་ཟེར་བཀྱེ་ནས་ནམ་མཁའི་ཁམས་ཡོངས་སུ་གང་བར་མཛད་དེ།
འོད་ཟེར་དེ་དག་རེ་རེའི་ཐོག་ལ་པདྨ་ཆེན་པོ་རེ་རེ་སྤྲུལ་ནས་པདྨ་དེ་དག་རེ་རེའི་སྟེང་ན་སངས་
རྒྱས་འཁོར་དང་བཅས་པ་དམ་པའི་ཆོས་སྟོན་པ་རེ་རེ་སྤྲུལ་ཏེ། འཁོར་མང་པོ་ཀུན་གྱིས་
སྤྲུལ་པ་དེ་ལྟ་བུ་མཐོང་བར་བྱས་པས་ལྷག་པར་དད་པའི་སེམས་སྐྱེས་ཏེ། དེ་དག་ལ་བཅོམ་
ལྡན་འདས་ཀྱིས་ཅི་རིགས་པར་ཆོས་བསྟན་པས་དེ་དག་ལས་ཁ་ཅིག་ནི། བླ་ན་མེད་པའི་
བྱང་ཆུབ་ཏུ་སེམས་བསྐྱེད། ཁ་ཅིག་ནི། འབྲས་བུ་བཞི་ཅི་རིགས་ཐོབ། ཁ་ཅིག་ནི། ལྷ་
མིའི་གོ་འཕང་འཐོབ་པའི་བསོད་ནམས་ཀྱི་ཚོགས་བསྐྱེད་པ་ཡང་གྲངས་མེད་དོ། །དེའི་ཕྱི་
ཉིན་ཚངས་པའི་རྒྱལ་པོས་སངས་རྒྱས་སྤྱན་དྲངས་ཏེ། བཅོམ་ལྡན་འདས་ཀྱིས་སྐུ་ཚངས་
པའི་འཇིག་རྟེན་ལ་ཐུག་གི་བར་ཤིན་ཏུ་མཐོ་བ་ལྷང་ངེ་ལྷམ་མེར་བཞུགས་པ་སྤྲུལ་ནས། འོད་
ཟེར་ཆེན་པོས་གནམ་ས་ཀུན་ཏུ་སྣང་ཞིང་གསལ་བར་མཛད་དོ། །དེ་ཐམས་ཅད་ཀྱིས་མཐོང་
བ་དང༌། གསུང་ཡང་ཐོས་པར་གྱུར་ནས་དེ་དག་ལ་བཅོམ་ལྡན་འདས་ཀྱིས་ཅི་རིགས་པར་
ཆོས་རྣམ་པ་སྣ་ཚོགས་ཕྱེ་ཞིང་བསྟན་པས་འཁོར་ཤིན་ཏུ་མང་པོ་བླ་ན་མེད་པའི་བྱང་ཆུབ་
ཏུ་སེམས་བསྐྱེད་པ་དང་། འབྲས་བུ་བཞི་ཅི་རིགས་ཐོབ་པ་དང་། ལྷ་དང་མིར་སྐྱེ་བའི་
དགེ་བའི་རྩ་བ་བསྐྱེད་པ་གྲངས་མེད་དོ། །དེའི་ཕྱི་ཉིན་རྒྱལ་ཆེན་བཞིས་སངས་རྒྱས་སྤྱན་

640 ༼ ཆ༽ ལོ་རྒྱུས་ཐོར་བུ།
དྲངས་ཏེ། དེའི་ཚེ་ན་བཅོམ་ལྡན་འདས་ཀྱིས་འཁོར་མང་པོ་དེ་དག་ཐམས་ཅད་ལ། བཅོམ་
ལྡན་འདས་རང་ཉིད་ཀྱིས་སྐུ་རྒྱལ་ཆེན་བཞིའི་རིས་ནས་སྲིད་པའི་རྩེ་མོ་ལ་ཐུག་གི་བར་དུ་
ཡོངས་སུ་གང་བར་མཐོང་བར་མཛད་ནས་སྐུ་དེ་དག་ལས་འོད་ཟེར་ཆེན་པོ་དཔག་ཏུ་མེད་
པ་བྱུང་ཞིང་། འཁོར་རྣམས་ལ་ཅི་རིགས་སུ་དམ་པའི་ཆོས་སྟོན་པ་ཡང་གསལ་བར་མཐོང་
བར་མཛད་ནས་འཁོར་དེ་དག་ལྷག་པར་དགའ་དད་སྐྱེས་ཏེ་དེ་དག་ལ་ཁམས་དང་མཐུན་
པའི་ཆོས་ཅི་རིགས་པར་བསྟན་པས། བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་དང་།
འབྲས་བུ་ཐོབ་པ་དང་། ལྷ་དང་མིར་སྐྱེ་བའི་དགེ་བའི་རྩ་བ་བསྐྱེད་པ་ཡང་གྲངས་མེད་དོ།།
དེའི་ཕྱི་ཉིན་ཁྱིམ་བདག་མགོན་མེད་ཟས་སྦྱིན་གྱིས་སངས་རྒྱས་སྤྱན་དྲངས་ཏེ། བཅོམ་ལྡན་
འདས་ཀྱིས་དེའི་ཉིན་པར་བྱམས་པའི་ཏིང་ངེ་འཛིན་ལ་ཞུགས་ནས་གསེར་གྱི་མདོག་ལྟར་
སངྒེའི་ཁྲི་ལ་བཞུགས་བཞིན་དུ་སྐུ་མི་སྣང་བར་མཛད་ནས་འོད་ཟེར་ཆེན་པོ་བཀྱེ་སྟེ་ཤིན་
ཏུ་འཇམ་པའི་གསུང་གིས་དམ་པའི་ཆོས་རྣམ་པར་ཕྱེ་ཞིང་བསྟན་ཏེ་འཁོར་མང་པོ་དེ་དག་
གིས་ཐོས་པར་བྱས་ནས་ལ་ལ་ནི། བླ་ན་མེད་པའི་བྱང་ཆུབ་ཏུ་སེམས་བསྐྱེད་དེ་ཕྱིར་མི་
ལྡོག་པའི་ས་ལ་གནས། ལ་ལ་ནི། འབྲས་བུ་ཐོབ། ལ་ལ་ནི་ལྷ་དང་མིའི་སྐྱེ་བ་འཐོབ་པའི་
བསོད་ནམས་བསགས་པ་གྲངས་མེད་དོ། །དེའི་ཕྱི་ཉིན་ཁྱིམ་བདག་ཙིནྡས་སངས་རྒྱས་སྤྱན་
དྲངས་ཏེ། བཅོམ་ལྡན་འདས་ཀྱིས་དེའི་ཉིན་པར་བྱམས་པའི་ཏིང་ངེ་འཛིན་ལ་ཞུགས་ནས་
གསེར་གྱི་ཁ་དོག་ལྟ་བུའི་འོད་ཟེར་བཀྱེ་སྟེ་སྟོང་ཆེན་པོའི་འཇིག་རྟེན་གྱི་ཁམས་དེ་ཀུན་འོད་
ཟེར་གྱིས་སྣང་བར་བྱས་ནས་འོད་ཀྱིས་རིག་པའི་སེམས་ཅན་དེ་དག་དུག་གསུམ་གྱི་སེམས་
ཀུན་ཞི་ནས་བྱམས་དང་སྙིང་རྗེའི་སེམས་སྐྱེས་ཏེ། སེམས་ཅན་ཐམས་ཅད་ཀྱིས་གཅིག་
ལ་གཅིག་གིས་ཕ་ལྟ་བུའམ། མ་ལྟ་བུའམ། བུ་ཕོ་ལྟ་བུའམ། ནུ་བོ་ལྟ་བུའམ། མཛའ་ཞིང་
སྡུག་པར་གྱུར་ཏེ། དེའི་འོག་ཏུ་ཆོས་རྣམ་པ་སྣ་ཚོགས་བསྟན་པས་བླ་ན་མེད་པའི་བྱང་ཆུབ་
ཏུ་སེམས་བསྐྱེད་དེ་ཕྱིར་མི་ལྡོག་པའི་ས་ལ་གནས་པ་དང་འབྲས་བུ་ཐོབ་པ་དང་། ལྷ་དང་

64
ལོ་རྒྱུས་ཐོར་བུ། ༼ཆ༽
མིར་སྐྱེ་བའི་དགེ་བའི་རྩ་བ་བསྐྱེད་པ་གྲངས་མེད་དོ། །དེའི་ཕྱི་ཉིན་རྒྱལ་པོ་ཤུན་ཙི་ད་ལས་
སངས་རྒྱས་ཡང་སྤྱན་དྲངས་དེ། བཅོམ་ལྡན་འདས་ཀྱིས་དེའི་ཉིན་པར་སེངྒེའི་ཁྲི་ལ་བཞུགས་
ནས་སྐུའི་ལྟེ་བ་ནས་འོད་ཟེར་གཉིས་འཕྲོས་ནས་སྐུ་ལས་འདོམ་བདུན་ཙམ་དུ་འཕགས། དེའི་
སྟེང་ན་པདྨ་རེ་རེ་བྱུང་དེའི་སྟེང་སངས་རྒྱས་བཞུགས་པ་དེ་བཞིན་མཐར་གྱིས་སྟོང་གསུམ་
གྱི་འཇིག་རྟེན་གྱི་བར་དུ་དེ་དང་འདྲ་བར་སྤྲུལ་ཏེ་འཁོར་མང་པོ་དག་དེ་ལྟ་བུ་མཐོང་ནས་
ངོ་མཚར་དུ་གྱུར་ཏེ་བཅོམ་ལྡན་འདས་ཀྱིས་དེ་དག་ལ་ཅི་རིགས་པར་ཆོས་བསྟན་པས་བླ་
ན་མེད་པའི་བྱང་ཆུབ་ཏུ་སེམས་བསྐྱེད་པ་དང་། ཕྱིར་མི་ལྡོག་པའི་ས་ལ་གནས་པ་དང་།
འབྲས་བུ་ཐོབ་པ་དང་། ལྷ་དང་མིར་སྐྱེ་བ་ཡང་གྲངས་མེད་དོ། །དེའི་ཕྱིར་ཉིན་ཡང་རྒྱལ་
པོ་ཨུ་ཏྲ་ཡ་ནས་སངས་རྒྱས་སྤྱན་དྲངས་ཏེ། བཅོམ་ལྡན་འདས་ལ་རྒྱལ་པོ་ཨུ་ཏྲ་ཡ་ནས་
མེ་ཏོག་གཏོར་བ་དང་། གཏོར་བའི་མེ་ཏོག་རྣམས་དེ་མ་ཐག་ཏུ་རིན་པོ་ཆེའི་ཤིང་རྟ་སྟོང་
གཉིས་བརྒྱ་ལྔ་བཅུས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀུན་ཏུ་སྣང་ཞིང་
ཐམས་ཅད་ཀྱིས་མཐོང་བར་བྱས་སོ། །དེ་ལ་བཅོམ་ལྡན་འདས་ཀྱིས་ཅི་རིགས་པར་ནད་
པ་ལ་སྨན་བཏང་བ་བཞིན་དུ་དམ་པའི་ཆོས་བསྟན་པས། ཁ་ཅིག་ནི། བླ་ན་མེད་པའི་བྱང་
ཆུབ་ཏུ་སེམས་བསྐྱེད་དེ་ཕྱིར་མི་ལྡོག་པའི་ས་ལ་གནས་པ་དང་། ལྷ་དང་མིར་སྐྱེ་བ་ཡང་
གྲངས་མེད་དོ། །དེའི་ཕྱི་ཉིན་རྒྱལ་པོ་གཟུགས་ཅན་སྙིང་པོས་སངས་རྒྱས་སྤྱན་དྲངས་ཏེ།
བཅོམ་ལྡན་འདས་ཀྱིས་རྒྱལ་པོ་གཟུགས་ཅན་སྙིང་པོ་ལ། འདི་སྐད་ཅེས་བཀའ་སྩལ་ཏེ།
རྒྱལ་པོས་ཞལ་ཟས་ཀྱི་སྣོད་སྤྱད་ཅིག །གདུགས་ཚོད་ཀྱི་དུས་ལ་བབ་པ་ན་སྣོད་ཀུན་ཞལ་
ཟས་རོ་བརྒྱ་དང་ལྡན་པ། རྣམ་པ་སྣ་ཚོགས་རང་གང་སྟེ་འཁོར་མང་པོ་ཐམས་ཅད་ལ་མཆོད་
པར་གྱུར་ཏེ། དེ་དག་ཟས་ནས་ལུས་དང་སེམས་རབ་ཏུ་བདེ་བར་གྱུར་ཏོ། །དེ་ནས་བཅོམ་
ལྡན་འདས་ཀྱིས་ཕྱག་ས་ལ་བརྡབས་པ་དང་། སེམས་ཅན་དམྱལ་བ་བཅོ་བརྒྱད་དག་ན་
སེམས་ཅན་ཚད་མེད་པ་ཇི་སྙེད་སྡུག་བསྔལ་མྱོང་བ་དང་། དེ་དག་སོ་སོའི་སྐད་ནས་འདི་

642
 ༼ ཆ༽ ལོ་རྒྱུས་ཐོར་བུ།
སྐད་སྨྲས་སོ། །བདག་ཅག་གིས་སྔོན་སྡིག་པ་འདི་ལྟ་བུ་ཞིག་བྱས་པས་སྡུག་བསྔལ་འདི་ལྟ་
བུ་མྱོང་བར་གྱུར་ཏོ། །ཞེས་སྨྲས་ཏེ། འཁོར་མང་པོ་ཐམས་ཅད་ཀྱིས་ཐོས་ཤིང་མཐོང་
བར་བྱས་ནས་ཐམས་ཅད་སྙིང་བརྩེ་བའི་སེམས་བསྐྱེད་དེ་སྡངས་ནས་བ་སྤུ་ལངས་པ་ཙམ་
དུ་སྐྲག་པར་གྱུར་ཏོ། །དེ་དག་རྣམས་ལ་བཅོམ་ལྡན་འདས་ཀྱིས་ཅི་རིགས་སུ་ཆོས་བསྟན་
ཏེ་དེ་དག་གི་སེམས་ཚིམ་པར་གྱུར་ནས་ལ་ལ་ནི། བླ་ན་མེད་པའི་བྱང་ཆུབ་ཏུ་སེམས་བསྐྱེད་
དོ༑ ༑ ལ་ལ་ནི། ཕྱིར་མི་ལྡོག་པའི་ས་ལ་གནས་པར་གྱུར་ཏོ། །ལ་ལ་ནི། ལྷ་དང་མིར་སྐྱེ་
བའི་དགེ་བའི་རྩ་བ་བསྐྱེད་པ་ཡང་གྲངས་ལས་འདས་པ་བྱུང་ངོ༌། །སེམས་ཅན་དམྱལ་བ་
པ་དག་གིས་སངས་རྒྱས་མཐོང་ཞིང་ཆོས་ཐོས་པའི་རྐྱེན་གྱིས་ཤིན་ཏུ་དད་པའི་སེམས་བསྐྱེད་
ཏེ༑ དེ་དག་ཚེའི་དུས་བྱས་ནས་ཐམས་ཅད་ལྷ་དང་མིར་སྐྱེས་སོ། །དེ་ནས་རྒྱལ་པོ་གཟུགས་
ཅན་སྙིང་པོས་པུས་མོ་གཉིས་ས་ལ་བཙུགས་ཏེ་བཅོམ་ལྡན་འདས་ལ་འདི་སྐད་ཅེས་གསོལ་
ཏོ༑ ༑བཅོམ་ལྡན་འདས་ངོ་མཚར་ཆེ་བའི་མཚན་སུམ་ཅུ་རྩ་གཉིས་མངའ་བ། སྐུའི་མཚན་
གཞན་ནི་བལྟར་སྣང་ན། དེ་བཞིན་གཤེགས་པའི་ཞབས་ཀྱི་མཐིལ་ན་འཁོར་ལོའི་མཚན་
མངའ་བ་འཁོར་རྣམས་ལ་བསྟན་དུ་གསོལ། ཞེས་གསོལ་པ་དང་། བཅོམ་ལྡན་འདས་
ཀྱིས་ཞབས་བརྐྱངས་ཏེ་འཁོར་མང་པོ་ཐམས་ཅད་ལ་ཞབས་ཀྱི་མཐིལ་ན་ཡོད་པའི་འཁོར་
ལོའི་མཚན་མ་བསྟན་ཏོ། །འཁོར་ཐམས་ཅད་ཀྱིས་ཞབས་ཀྱི་འོག་གི་འཁོར་ལོའི་མཚན་
རི་མོ་བྲིས་པ་ལྟ་བུར་ཤིན་ཏུ་གསལ་བ་མཐོང་ནས་ངོམས་མི་ཤེས་པའི་ལྟ་འདོད་དེ། ལྷག་
པར་དགའ་བའི་སེམས་སྐྱེས་ནས་སླར་ཡང་བཅོམ་ལྡན་འདས་ལ། འདི་སྐད་ཅེས་གསོལ་
ཏོ༔ ༈ སྔོན་བཅོམ་ལྡན་འདས་ཀྱིས་བསོད་ནམས་ཅི་ཞིག་མཛད་ན། འདི་ལྟ་བུའི་འཁོར་
ལོའི་མཚན་དང་ལྡན་པར་གྱུར། བཅོམ་ལྡན་འདས་ཀྱིས་རྒྱལ་པོ་ལ་བཀའ་སྩལ་པ། ངས་
སྔོན་འདས་པའི་དུས་ན་དགེ་བ་བཅུའི་ལས་བདག་གིས་ཀྱང་བྱས། གཞན་ལ་ཡང་བྱེད་པར་
བསྐུལ་བས་འདི་ལྟ་བུའི་མཚན་མ་ཤིན་ཏུ་གསལ་བ་དང་ལྡན་པར་གྱུར་ཏོ། །ཞེས་གསུངས།

643
ལོ་རྒྱུས་ཐོར་བུ། ༼ཆ༽
རྒྱལ་པོའི་ཁབ་ཀྱི་དུར་ཁྲོད་བསིལ་བའི་ཚལ་ན་ཁྱིམ་བདག་མགོན་མེད་ཟས་སྦྱིན་གྱིས་སངས་
རྒྱས་བཅོམ་ལྡན་འདས་ཐོག་མར་མཇལ་བ། འདུལ་བ་ང་པ་ཤོག་གྲངས་ ༡༡༦ ན་ཡོད།
སྐྱོན་ཀུན་ཟད་ཅིང་ཡོན་ཏན་ཀུན་རྫོགས་པའི་སངས་རྒྱས་བཅོམ་ལྡན་འདས་དེ་ཉིད་ཀྱི་རྗེས་
འཇུག་གདུལ་བྱ་གང་དུ་གནས་པའི་ཡུལ་ཁམས་ཀུན་ཏུ་ཆོ་འཕྲུལ་སྨོན་ལམ་ཆེན་མོའི་དུས་
ཆེན་དར་བཞིན་པ་རྣམས་ལས།
འདིར་གངས་ཀྱི་རྭ་བས་ཡོངས་སུ་བསྐོར་བའི་ལྟེ་བ། གནམ་འཁོར་ལོ་རྩིབས་བརྒྱད།
ས་པདྨ་འདབ་བརྒྱད། ལོགས་བཀྲ་ཤིས་རྟགས་བརྒྱད་སོགས་ས་དཔྱད་ངོ་མཚར་རྨད་དུ་
འབྱུང་བའི་དགེ་བཅུའི་མཚན་མས་ཁོར་ཡུག་ཀུན་ནས་དཀྲིགས་པའི་གནས་ཁྱད་པར་ཅན་
འོ་ཐང་ཆོས་འཁོར་དཔལ་གྱི་ལྷ་སར། ཇོ་བོ་རིན་པོ་ཆེ་ཤཱཀྱ་མུ་ནེའི་བཞུགས་གནས་ར་ས་
འཕྲུལ་སྣང་གི་གཙུག་ལག་ཁང་ཆེན་མོ་དེ་ཉིད་དུ་ཆོ་འཕྲུལ་ཆེན་མོའི་དུས་ཆེན་སྨོན་ལམ་
ཆེན་མོ་ཇི་ལྟར་ཚོགས་པའི་ཚུལ་ཅུང་ཟད་བཤད་པ་ལ། དམ་ཅན་མགར་བ་ནག་པོའི་རས་
ས་རྡོ་ཤིང་སོགས་འོར་ཞིང་ཤིང་བཟོ་རྡོ་བཟོ་བ་རྣམས་ཀྱང་སྤྲུལ་པ་ཤ་སྟག་གིས་བརྩིགས་
པའི་ལྷ་ཁང་ཡིན་པས། ར་ས་འཕྲུལ་སྣང་གི་གཙུག་ལག་ཁང་ཟེར། འདི་རྒྱལ་པོ་སྲོང་
བཙན་སྒམ་པོའི་དུས། མཐའ་འདུལ་དང་། ཡང་འདུལ་དང་། རུ་གནོན་གྱི་གཙུག་ལག་
ཁང་བཅུ་གཉིས་པོ་བཞེངས་པའི་རྗེས་ཙམ་ལ་བཞེངས་ཤིང་། ཡ་རྩེ་རྒྱལ་པོ་རིལ་པོ་མ་
གྱིས་ཇོ་བོ་རིན་པོ་ཆེའི་དབུ་ཐོག་ཏུ་གསེར་ཐོག་ཕུབ། ཡ་རྩེ་རྒྱལ་པོའི་སྲས་པྲ་ཏི་མ་ལ་དང་།
བློན་པོ་དཔལ་ལྡན་གྲགས་པ་གཉིས་ཀྱིས་ཐུགས་རྗེ་ཆེན་པོའི་དབུ་ཐོག་ཏུ་གསེར་ཐོག་ཕུབ།
ལྷ་རྗེ་དགེ་བ་འབུམ་གྱིས་གཙུག་ལག་ཁང་གི་རྩིག་པ་ཕྱི་མའི་གསར་བཅོས་དང་། རགས་
ཀྱི་ཞབས་ཏོག །རྒྱ་ཕིབས་འཁོར་མ་བསྒྲུབས། གཙུག་ལག་ཁང་དེའི་ནང་གི་རྟེན་གྱི་གཙོ་
བོར་ཤཱཀྱའི་རྒྱལ་པོ་དགུང་ལོ་བཅུ་གཉིས་པའི་སྐུ་ཚད་ལྟ་བས་ཆོག་མི་ཤེས་ཤིང་། མཐོང་
ཐོས་དྲན་རེག་ཙམ་གྱིས་ཐར་པའི་ས་བོན་ཁྱད་པར་ཅན་འཇོག་ནུས་པ་ཇོ་བོ་ཤཱཀྱ་མུ་ནེ་ཀུན་

644
 ༼ ཆ༽ ལོ་རྒྱུས་ཐོར་བུ།
མཁྱེན་ཟས་གཙང་སྲས་པོ་ཉིད་ཀྱི་སྐུའི་སྣང་བརྙན་སངས་རྒྱས་ཉིད་དང་གཉིས་སུ་མ་མཆིས་
པ་དེ་ཉིད་བཞུགས་ཤིང་། དེའི་སྐུའི་གཡས་གཡོན་ན་ལི་ལས་གྲུབ་པའི་བྱམས་འཇམ་དབྱངས་
གཉིས་ཀྱི་འདྲ་སྐུ། སྐུ་རྒྱབ་ཏུ་སངས་རྒྱས་མར་མེ་མཛད་ཀྱི་འདྲ་སྐུ། གསུང་བྱོན་ཞིང་
འོད་ཟེར་འཕྲོས་པ། དེའི་རྒྱབ་ན་ཟངས་མཁར་ལོ་ཙཱ་བས་བཞེངས་པའི་ཐུབ་པ་གངས་ཆེན་
འཚོ་རྒྱལ་གྱི་འདྲ་སྐུ། དེའི་གཡས་གཡོན་དུ་སེམས་དཔའ་སེམས་མ་བཅུ་གཉིས། ཁྲོ་བོ་
གང་གིང་། གླིང་ཕྱག་དྲུག་དཔོན་པོས་བཞེངས་པའི་བྱམས་འཇམ་དབྱངས། རྒྱལ་བ་ཙོང་
ཁ་པ་ཆེན་པོའི་འདྲ་སྐུ་རྣམས་དང་། གཞན་ཡང་སྐོར་དཔོན་བྱང་ཆུབ་སེམས་དཔའི་གདུང་
ཁང་། རྒྱལ་བ་ཙོང་ཁ་པ་ཆེན་པོས་རག་ནས་བཏོན་པའི་རྡོ་ཆེན་ཨ་མོ་ལོང་ཁ། དྲིལ་གདང་
ལ་མོའུ་གལ་གྱིས་ཡུམ་ལ་མ་ཎི་འདྲེན་འཇུག་པའི་དྲིལ་བུ། སྒོ་སྟེང་དུ་རྗེ་མི་ལས་ཐང་དཔལ་
མོའི་དཔལ་ཐང་ལ་རྫུ་འཕྲུལ་བསྟན་པའི་གཡག་རྭ། སངས་རྒྱས་སྣང་བ་མཐའ་ཡས་ཉེ་
སྲས་བརྒྱད་དང་བཅས་པའི་གཙང་ཁང་ནས་ཕྱིར་འོངས་ཁྱམས་ན། འོད་ཟེར་འཕྲོས་པའི་
ལྷ་ཁྲོ་བོ་རྨེ་བ་བརྩེགས་པ་ལྟོ་བ་ཁ་བྱེད་པའི་ཚུལ་གྱིས་དམག་གྲངས་མེད་པ་བ་ནས་ཆོ་འཕྲུལ་
བསྟན་པའི་ལྷ་སོགས་སྐུ་གསུང་ཐུགས་རྟེན་བྱིན་རླབས་ཅན་ཤིན་ཏུ་མང་པོ་གཙུག་ལག་ཁང་
དེར་ཡོད་པ་རྣམས་རྒྱལ་པ་ལྔ་པ་ཆེན་པོས་མཛད་པའི་དཀར་ཆག་ཤེལ་དཀར་མེ་ལོང་ལས་
ཤེས་པར་བྱའོ། །
མདོ་སྡེ་གདམས་ངག་འབོགས་པའི་རྒྱལ་པོའི་བསྟན་པ་དུངས་སྙིགས་འབྱེད་པའི་
ལེའུ་ལས། ལྷ་ཁང་ཀ་བ་ཤིང་ལོ་ཅན། །ང་ཡི་གཟུགས་སྐུ་རྣམ་གཉིས་ལ། །དབུ་རྒྱན་
འབུལ་ཞིང་མཆོད་པར་བྱེད། །ཅེས་དང་། - བཀའ་ཆེམས་བཀའ་ཁོལ་མ་ལས། དེ་ནས་
ཁྱད་པར་བསྙེད་བཀུར་ཆེར་མཛད་པ། །དགེ་སློང་བྱང་སེམས་ཤར་ཕྱོགས་སྐུ་འཁྲུངས་
པའི། །གསང་སྔགས་འཆང་པའི་རྣལ་འབྱོར་ཆེན་པོ་ནི། ། སྙིང་པོའི་མཐའ་ཅན་སྐྱེས་ཆེན་
དམ་པ་འབྱུང་། །ཞལ་ཡང་བསྒྱུར་ཞིང་བསྙེན་བཀུར་དམ་པ་མཛད། །ཅེས་དང་། གཞན་

ལོ་རྒྱུས་ཐོར་བུ། ༼ཆ༽ 645
ཡང་རིག་འཛིན་རཏྣ་གླིང་པ་དང་། རྡོ་རྗེ་གླིང་པ་སོགས་ཁུངས་མ་མང་པོའི་གཏེར་ལུང་
དུའང་རྗེ་བླ་མ་ལ་དེ་དག་གི་སྒོ་ནས་བསྔགས་བརྗོད་མཛད་པ་བཞིན། རྗེ་ཙོང་ཁ་པ་ཆེན་
པོས་དགུང་ལོ་ ༥༣ ཕེབས་པ་རབ་བྱུང་ ༦ ས་མོ་གླང་གི་ལོར་དཀོན་མཆོག་ལ་མཆོད་པ་རྒྱ་
ཆེར་མཛད་ཅིང་། ཇོ་བོ་ཡིད་བཞིན་གྱི་ནོར་བུ་ལ་དབུ་རྒྱན་ཕུལ། ལོ་དེའི་ཧོར་ཟླ་དང་
པོའི་ཚེས་གཅིག་ནས་ཆོ་འཕྲུལ་ལྷ་ལྡན་སྨོན་ལམ་ཆེ་མོའི་དབུ་ཚུགས་ནས་མ་གྲོལ་བར་གྱི་
མཛད་པ་ནི། སྔོན་རྒྱ་གར་འཕགས་པའི་ཡུལ་དུ་སངས་རྒྱས་བཅོམ་ལྡན་འདས་ཀྱིས་དཔྱིད་
ཟླ་ར་བའི་ཚེས་གཅིག་ནས་ཚེས་བཅོ་ལྔའི་བར་ཆོས་འཕྲུལ་བཅོ་ལྔའི་དུས་ཆེན་མཛད་པ་དང་
སྒོ་ཀུན་ནས་མཚུངས་ལ། སྦྱིན་བདག་ཡང་རྒྱལ་པོ་གསལ་རྒྱལ་སོགས་ཀྱིས་ཞུས་པ་ལྟར།
ལྷ་ལྡན་སྨོན་ལམ་ཆེན་མོའི་ཉིན་དང་པོའི་སྦྱིན་བདག་སྒྲུབ་རྒྱུད་བསྟན་པའི་འཇུག་གནས་གདོན་
ས་ཐིལ་དཔལ་གྱི་ཕག་མོ་གྲུ་པ། ཉིན་གཉིས་པའི་སྦྱིན་བདག་འབྲི་གུང་དཔལ་གྱི་སྡེ། ཉིན་
གསུམ་པའི་སྦྱིན་བདག་ཚལ་བ་ལྷུན་གྲུབ་རྒྱལ་མཚན་སོགས་བཅོ་ལྔའི་བར་ཉིན་སོ་སོའི་སྦྱིན་
བདག་ཇི་ལྟར་བྱུང་བ་རྣམས་དེ་ཉིད་ཀྱི་རྣམ་ཐར་ལས་ཤེས་པར་བྱའོ། །ཉིན་དགུ་པའི་སྦྱིན་
བདག་གི་བགྲང་ཨ་འབྲུག་ཡོད་པ་རྣམ་ཐར་ན་གསལ། དེ་ལི་ཐང་ཨ་འབྲུག་ཡིན་ནམ་སྙམ།
ལྷ་སའི་སྨོན་ལམ་ཆེན་མོར་ཐོག་མ་གཏོང་ཐེབས་མ་རྩ་འཛུགས་མཁན་ལི་ཐང་ཨ་འབྲུག་
རེད་ཅེས་ཐོས། དུས་དེ་ནས་ད་ལྟའི་དུས་སྐབས་སྤྱི་ལོ་༡༩༥༩ བོད་རྒྱལ་ལོ་༢༠༨༤ བར་
དགེ་འདུན་ཁྲི་ཕྲག་མང་པོ་རྒྱུན་མ་ཆད་པར་ལོ་རེ་བཞིན་ཚོགས་པར་མ་ཟད་རིམ་པའི་གྲྭ་
ཚོགས་འཕེལ་བ་དང་། སྦྱོར་བ་རྒྱས་པས་ཉིན་ཉེར་གཅིག་གི་རིང་། ཉིན་རེ་བཞིན་ཚོགས་
ཐེང་གསུམ་གསུམ་དང་། ཚོགས་བར་དམ་བཅའང་གསུམ་རེ་དང་། གསུང་བཤད་ཡང་
ཆད་མེད་ཡོད། ཚོགས་ཚོགས་པའི་སྐབས་ཁྱམས་ར། ཤིང་ར། བར་སྐོར། བར་ཐོག།
རྩེ་ཐོག་ཚང་མ་གྲྭ་པས་གང་ཡོད། མདའ་ཡབ་འོག་ལ་ཐུག་པ་སླེབ་བྱུང་། སེང་གེའི་ཁ་
ལ་ཉི་མ་ཤར་བྱུང་། ཟེར་རྒྱུན་ཡོད། རྒྱལ་བ་སྐུ་ཕྲེང་བདུན་པའི་སྐབས་ལྷ་སའི་སྨོན་ལམ་

645
 ༼ཆ༽ ལོ་རྒྱུས་ཐོར་བུ།
ཆེན་མོ་ལ་དགེ་འདུན་ཞལ་གྲངས་ཁྲི་ཕྲག་བདུན་ལོངས་བའི་གཏམ་བརྒྱུད་རྒྱལ་བ་སྐུ་ཕྲེང་
བཅུ་གསུམ་པའི་གསུང་རྒྱུན་རེད་ཅེས། ཞལ་ཟུར་སྟོབས་རྒྱལ་ཟེར་བ་ཞིག་ནས་ཐོས། དགེ་
གཡོག་ཞང་པོ་བཤེས་གཉེན་ཟེར་བའི་ཤིང་རིང་པོ་ལག་ཏུ་འཁྱེར་མཁན་དེ་ཡང་དེ་དུས་ནས་
བྱུང་བ་རེད་ཟེར། ཞང་པོ་བཤེས་གཉེན་རྒྱལ་བ་སྐུ་ཕྲེང་བདུན་པའི་སྐབས་ཇི་ལྟར་བྱུང་
བའི་ལོ་རྒྱུས་ཡོད་ཅིང་འདིར་མང་དོགས་ནས་མ་བྲིས་སོ། །ཚོགས་བར་དམ་བཅའ་གསུམ་
ནི་སྨོན་ལམ་ཆེན་མོའི་གྲྭ་སྐོར་པ་དགེ་བཤེས་དམ་བཅའ་བ་རྣམས་ནས་སྔ་དྲོ་གསུང་ཆོས་
རར་ཚད་མའི་གཞུང་གི་དམ་བཅའ། གུང་ཚིགས་ལ་ཁྱམས་རའི་ནང་ཕར་ཕྱིན་དང་དབུ་
མ་གཉིས་ཀྱི་དམ་བཅའ། ཕྱི་དྲོ་ཁྱམས་རའི་ནང་མཛོད་འདུལ་གཉིས་ཀྱི་དམ་བཅའ་འཇོག།
འབྲས་སྤུངས་དགོན་པའི་མཁན་པོ་གཉིས་དམ་བཅའ་པའི་ཉེ་སར་དཔང་པོའི་ཚུལ་དུ་དམ་
བཅའ་གསུམ་ཆར་བཞུགས་པ་ནི། རྒྱུགས་བཞེས་མཁན་རེད། ཁོང་རྣམ་པ་གཉིས་ལ་གཞུང་
ལས་པ་མཁན་པོ་རྣམ་པ་གཉིས་ཟེར་གྱི་རེད། དགེ་བཤེས་རྣམས་ཀྱི་ཨང་གྲངས་སྒྲིག་ནས་
གཞུང་ལ་འབུལ་མཁན་ཁོང་རྣམ་པ་གཉིས་རེད། ཐག་ཆོད་པ་གཞུང་ནས་གནང་གི་རེད།
རྟགས་གསལ་གཏོང་མཁན་གདན་ས་སེ་འབྲས་དགེ་གསུམ་གྱི་སློབ་གཉེར་པ་རྣམས་དང་།
དྭགས་པོ་བཤད་སྒྲུབ་གླིང་། མངའ་རིས་གྲྭ་ཚང་། ར་སྟོད་པའི་དགེ་བཤེས་རྒྱུད་པ་ཕེབས་
བཞིན་པ་རྣམས་ཀྱང་རྟགས་གསལ་གཏོང་གི་རེད། གདན་ས་གསུམ་གྱི་མཁན་པོ་རྣམས་
དཔང་པོའི་ཚུལ་དུ་དམ་བཅའ་གཟིགས་སྐོར་ལ་ཕེབས་གནང་གི་རེད། ཆོ་འཕྲུལ་སྨོན་ལམ་
དང་ཚོགས་མཆོད་སྨོན་ལམ་གཉིས་ཀར་སྔ་དྲོ་གསུང་ཆོས་རར་དགའ་ལྡན་ཁྲི་རིན་པོ་ཆེས་
སྐྱེས་རབས་སོ་བཞི་པའི་གསུང་བཤད་ཉིན་ལྟར་གནང་། དགུང་ཚིགས་སྨོན་ལམ་ལའང་
ཉིན་ལྟར་ཕེབས་ནས་བསྔོ་བ་རྒྱས་པ་དང་སྨོན་ལམ་གནང་། ཕྱི་དྲོ་མཆོད་རྟེན་ཀརླིང་སྒོ་
བཞི་པའི་མདུན་ལ་ཉིན་ལྟར་ཡི་གེ་དྲུག་པའི་འཕྲིན་ལས་པ་མ་ཎི་པ་བླ་མ་དུང་དཀར་འབྲུག་
སྒྲ་པའི་སྐུ་ཚབ་སྒོ་མང་གྲྭ་ཚང་གི་དགེ་བཤེས་གཅིག་གིས་ཁྱིམ་པ་རྣམས་ལ་བཀའ་གདམས་

ལོ་རྒྱུས་ཐོར་བུ། ༼ཆ༽ 647
ཕ་ཆོས་བུ་ཆོས་གསུང་བཤད་གནང་། སྨོན་ལམ་ཆེན་མོའི་རིང་གསུང་ར་ནུབ་ལ་སྨན་པ་
གཅིག་བཞུགས་ནས། ནད་པ་རྣམས་ལ་སྨན་ཡོན་མེད་པར་སྨན་ཉིན་ལྟར་སྦྱིན་གྱི་ཡོད་
པ་དེ། འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པའི་སྐུ་ཚབ་རེད། དེ་ཉིད་ཀྱིས་དེ་
ལྟར་གནང་གི་ཡོད་ཟེར། བཀྲ་ཤིས་དཔལ་ལྡན་པས་ཉིན་དུས་ཐུན་གསུམ་དུ་བྱས་པའི་ཐུན་
གཅིག་གི་ཆ་ལ་ཞལ་འདོན་གནང་། ཐུན་གཅིག་ལ་དགེ་ཕྲུག་རྣམས་ལ་དཔེ་ཆ་ཁྲིད། ཐུན་
གཅིག་ལ་ཨེམ་རྗེ་གནང་ནས་སྨན་སྦྱིན་གྱི་ཡོད་པ་དེ་ཉིད་ཀྱི་རྣམ་ཐར་ན་ཡོད། མ་ཎི་དུང་
ཕྱུར་གཉིས་གསུངས་པ་དེ་ཉིད་ཀྱི་རྣམ་ཐར་ལས་གསུངས། ལྷ་ས་སྨོན་ལམ་ཆེན་མོའི་བླ་
མ་ལས་སྣེ་ལས་བྱེད་ཐབ་གཡོག་ཚུན་ཆད་འབྲས་སྤུངས་དགོན་པའི་ཁུངས་ནས་ཡིན་པ་དེ།
དང་པོ་ལྷ་སའི་སྨོན་ལམ་ཆེན་མོ་འབྲས་སྤུངས་ཁོ་ནས་ལོ་ཉི་ཤུའི་རིང་ཚོགས། དེའི་རིང་
སེ་རས་ར་ཆེ་སྨོན་ལམ་ཚོགས། དགའ་ལྡན་པས་དགོན་པ་རང་ལ་ཆོ་འཕྲུལ་སྨོན་ལམ་ཚོགས་
ཀྱི་ཡོད་པ་ལས། ཕྱིས་མཉམ་དུ་ཚོགས་པ་རེད་ཟེར་རྒྱུན་ཡོད། གང་ལྟར་ཡང་ད་ལྟའང་
ར་མོ་ཆེ་ལ་ལོ་གསར་སྐབས་སྨོན་ལམ་ཆེན་མོའི་སྔོན་ཙམ་ལ་ཉིན་གསུམ་རིང་སེ་ར་དགེ་
འདུན་པ་ཁོ་ནས་ལོ་ལྟར་སྨོན་ལམ་ཚོགས་ཀྱི་ཡོད། མིང་ལའང་ར་ཆེ་སྨོན་ལམ་ཟེར། འབྲས་
སྤུངས་གྲྭ་ཚང་བཞིའི་དབུ་མཛད་བཞི་ར་ཆེ་སྨོན་ལམ་ལ་ཕེབས་དགོས་ཀྱི་འདུག །གྲྭ་ཚོགས་
ཆེན་པོ་རང་མི་འདུག ། གྲྭ་བ་བཞི་བརྒྱ་ལྔ་བརྒྱ་ཙམ་རེད། སྨོན་ལམ་ཆེན་མོ་དང་ཚོགས་
མཆོད་སྨོན་ལམ་གཉིས་ཀྱི་རིང་གསོ་སྦྱོང་གི་མདོ་དགའ་ལྡན་ཁྲི་རིན་པོ་ཆེས་གསུང་། ཆོ་
འཕྲུལ་སྨོན་ལམ་བཅོ་ལྔའི་ཉིན་གསོ་སྦྱོང་གི་མདོ་དང་། གསུང་ཆོས་ར་ལ་སྐྱེས་རབས་སོ་
བཞི་པའི་གསུང་བཤད་དང་། དགུང་ཚིགས་སྨོན་ལམ་ཆེན་མོའི་བསྔོ་སྨོན་རྣམས་ཚང་མ་
རྒྱལ་བ་རིན་པོ་ཆེ་ནས་གནང་གི་རེད། རྒྱལ་བ་རིན་པོ་ཆེ་མ་བཞུགས་པའི་སྐབས་ལ་རྒྱལ་
ཚབ་རིན་པོ་ཆེས་གནང་གི་རེད། དེའི་ཉིན་གསུང་ཆོས་རར་གདན་ས་སེ་འབྲས་དགེ་གསུམ་
གྱི་བླ་མ་སྤྲུལ་པའི་སྐུ་ལས་སྣེ་དགེ་འདུན་མང་ཚང་མ། གཞུང་གི་བཀའ་བློན་རྣམ་པ་དང་།

448
 ༼ ཚ༽ ལོ་རྒྱུས་ཐོར་བུ།
ཡིག་ཚང་དྲུང་ཡིག་ཆེན་མོ་རྣམས་དང་། རྩིས་དཔོན་སོགས་གཞུང་ཞབས་ཚང་མས་ཆོས་
ཞུས། ལྷ་སའི་ཉེ་འཁོར་བ་རྣམས་བརྗོད་མི་དགོས། ཐག་རིང་པོ་ཟླ་བ་མང་པོའི་ལམ་ནས་
ལྷ་སའི་ཆོ་འཕྲུལ་སྨོན་ལམ་ཆེན་མོ་མཇལ་དུ་ཕེབས་མཁན་ལོ་རེ་ཤིན་ཏུ་མང་པོ་ཡོད། སྨོན་
ལམ་བཅོ་ལྔའི་མཆོད་པའི་སྐབས་ལྷ་སར་མི་ཚོགས་ཆེན་པོ་རེད། ལྷ་ས་པ་རྣམས་ལོ་གསར་
སྐབས་དང་། འཛམ་གླིང་སྤྱི་བསངས་སྐབས། བཀའ་ཆོས་གསུང་ཆོས་ཞུ་སྐབས། མཆོད་
མཇལ་འགྲོ་སྐབས་སོགས་ལ་གཟབས་སྤྱོད་གཏོང་ཡོང། ཆོ་འཕྲུལ་སྨོན་ལམ་ཆེན་མོ་གྲོལ་
མཚམས་སུ། རྩེ་རྣམ་རྒྱལ་གྲྭ་ཚང་དང་འབྲས་སྤུངས་སྔགས་པ་གྲྭ་ཚང་གཉིས་ནས་གཏོར་
རྒྱག་འཕངས། ར་མོ་ཆེ་ནས་རྒྱུད་སྟོད་གྲྭ་ཚང་གཏོར་རྒྱག་བརྒྱབ། གྲོལ་པའི་ཉིན་རྗེ་བཙུན་
བྱམས་པ་ལྷ་སའི་བར་སྐོར་ལ་གདན་འདྲེན་ཞུ་པར་དགའ་ལྡན་ཁྲི་རིན་པོ་ཆེས་གཙོས་པའི་
དེའི་ལོའི་དགེ་བཤེས་རྣམས་དང་གཞན་ཡང་བླ་མ་ལས་སྣེ་དགེ་འདུན་ཚོགས་མང་དང་བསྟན་
པའི་སྦྱིན་བདག་ཤིན་ཏུ་མང་པོ་ཕེབས་ཡོང་། ཚོགས་མཆོད་སྨོན་ལམ་གྲོལ་མཚམས་སུ་
རྒྱུད་སྨད་གྲྭ་ཚང་དང་། བྱང་ཆུབ་གླིང་གཉིས་ནས་གཏོར་རྒྱག་རྒྱབ། རྣམ་རྒྱལ་གྲྭ་ཚང་
གི་གྲྭ་བ་གཅིག་སྐུ་ཚབ་ཏུ་ཕེབས། དབུ་པཎ། སྐུ་བེར། སྟོང་ཆབ་དོམ་རེ་བསྐྱོན་པ་ཞིག་
བཀའ་ཤག་གི་སྐུ་ཚབ་བཀའ་ཤག་ཤོག་པ་གཉིས་བཅས་ཡོང་། བྱང་ཆུབ་གླིང་གི་སློབ་དཔོན་
དང་གླུད་དགོང་ཤོ་བརྒྱབ། དེའི་སང་ཧོར་ཟླ་གཉིས་པའི་སུམ་ཅུ་ཉིན་ཚོགས་མཆོད་གསེར་
སྦྲེང་། ལོ་ལྟར་ཨང་དང་པོ་བདེ་ཡངས་བསྟན་པ་དར་རྒྱས། སྨོན་ལམ་བཅོ་ལྔའི་མཆོད་
པ་དང་། ཚོགས་མཆོད་གསེར་སྦྲེང་གཉིས་མཆོད་པ་ཤིན་ཏུ་རྒྱ་ཆེན་ཞིག་རེད། སྨོན་ལམ་
བཅོ་ལྔའི་མཆོད་པ་ལུང་པ་མང་པོ་ལ་ཡོད། ཆོ་འཕྲུལ་སྨོན་ལམ་ཚོགས་ས་ཀུན་ལ་ཡོད།
ལྷ་སར་ཆོ་འཕྲུལ་བཅོ་ལྔའི་མཆོད་པ་ནི། ལྷ་སའི་བར་སྐོར་ཚང་མ་གང་བ་ལྟ་བུ་ཕུལ་གྱི་
རེད།
ཚོགས་མཆོད་གསེར་སྦྲེང་ནི། མདོ་ཕྱོགས་ཀྱི་སྡེ་སྣོད་གསུམ་གྱི་མཆོད་པ་དང་།

649
ལོ་རྒྱུས་ཐོར་བུ། ༼ཆ༽
སྔགས་ཕྱོགས་ཀྱི་རྒྱུད་སྡེ་བཞིའི་མཆོད་པ་ཆ་ཚང་རེད། རྒྱལ་བ་ལྔ་པ་ཆེན་པོ་དགུང་ལོ་
རེ་དྲུག་པ་ཆུ་ཁྱི་ལོའི་ཧོར་ཟླ་གཉིས་པའི་ཚེས་ཉེར་ལྔ་ལ་བདེ་བར་གཤེགས་པ། དེ་ཉིད་ཀྱི་
འདས་མཆོད་དུ་ཟླ་བ་དེའི་སུམ་ཅུ་ཉིན་ཚོགས་མཆོད་གསེར་སྦྲེང་ཚུགས་པ་ནས་དུས་ད་ལྟའི་
བར་རོ། །རྒྱས་པར་རྒྱལ་བ་ལྔ་པའི་གསེར་སྡོང་ཆེན་མོའི་དཀར་ཆག་སོགས་ལས་ཤེས་
པར་བྱའོ། །
ཧོར་ཟླ་དང་པོའི་ཚེས་གཅིག་ལ་ལུང་པ་ཕལ་ཆེ་བ་ལོ་གསར་གཏོང་བ་ནི། སངས་
རྒྱས་བཅོས་ལྡན་འདས་ཀྱི་ཆོ་འཕྲུལ་དུས་ཆེན་དང་དུས་ཆེན་དང་དུས་ཚོད་མི་འདྲ་ཡང་ཆ་
འདྲ་བ་ཡིན་པ་དང་། ཇིན་གེར་རྒྱལ་པོ་འབངས་དང་བཅས་པ་ལོ་བཅུ་དགུའི་རིང་དགའ་
སྟོན་བྱས་པའི་ཐོག་མའི་ཉིན་ཧོར་ཟླ་དང་པོ་ཚེས་གཅིག་ལ་ཡིན་ཟེར། དེ་ཉིད་ནི་རབ་བྱུང་
གསུམ་པའི་ཆུ་སྟག་ལོར་ཨོ་ནོར་མུ་རུང་ཟེར་བའི་ཆུའི་འགྲམ་དུ་འཁྲུངས། དགུང་ལོ་རེ་
དྲུག་པ་མེ་ཕག་ལོའི་ཟླ་བ་བདུན་པའི་ཚེས་བཅུ་གསུམ་ཉིན་སོག་ཡུལ་ཚུའི་གྲམ་དུ་བདེ་བར་
གཤེགས། དེ་ཉིད་དགུང་ལོ་ཞེ་ལྔའི་སྟེང་རབ་བྱུང་བཞི་པའི་མེ་ཡོས་ལོར་བོད་ཀྱི་ས་ཆ་དབུས་
སུ་བྱོན་པའི་ཚེ། སྡེ་སྲིད་ཇོ་དགའ་དང་ཀུན་དགའ་རྡོ་རྗེ་སོགས་ཀྱི་ཚོར་ཏེ། མི་གསུམ་
བརྒྱ་དང་བཅས་བསུ་བ་དང་། དགའ་སྟོན་རྒྱ་ཆེར་བྱས་ནས་ཁྱེད་ཀྱི་ཆབ་འོག་ཏུ་འཇུག་
གོ་ཞེས་མངའ་རིས་སྐོར་གསུམ་དབུས་གཙང་རུ་བཞི་མདོ་ཁམས་སྒང་དྲུག་ཐམས་ཅད་ཕུལ་
བས་དེ་དག་ལ་བྱ་དགའ་རྒྱ་ཆེན་པོ་གནང་ཞིང་བོད་ཐམས་ཅད་དབང་དུ་བསྡུས། བོད་མི་
ཐམས་ཅད་ཁྲལ་ནས་བཏོན་ཞིང་དབུས་གཙང་གི་རྟེན་གསུམ་དང་དགེ་འདུན་བཅས་ལ་རྙེད་
བཀུར་རྒྱ་ཆེན་མཛད་དེ་བསྟན་པའི་སྦྱིན་བདག་རྒྱ་ཆེན་པོ་གནང་། ཆོས་རྒྱལ་དེ་ཉིད་ཀྱིས་
ས་ཆེན་ཀུན་དགའ་སྙིང་པོ་ཡབ་སྲས་ལ་བླ་མ་བསྟེན། དེ་ནས་དཀྱུས་ཐོག་དེར་རྒྱ་གར་གྱི་
རྒྱལ་པོ་འབངས་དང་བཅས་པ་དབང་དུ་བསྡུ་བའི་ཆེད་དུ་དེ་ཕྱོགས་སུ་བྱོན་ཏེ། ལ་ཆེན་
པོ་ཞིག་གི་སྟེང་སླེབས་པོ་ན། ཤ་བའི་ལུས་ལ་རྟའི་རྔ་མ་ཅན་མགོ་ན་རྭ་གཅིག་ཡོད་པ་མདོག་

650
 ༼ ཆ༽ ལོ་རྒྱུས་ཐོར་བུ།
ལྗང་གུ་ཡིན་པ་རི་དྭགས་གཅིག་རྒྱུག་ཡོང་ནས་བོད་སྐད་དུ་རྗེ་པོག་ཏོ་ཆེང་གེ་སེའི་དྲུང་དུ་
པུས་མོ་གཉིས་ས་ལ་བཙུགས་ཏེ་ཕྱག་གསུམ་འཚལ་པས་ཐམས་ཅད་ཀྱིས་ཡ་མཚན་དུ་གྱུར་
པ་ལ། ཆིང་གེ་སེ་རྒྱལ་པོས། འདི་སྐད་དུ། རྒྱ་གར་རྡོ་རྗེ་གདན་སོགས་འཕགས་པའི་
ཡུལ་གྱི་གནས་ཆེན་རྣམས་སྔོན་སངས་རྒྱས་རྣམས་ཀྱི་བཞུགས་གནས་ཡིན། བྱང་ཆུབ་
སེམས་དཔའ་རྣམས་དང་། རྒྱལ་ཆེན་རྣམས་ཀྱི་སྐྱེས་གནས་ཡིན། ད་ལྟ་སྐད་མི་ཤེས་
པའི་རི་དྭགས་འདིས་མི་བཞིན་དུ་ཕྱག་འཚལ་པའི་དགོས་པ་ཅི་ཡིན། དེར་སོང་ན་ངན་
པར་འགྱུར་ཡང་སྲིད། ཡབ་ལྷའི་རྒྱལ་པོས་འགོག་པའི་བརྡ་ཡིན་ནམ་སྙམ་གསུངས་ནས་
རང་གི་ཡུལ་དུ་ཕྱིར་ཕེབས་ཏེ། དགུང་ལོ་ཞེ་བདུན་པ་ས་འབྲུག་གི་ལོ་ནས་མེ་ཁྱི་ལོའི་བར་
ལོ་བཅུ་དགུའི་རིང་ལ་རྒྱལ་བློན་འབངས་དང་བཅས་པའི་བདེ་སྐྱེད་ནི་ལྷའི་དཔལ་ལ་འགྲན་
པ་ལྟ་བུ་བྱུང་། དེ་ལྟར་དགའ་སྟོན་ཐོག་མར་གཏོང་བའི་ལོ་དེའི་ཟླ་བ་དང་པོ་ལ་ཧོར་ཟླ་
དང་པོ་གྲགས། ཅེས་གསེར་གྱི་དེབ་ཐེར་ལས་གསུངས། །ཚལ་པ་ཀུན་དགའ་རྡོ་རྗེ་ཟེར་
བ་དེ་དེབ་ཐེར་དམར་པོ་ཚལ་བ་ཀུན་དགའ་མིན་པ་འདྲ་སྙམ་དཔྱད་པར་བྱའོ། །འདི་ལ་
ཟུར་ཟ་མཁན་ཡང་ཡོད་པས་མཁས་པ་རྣམས་ཀྱིས་དཔྱད། རབ་བྱུང་བཞི་པའི་ས་འབྲུག་
ལོའི་ཟླ་བ་དང་པོའི་ཚེས་གཅིག་ནས་དེང་སང་གི་བར་ཧོར་ཟླ་དང་པོའི་ཚེས་གཅིག་ནས་ལོ་
མགོ་འཛིན་ཅིང་། གནམ་ལོ་གསར་ཚེས་ཀྱི་དགའ་སྟོན་བཀྲ་ཤིས་བདེ་ལེགས་དང་ཨེ་མ་
བག་གྲོའི་རྟེན་འབྲེལ་བཟང་པོ་བོད་སོག་གི་ཡུལ་གྲུ་ཀུན་ལ་དར། ཁྱིམ་ཞག་གི་དབང་དུ་
བྱས་པའི་ལོ་མགོ་འཛིན་པ་ནི། ལུག་ཁྱིམ་གྱི་རི་མོ་ཤར་བ་ནས་ཡིན་ཡང་། བོད་ལ་ལོ་
གསར་ལ་ལུག་མགོ་སྒྲིགས་པའི་ལུགས་སྲོལ་ཡོད་པ་ནི། ཁྱིམ་ཞག་གི་དབང་དུ་བྱས་པའི་
ལོ་གསར་གྱི་དོན་མཚོན་དོན་ཡིན་ཟེར། ལོ་གཅིག་གི་ཟླ་ཐོ་ཧོར་ཟླ་གསུམ་པའི་ཚེས་གཅིག་
ལུག་ཁྱིམ་གྱི་རི་མོ་ཤར་པ་ནས་འགོ་ཚུགས། གཞན་ཡང་། ལུག་གི་ལོ་ལ་སྟོན་ཏོག་ཡག་
པོ་སྐྱེ་གི་རེད། དེས་ན་ལོ་གསར་ལ་ལུག་མགོ་སྒྲིགས་ཟེར་རྒྱུན་ཡང་ཡོད། ནས་ས་ཆུ་

t51
ལོ་རྒྱུས་ཐོར་བུ། ༼ཆ༽
ལུད་དྲོད་གཤེར་ཚོགས་པ་ཚང་བའི་ལུག་ལོའི་དཔྱིད་ཀྱི་ཞིང་ཆོས་ཅན། རང་འབྲས་ནས་
ཀྱི་མྱུ་གུ་སྐྱེ་རུང་ཡིན་ཏེ། རྒྱུའི་ཚོགས་པ་ཚང་བའི་ཞིང་ཡིན་པའི་ཕྱིར། ཞེས་ལུག་ལོ་དམིགས་
སུ་བཀར་བ་མང་པོ་རེད། རྒྱུ་མཚན་ཞིག་ནི་ཡོད་བདེན་རེད། དཔེ་ཆ་མང་པོའི་ནང་ལ་
འདུག །རྩམ་པ་འབེལ་པོ་ཡོང་བའི་ཆེད་དུ་ཡིན་ནའང་མི་རུང་བ་ཅི་ཡོད། སློབ་གཉེར་
སྐབས་ལ་རྩམ་པ་དཀོན་ཐག་ཆོད་རེད། གྲོ་མ་སྒྲིགས་པ་རྟེན་བཟང་པོ་བྱས་པ་ནི། ཁ་
གྲོ་ཞེས་མིང་བཟང་པོ་དང་། མིའུ་གདུང་དྲུག་གི་དུས་ཀྱི་ཟས། ཐོག་མའི་ཟས་རེད་ཅེས་
ཐོས།
བོད་ལ་སྟག་སེང་ཁྱུང་འབྲུག་བཞིའི་གཟུགས་བརྙན་བྲིས་པའི་ལུགས་སྲོལ་དར་པོ་
ཡོད། བོད་ལ་སྟག་ཡོད་པ་བརྗོད་མི་དགོས། སེང་གེ་དཀར་པོ་སྟོད་གངས་རི་ལ་ཡོད་
ཟེར་རྒྱུན་ཡོད། རྩ་རི་ལ་འབྲུག་སྐད་བསྒྲག་རྒྱུ་མེད་པ་དེ་རྩ་རི་ལ་སེང་གེ་དཀར་པོ་ཡོད་
པས་ཟེར་རྒྱུན་ཡང་ཡོད། སེང་གེ་དཀར་པོ་ཡོད་སར་འབྲུག་སྐད་བསྒྲག་པ་མེད་ཟེར་གྱིན་
འདུག །འབྲས་སྤུངས་དགོན་པའི་ཚོགས་ཆེན་མང་ཇ་བཞི་པ་ལ་སེང་གེ་དཀར་པོའི་འོ་མ་
ཡོད་ཟེར་རྒྱུན་ཡོད། ཆོས་སྐྱོང་བསྟན་མ་ཞོག་རྟར་སྟོད་གངས་རི་ནས་སེང་གེ་དཀར་པོའི་
འོ་མ་ལེན་པར་འགྲོ་གྱི་རེད་ཟེར་རྒྱུན་འདུག །ཇ་བཞི་པའི་གོང་ལ་འབྱོར་མི་ཐུབ་པའི་སྐད་
ཆ་འདུག- །ཟེར་རྒྱུན་ཙམ་ཡིན་ནམ་བདེན་པ་ཡིན་མིན་མི་ཤེས། ཚར་མང་པོ་ཐོས་པ་
ཡིན། ལྷོ་ཁ་ཡར་ཀླུང་རྟག་སྤྱན་འབུམ་པའི་མདུན་དང་། འོལ་ཁ་རྫོང་གི་མདུན་ལའང་
ཁང་པ་ཤིན་ཏུ་མཐོན་པོ་ཡིན་པ་ལ་ཐོག་བཀབ་མེད་པ། སྐར་ཁུང་དང་སྒོ་ཡང་མེད་པ་ཞིག་
འདུག་པ། ལུང་པ་དེ་དག་གི་མི་རྒན་རྣམས་ཁང་པ་དེ་གང་རེད་ཅེས་ཞུས་པར། གནའ་
དུས་སུ་བྱ་ཁྱུང་འཛིན་ཡག་རེད་ཅེས་བཤད་ཀྱི་འདུག །འབྲུག་སྤང་རིའི་གང་ཉལ་ཡོད་
པ་མཐོང་བྱུང་ཟེར་མཁན་བོད་ལ་ཡོད། སྟག་སེང་ཁྱུང་འབྲུག་བཞི་བོད་ལ་ཡོད་པའི་ཁུངས་
སོ༑ ༑གུའུ་ཐི་ཚེ་འཕེལ་གྱིས་མཛད་པའི་ཧོར་ཆོས་འབྱུང་ལས། ཁོ་པི་ལའི་སེ་ཆེན་རྒྱལ་

652
 ༼ ཆ༽ ལོ་རྒྱུས་ཐོར་བུ།
པོས་འགྲོ་མགོན་ཆོས་རྒྱལ་འཕགས་པ་ལས་དབང་ཞུས་པའི་ཡོན།
དང་པོ་ལ། བོད་ཁྲི་སྐོར་བཅུ་གསུམ་ཕུལ། དབང་ཡོན་བར་པ་ལ་ཆོས་དུང་དཀར་
པོ་རྒྱང་གྲགས་ཀྱིས་གཙོས་བོད་ཆོལ་ཁ་གསུམ་ཕུལ། དབང་ཡོན་ཐོ་མ་ལ་རྒྱའི་མི་ཡུར་
ཆེན་མོ་ཕུལ་བས་བདག་ཉིད་ཆེན་པོ་འདིས་ཐུགས་ཤིན་ཏུ་མཉེས་ནས་གནང་བའི་བསྔོ་བ་
ནི༔ ནམ་མཁའི་ཁམས་ནི་ཁྲག་གི་མདོག་ལྟར་དམར། །རྐང་ལག་རོ་ཡིས་ཕྱི་ཡི་རྒྱ་མཚོ་
ཁེངས། །འདི་འདྲ་བཅད་པའི་དགེ་བ་གང་དེ་ཡིས། །མཁྱེན་རབ་དབང་ཕྱུག་ཐུགས་དགོངས་
རྫོགས་པའི་ཕྱིར། །ཕན་བདེའི་བསྟན་པ་རབ་ཏུ་རྒྱས་པ་དང་། །མི་དབང་སྐུ་ཚེ་ཡུན་དུ་
བརྟན་ཕྱིར་བསྔོ་། །ཞེས་པ་གནང་། །ཆིང་གེ་སེ་ཇིང་གིར་རྒྱལ་པོ་ལ་བོད་ཀྱི་སྡེ་སྲིད་ཇོ་
དགའ་དང་ཚལ་ཀུན་དགའ་རྡོ་རྗེ་སོགས་ཀྱིས་མངའ་རིས་སྐོར་གསུམ། དབུས་གཙང་རུ་
བཞི། མདོ་ཁམས་སྒང་དྲུག་ཐམས་ཅད་ཕུལ་བ་དེ། ཧོ་པེ་ལེ་སེ་ཆེན་རྒྱལ་པོས་འགྲོ་མགོན་
ཆོས་རྒྱལ་འཕགས་པ་ལ་དབང་ཞུས་པའི་ཡོན་ལ་ཕུལ་པ་རེད། ཅེས་བཤད་པ་འདུག །འདི་
ལ་ཟུར་ཟོ་མཁན་གཅིག་ཀྱང་བྱུང་། དངུལ་ཆུ་དྷ་རྨ་བྷ་དྲའི་མཛད་རྣམ་ཞྭ་སེར་བསྟན་པའི་
མཛེས་རྒྱན་ཤོག་གྲངས་༡༤པར། ཆོལ་ཁའམ་བོད་སྐད་ཀྱི་དབང་དུ་བྱས་ན་འབྱུང་ཁུངས་
གསུམ་ཡོད་ཅིང་། ཞེས་གསུངས། དེ་ལྟར་ན། ཆོལ་ཁ་ཞེས་པ་སོག་སྐད་ཡིན་ཚོད་ལ།
དེ་ཡིན་ན་ཚོལ་ཁ་ཟུར་ཆག་པ་ཡིན་ནམ་སྙམ། སོག་སྐད་དུ། ཚོལ། ཟེར་བ་སྐད་གྲགས་
ཀྱི་མིང་ཡིན། དབུས་གཙང་ཆོས་ཀྱི་སྐད་གྲོགས། མདོ་སྟོད་མིའི་སྐད་གྲགས། མདོ་
སྨད་རྟའི་སྐད་གྲགས་ཆེན་པོ་ཡིན་པས་སོ། །རྒྱའི་མི་ཡུར་ཆེན་མོ་ཞེས་པ་དེ། རྒྱའི་མི་
ཡུལ་གཅིག་ཅེས་སུམ་པ་མཁན་ཆེན་བཤད། གཞན་ཡང་། རྒྱའི་མི་ཡུར་ཆེན་མོ། ཟེར་
བ་དེ་སེར་སྐྱ་རྒྱ་ཆེའི་མི་མང་སྤྱི་དང་བྱེ་བྲག་རྣམས་ཀྱི་གནས་སྟངས་དང་། ཁྲིམས་ལུགས་
ལུགས་སྲོལ་འཁོར་འབངས་སྐྱོང་སྟངས་དང་། ལས་ཁུངས་དམག་སྲོལ་དམག་དར་ཁྲལ་
སོགས་སྐྱོང་སྟངས་རེད་ཅེས་ཐོས། རབ་བྱུང་བཞི་པའི་ཆུ་གླང་ལོ་ནས། རབ་བྱུང་དྲུག་

ལོ་རྒྱུས་ཐོར་བུ། ༼ཆ༽ 658
པའི་ས་གླང་བར་ལོ་དགུ་བཅུ་གོ་དྲུག་རིང་ས་སྐྱའི་ཁྲི་རབས་ཉི་ཤུ་ཐམ་པས་བོད་ཆོལ་ཁ་གསུམ་
ལ་མངའ་བསྒྱུར། རབ་བྱུང་དྲུག་པའི་ས་གླང་ལོ་ནས། རབ་བྱུང་བདུན་པའི་ཤིང་ཡོས་
བར་ལོ་བརྒྱད་ཅུ་གྱ་བདུན་གྱི་རིང་ཕག་གྲུ་པའི་ཁྲི་རབས་བཅུ་གཅིག་གིས་བོད་ཁམས་ལ་
མངའ་བསྒྱུར་བ་ཡིན་ཡང་། དེའི་རིང་ལ་འབྲི་ཁུངས་དང་ཚལ་བོ་གཉིས་ཀྱིས་ཁྱིམ་ཚང་
ཁྲི་ཚོ་རེ་ཡོད་པའི་ཡུལ་རེ་ཙམ་ལ་མངའ་བསྒྱུར་བ་བྱུང་འདུག །དེ་ནས་སྡེ་སྲིད་རིན་སྤུངས་
པས་རབ་བྱུང་བདུན་པའི་ཤིང་ཡོས་ལོ་ནས། རབ་བྱུང་དགུ་པའི་ཤིང་གླང་བར་ལོ་བདུན་
ཅུ་ཐམ་པའི་རིང་མི་ཐོག་བཞིས་བོད་ཀྱི་ཆབ་སྲིད་ལ་མངའ་བསྒྱུར། དེ་ནས་སྡེ་སྲིད་གཙང་
པ་ཚེ་བརྟན་རྡོ་རྗེ། དེའི་སྲས་ཕུན་ཚོགས་དབང་རྒྱལ། དེའི་སྲས་ཀརྨ་བསྟན་སྐྱོང་དབང་
པོ་གསུམ་གྱིས་མེ་སྟག་ལོ་ནས། རབ་བྱུང་བཅུ་གཅིག་པའི་ཆུ་རྟ་བར་ལོ་བདུན་ཅུ་དོན་བདུན་
རིང་བོད་ཀྱི་ཆབ་སྲིད་ལ་མངའ་བསྒྱུར། རྒྱལ་དབང་ཐམས་ཅད་མཁྱེན་པ་སྐུ་ཕྲེང་གསུམ་
པ་བསོད་ནམས་རྒྱ་མཚོ་སོག་ཡུལ་དུ་ཕེབས་ནས་ཆོས་སྤེལ་བ་དང་། སོག་པོ་ཨལ་ཐན་
རྒྱལ་པོས་ཐམས་ཅད་མཁྱེན་པ་ལ་པ་ཏཱཏཱ་ལས་བླ་མ་ཞེས་པའི་ཆོ་ལོ་ཕུལ་མཚན་གྱི་སྒོ་ནས་
གཟེངས་བསྟོད། རྒྱལ་དབང་སྐུ་ཕྲེང་བཞི་པ་ཡོན་ཏན་རྒྱ་མཚོ་ཨལ་ཐན་རྒྱལ་པོ་དེའི་རིགས་
བརྒྱུད་དུ་འཁྲུངས་པ་སོགས་ལ་བརྟེན། གོའུ་ཤྲི་བསྟན་འཛིན་ཆོས་རྒྱལ་གྱིས་མདོ་ཁམས་
དང་། དེ་ནས་ཀརྨ་བསྟན་སྐྱོང་དབང་པོས་མངའ་བསྒྱུར་བའི་དབུས་གཙང་གི་ཡུལ་གྲུའི་
བར་དཔུང་སྟོབས་ཀྱིས་དབང་དུ་བསྡུས། རྒྱལ་མཆོག་ལྔ་པ་ཆེན་པོའི་ལྷ་འབངས་སུ་ཕུལ་
བ་ནས་བཟུང་ད་ལྟའི་བར་རྒྱལ་བ་སྐུ་ཕྲེང་རིམ་བྱོན་གྱིས་བོད་ཀྱི་ཆོས་སྲིད་ལ་དབང་བསྒྱུར་
མཛད། རབ་བྱུང་བཅུ་གཅིག་པའི་ཆུ་རྟ་ལོར་རྒྱལ་མཆོག་ལྔ་ལ་དཔོན་འཁོར་དང་བཅས་
གཞིས་ཀ་རྩེར་ཕེབས། ཕྱག་མཛོད་བསོད་ནམས་རབ་བརྟན་ལ་སྡེ་སྲིད་ཀྱི་མཚན་གནང་
ནས། འདི་ནས་བཟུང་གནམ་བསྐོས་དགའ་ལྡན་ཕོ་བྲང་ཞེས་པའི་ལུགས་གཉིས་སྒོ་ནས་
བོད་ཡུལ་སྤྱི་ལ་དབང་བསྒྱུར་བའི་སྲིད་གཞུང་གི་དབུ་བརྙེས། ཞེས་སློབ་དེབ་ལྔ་པ་རབ་

s54
 ༼ཆ༽ ལོ་རྒྱུས་ཐོར་བུ།
གསལ་སྒྲོན་མེ་ལས་གསུངས། ཏཱ་མིང་རྒྱལ་པོ་སོགས་སོག་པོའི་རྒྱལ་པོ་རྣམས་ཀྱི་སྐབས་
སོག་དམག་གི་དར་ཅོག་མི་འདྲ་བ་གསུམ་ཡོད་ཟེར། ཁུ་བོ་ཆར། ཀུལ་ཁུ་ཁུ། ཀུལ་ཚ་
ཀཱན་དང་གསུམ་ཡོད་པ་ལ། འགྲོ་མགོན་ཆོས་རྒྱལ་འཕགས་པའི་དུས་ནས་བོད་ལ་དམིག་
དར་ཁུ་བོ་ཆར་བྱས་པ་དེ་དར་པ་རེད་ཟེར། བོད་སྐད་དུ། རིམ་བཞིན་མཐའ་སེར་པོ།
དཀྱིལ་སྔོན་པོ། དཀྱིལ་དཀར་པོ་ཟེར་བ་རེད། དེ་དུས་ཀྱི་དམག་མི་དེ་དག་གཞི་ཆགས་
ནས་ད་ལྟ་ཁུ་བོ་ཆར། ཀུལ་ཁུ་ཁུ། ཀུལ་ཚ་ཀཱན་ཟེར་བའི་ལུང་པ་གསུམ་ཆ་ཁོར་ཕྱོགས་
ཁ་བརྒྱད་ཀྱི་ནང་ཡོད་པ་རེད།
ཨེ་ཐ་ལེ་ཡཱ་ཁོ་ལོམ་འབོག་གིས་མཛད་པའི་འཛམ་གླིང་རྒྱས་བཤད་སྐབས་བཟང་
དབང་འདུས་ཀྱིས་བོད་སྐད་དུ་བསྒྱུར་ཞིང༌། དེའི་ནང་གི་ས་ཁྲ་དང་དཔེ་རྣམས་ཀྱི་རི་མོ་
སྐལ་བཟང་ཚེ་རིང་གིས་བྲིས་པ། བསོད་ནམས་གཡང་འཛོམ་གྱིས་བསྒྲིགས་ཏེ་ས་རྟ་ལོར་
ཧོར་ཟླ་བརྒྱད་པའི་ཚེས་ལ་བྲིས་པ་ལས། རྒྱ་གར་ཨིན་ལན་པའི་འོག་ཏུ་འཇུག་དུས་ཡེ་ཤུ་
འདས་ནས་ལོ་གཅིག་སྟོང་བརྒྱད་བརྒྱ་བདུན་ཅུ་དོན་བདུན། ཨིན་ལོན་པས་དབང་བཟུང་
ནས་ད་ཕན་ལོ་བཞི་བཅུ་སོང་། ཞེས་དང་། ཡང་དེ་ཉིད་ལས། ཧོར་ཡུལ་ཟེར་བའི་དམ་
པའི་གནས་དེས་ཀྲི་མི་ནི་ལ་རོགས་རམ་བྱེད་ཁུལ་གྱིས་ཨིན་ལན་དང་འཐོབ་པའི་རྐྱེན་བྱས།
དེང་སང་ཨིན་ལན་པ་རྒྱལ་ཏེ་ཡུལ་དེ་ལ་ཨིན་ལོན་པ་མགོ་དཔོན་བཅས་སྡོད་དེ་འོག་ཏུ་ཆུག་
གོ ༑ཅེས་དང་། ཡང་དེ་ཉིད་ལས། རྒྱའི་ནུབ་བྱང་མཚམས་སུ་སོག་ཡུལ་ཟེར་བའི་ཁུལ་
རྒྱ་ཆེ་བ་དང་ཤིན་ཏུ་གྲང་བ་ཞིག་ཡོད། ཤིན་ཏུ་གྲང་བས་དེའི་གནས་ལུགས་གསལ་པོ་རང་
མ་རྟོགས། ཡིན་ཡང་སྡོན་དུ་རྒྱ་མི་རྣམས་དེ་ལ་འཇིགས་ནས་འགོགས་པའི་ཚུལ་གྱིས་ཕྱོགས་
དེར་རྩིག་པས་རིང་ཐུང་ནི་དཔག་ཚད་གཅིག་སྟོང་ལྔ་བརྒྱ། ཞེང་ནི་རྟ་ཞོན་དྲུག་ཤོང་ཙམ།
དེའི་ཕྱི་རོལ་སོག་ཡུལ་ཟེར་བ་དེ་ནི་སོག་པ་ཇིན་གིས་ཁན་གྱི་མི་རྒྱུད་ལས་སོག་ཡུལ། རྒྱ་
ཡུལ་ཨུ་རུ་སུ་ལ་སོགས་དེའི་མངའ་འོག་ཏུ་ཆུད་པའང་ཡོད། ། མི་གྲངས་ནི་ས་ཡ་གཉིས་

ལོ་རྒྱུས་ཐོར་བུ། ༼ཆ༽ 655
ཡོད། ཆོས་ནི་ནང་པ་ཤཱ ཀྱ་ཐུབ་པའི་བསྟན་པ་ལ་ཤིན་ཏུ་དད་དེ་སྙིང་རུས་ཆེ་བར་ཁུལ་དེ་
ནང་པའི་ཆོས་བྱེད་མཁན་ཧ་ཅང་མང་བ་དང་། མི་རྣམས་ཆོས་སེམས་ཆེ་བ་ལ་བརྟེན། རྒྱུན་
དུ་རྟ་ལ་ཞོན་ནས་གནས་བསྐོར་དང་། ཆོས་མཇལ་བ་ལ་སོང་ངོ༌། ། ལྟོ་ཟ་བ་དང་། གོས་
འཚེམ་པ་སོགས་བྱ་བ་ཅི་བྱས་ཀྱང་བླ་མ་ལ་དགོངས་སྐོར་བྱས་སྲོལ་འདུག །ཆོས་སེམས་
ཤིན་ཏུ་ཆེན་པོ་རེད། ཅེས་དང་། ཡང་དེ་ཉིད་ལས། སྔོན་པོ་རྒྱ་མཚོའི་འགྲམ་དུ་སྐུ་འབུམ་
ཐང་ཟེར་བའི་ཡུལ་ཞིག་ཡོད་པས། དེར་རྗེ་ཙོང་ཁ་པའི་འཁྲུངས་ཡུལ་ཡིན་པས། སྔོན་
ཤཱཀྱ་ཐུབ་པའི་བསྟན་པ་ཉམས་པའི་དུས་སུ། རྗེ་ཙོང་ཁ་པ་སྐུ་བལྟམས་ནས་བཟུང་ནང་པའི་
ཆོས་སླར་ཡང་མི་ནུབ་པའི་རྒྱལ་མཚན་གྱི་བསྟན་པ་ཇེ་རྒྱས་སུ་སོང་། ཞེས་དང་། ཡང་
དེ་ཉིད་ལས། བོད་ཡུལ་ནི་འཛམ་བུ་གླིང་གི་མཐོ་ཁ་ཡིན་པས་དེའི་གོང་ན་གནས་མེད་པ།
མཐའ་རུ་རི་ཆེན་པོས་བསྐོར་ཞིང་། ཕྱོགས་བཞིའི་ས་མཚམས་ནི། བྱང་ཕྱོགས་རྒྱའི་ཏུ་
རུ་ཀ་དང་སོག་ཡུལ། ཤར་ཕྱོགས་སུ་རྒྱ་ཡུལ་དང་འབར་མི།། རྒྱ་ནག་དང་བོད་གཉིས་
ཀྱི་ས་མཚམས་མཁས་པའི་དབང་པོ་ལྕང་སྐྱ་རོལ་པའི་རྡོ་རྗེས་མཛད་པའི་རྒྱལ་ཁབ་ཆེན་
པོའི་ནུབ་སྒོའི་མཆོད་རྟེན་དཀར་པོའི་དཀར་ཆག་དད་པ་རྒྱས་བྱེད་ཅེས་བྱ་བ་ལས་ཀྱང་ཤེས་
པར་བྱ། ལྷོ་ཕྱོགས་སུ་བལ་ཡུལ་དང་ལི་ཡུལ། ནུབ་ཕྱོགས་སུ་རྒྱ་གར་དང་ཁ་ཆེ་བབཅས་
ཡོད་པས། བོད་ཡུལ་གྱི་ལྷོ་ཕྱོགས་སུ་རི་ཧི་མ་ལ་ཡ་ཟེར་བ་དང་། གངས་རི་ཇོ་མོ་གངས་
དཀར་ཟེར་བ་ཞིག་ཡོད། དེ་འཛམ་བུའི་གླིང་གི་རྩེ་མོ་ཡིན། མཐོ་དམན་ནི་དཔག་ཚད་
ལྔ་དང་ཕྱེད་ཡོད། བོད་ཡུལ་དར་མདོ་ནས་ནུབ་ཕྱོགས་ལ་དྭགས་བར་རྒྱང་དཔག་ཚད་
གཅིག་སྟོང་དང་། བྱང་འགྲམ་རི་བོ་ཨལ་ཐས་ནས་ལྷོ་ཕྱོགས་བལ་ཡུལ་བར་རྒྱང་དཔག་
ཚད་བདུན་བརྒྱ་བཅས་ཡོད། བོད་ཡུལ་ས་མཐོ་དམན་དཔག་ཚད་ཕྱེད་གསུམ་ཙམ་ལས་
མཉམ་བུ་ཡིན་ཞིང་། བྱང་ཕྱོགས་སུ་བྱང་ཐང་ཧ་ཅང་ཤིན་ཏུ་ཆེ་བས། དཔག་ཚད་གསུམ་
ཙམ་མཐོ་བའི་རྐྱེན་གྱིས་ཤིན་ཏུ་གྲང་། དེ་རུ་ཚྭ་ཆུ། བུལ་ཏོག་མཚོ། འཐུང་བའི་མཚོ་

686
 ༼ཆ༽ ལོ་རྒྱུས་ཐོར་བུ།
བཅས་ཀྱི་མཚོ་མང་བ་དང་། ཐང་དེའི་བྱང་ཕྱོགས་སུ་ཁེ་ཝན་ཟེར་པའི་རི་མཐོ་བོ་ཞིག་
ཡོད། བྱང་སྟོད་དུ་ཉ་ཆུ་ཟེར་བའི་གྲོང་ཁྱེར་ཞིག་ཡོད། དེ་སོག་པོས་བོད་དབུས་ཕྱོགས་
སུ་མཐོན་ལམ་བོད་ཀྱི་ས་འགྲམ་ན་གནས་ཡོད། གྲོང་ཁྱེར་དེ་ནས་དབུས་ཕྱོགས་སུ་འཐོན་
པ་ལམ་བར་ན། ཨོ་མ་ནོ་འོར། ཚ་རིན་ནོ་འོར། ཟེར་བའི་མཚོ་ཆེན་གཉིས་ཡོད། དམར་
ཆུ་དང་། ཞམ་ཞོག་ཟེར་བའི་ཆུ་བོ་དེ་དེ་ནས་ཡོང་བ་ཡིན། ལྷ་ལྡན་གྱི་ནུབ་ཕྱོགས་སུ་སྒར་
ཐོག་ཟེར་བའི་གྲོང་ཁྱེར་ཉེ་འདབས་ན། མ་ཎི་ས་རི་ཝ་ཟེར་བའི་མཚོ་ཆེན་པོ་གཉིས་ཡོད་
པ་དེ་ནས་ཆུ་བོ་སིན་དྷུ་ཡོང་སྟེ། རྒྱ་གར་ལྷོ་ཕྱོགས་ཀྱི་ཟུར་ནས་ཨ་རབ་བའི་རྒྱ་མཚོའི་ནུབ་ ་
ཕྱོགས་ནས་བྱུང་ངོ༌། །ཆབ་མདོའི་གནམ་ཆུ་ཟེར་བ་དེ་ཤར་ལྷོ་ཕྱོགས་ནས་རྒྱའི་རྒྱ་མཚོའི་
ནང་སོང་ངོ༌། །ཞེས་དང་ཡང་དེ་ཉིད་ལས། ཁྲི་སྲོང་ལྡེ་བཙན་གྱི་དུས་སུ་རྒྱ་བོད་འཐོབ་
རྩོད་ཀྱིས་རྒྱ་ཡུལ་གྱི་ཁྲིན་མདོ་ཡན་དང༌། ཡུལ་ནེན་སོགས་ལ་དབང་པས་མངའ་འོག་ཏུ་
བཅུག །ཅེས་བཤད། རྒྱས་པར་དེ་ཉིད་ལས་ཤེས་པར་བྱའོ། །
འཁོ་ལོམ་འབོག་དེ་ནི་འཇིག་རྟེན་གྱི་ཁམས་ཟླུམ་པོའ མ་རིལ་རིལ་ཡིན་པའི་སྲོལ་
འབྱེད་ཡིན། དེ་ཉིད་ཡོ་རོབ་ནས་ ༡༤༩༢ ལོར་ཨ་རིའི་སར་ཐོག་མར་སླེབ་མཁན་ཡང་
རེད། དེ་ཉིད་འཇིག་རྟེན་ཁམས་ཟླུམ་པོ་ཡིན་པའི་རིགས་པ་བཞི་བཀོད་འདུག །མཁས་
རྣམས་བརྟགས་དཔྱད་གནང་། དེ་ལས་ལོ་ ༡༢ ལོ་འཇུག་ཨ་མི་རི་ཁ་ཟེར་བའི་མི་གཅིག་
གིས་ཨ་རིའི་ས་ཁྲ་བཟོ་བཟུང་ལུང་པར་རང་གི་མིང་བཏགས་པས། ད་ལྟའི་བར་ཨ་མི་
རི་ཁའི་ཡུལ་ལུང་ཞེས་ཟེར། ཨ་མི་རི་ཁའི་ལུང་པ་ ༡༧༧༦ རང་བཙན་བྱུང་ནས་ད་ལྟ་
༡༩༨༠ བར་ལོ་༢༠༤ སོང་། རང་བཙན་ཐོབ་པའི་ཉིན་དང་བའི་དྲིལ་བུ་ཕྱི་ལ་ཏེལ་ཕི་ཡའི་
འགྲེམས་སྟོན་ཁང་ལ་ད་ལྟའང་ཡོད།
ཨི་ཊ་ལི་ཡ་མར་ཀོ་ཕོ་ལོ་ཟེར་བའི་མི་གཅིག་ཁོ་པི་ལི་སེ་ཆེན་རྒྱལ་པོའི་དུས་ཤར་
ཨེ་ཤ་ཡར་སླེབ་པ། ཡོ་རོབ་ནས་ཨེ་ཤ་ཡར་མི་ཡོང་བའི་ཐོག་མ་རེད་ཟེར་མཁན་ཡང་

667
ལོ་རྒྱུས་ཐོར་བུ། ༼ཆ༽
ཡོད་དཔྱད། བོད་ལ་ས་སྐྱ་པཎྜི་ཏའི་སྐབས་ལྟ་བུ་ཞིག་རེད། དེ་ཉིད་ཀྱིས་ཤར་ཨེ་ཤ་ཡཱ་
ནས་ཡོ་རོབ་ལ་ཤར་ཕྱོགས་ཀྱི་དངོས་རྫས་དར་གོས་ཆེན་དཀར་ཡོལ་སོགས་ཤིན་ཏུ་མང་
པོ་ཁྱེར་ཡོང་བ་རེད། བོད་ནས་བང་སོའི་དངོས་རྫས་མང་པོ་ཁྱེར་ཡོང་བ་ད་ལྟ་ཨེ་ཐ་ལིའི་
འགྲེམས་སྟོན་ཁང་ལ་བོད་རྒྱལ་པོ་རྣམས་ཀྱི་བང་སོའི་པར་དང་བཅས་པ་ཡོད། ཅེས་ཐོས།
ལོ་ཆེན་ཆོས་སྐྱོབ་ཀྱི་དངོས་སློབ་གྲྭ་ཤང་ཧ་ཕམ་ཆེན་ཞེས་བྱ་བའི་མཁས་བཙུན་བཟང་པོའི་
ཡོན་ཏན་ཚང་བ་ཞིག་གིས།
རྒྱ་ནག་དང་བོད་གཉིས་ཀྱིས་ས་མཚམས་ཏུན་ཧའང་གི་གནས་སུ་ཕེབས་ཏེ་ལྷ་ཁང་
ཐོག་མར་བཞེངས། ཡུལ་མི་རྣམས་ལ་བློ་བསྟུན་གྱི་ཆོས་བཤད་དེ་བསྟན་པར་བཙུད་པོས།
ཉི་མ་ནུབ་ཕྱོགས་སུ་དམ་པའི་ཆོས་ཀྱི་མཚན་ཐོག་མར་བསྒྲིགས་སོ། །ཅེས་གུང་ལོ་ཆེན་
མགོན་པོ་སྐྱབས་ཀྱིས་མཛད་པའི་རྒྱ་ནག་གི་ཆོས་འབྱུང་ལས་གསུངས། རྒྱ་ནག་གི་ཡུལ་
གྲུའི་མིང་རང་སྐད་ལ་ཤེན་ཌིའུ་ཞེས་ལུས་འཕགས་གླིང་དུ་འབོད་པ་ཡོད། ཅེས་ཐུའུ་བཀཱན་
རིན་པོ་ཆེས་གསུངས། བོད་སྐད་དུ། ཉི་ཧོན། སྤྱི་མིང་ཡ་ཕང་། སོག་སྐད་དུ། ཡག་སོ།
དེ་ཉིད་ཀྱི་ལོ་རྒྱུས་ཁུ་ཁེན་སྐལ་ལྡན་གྱི་རྣམ་ཐར་དུ་གསལ།
བོད་ཡིག་གཅིག་ཁྲི་བརྒྱད་སྟོང་བདུན་བརྒྱ་བཞི་ཅུ་ཞེ་ལྔ་ཡོད། འོན་ཀྱང་བོད་སྐད་
ལ་ཉེ་བར་ཁོ་བ་སྟོང་ཕྲག་བརྒྱད་ཙམ་གྱིས་འདུས་པར་བསམ། ཞེས་མཁས་པའི་དབང་
པོ་ས་སྐྱ་བསོད་ནམས་རྩེ་མོས་གསུངས།
ཧོར་ཞེས་པ་གང་ལ་ངོས་འཛིན་ཞེ་ན། གུར་ཕུབ་ནས་སྡོད་མཁན་གྱི་མིང་ཡིན་
པ་འདྲ། རྒྱ་གར་སྐད་དུ། ཧོར་ལ་སུ་ཁ་པཱ་ན་ཟེར། དེ་རྒྱ་གར་བྷཾ་ག་ལ་དང༌། མན་ཏི་
སོགས་ལའང་ཡོད། ཕུན་སུམ་ཚོགས་པ་བྷཾ་ག་ལ་ཡི་ཡུལ། ། ཆོ་རིགས་བཙུན་པ་ཟ་ཧོར་
རྒྱལ་པོའི་རིགས། །ཅེས་མཁན་ཆེན་ཞི་བ་འཚོ་དང་། ཇོ་བོ་རྗེ་དཔལ་ལྡན་ཨ་ཏི་རྣམས་
ཟ་ཧོར་ཡིན་པར་གསུངས། ཟ་ཧོར་རྒྱལ་པོས་གསོན་སྲེག་མཛད་པའི་ཚེ། །ཞེས་མན་ཏེ་

658
 ༼ཆ༽ ལོ་རྒྱུས་ཐོར་བུ།
རྒྱལ་པོ་ཧོར་ཡིན་པར་གསུངས། རྒྱལ་བ་ལྔ་པ་ཆེན་པོ་ལ་ཟ་ཧོར་གྱི་པཎྜིཏ་ཞེས་ཞུས་པས་
བོད་ལྷོ་ཁ་འཕྱོངས་རྒྱས་ལ་ཧོར་ཡོད་ཅེས་དང་། ཏྲེ་ཧོར་ཁམས་ལུང་པའི་ཧོར་དང་། གཞན་
ཡང་བོད་ལ་གུར་ཕུབ་སྡོད་མཁན་མང་པོ་ཡོད་པས་ཧོར་མང་པོ་ཡོད། འོན་ཀྱང་། རྒྱ་
བོད་ཧོར་གསུམ་དུ་ཕྱེ་བའི་ཧོར་སོག་པོ་མིན། མངྒཱལ་གྱི་མིང་ལ་བོད་པས་སོག་པོ་ཟེར། རྒྱུ་
མཚན་ནི། མརྒོལ་ཐོག་མ་བོད་ལ་ཡོང་བའི་ཚེ་མངྒོལ་གཅིག་གིས་ལུག་གི་སོག་པ་མེར་སྲེག་
ནས་མོ་རྒྱབ་ཀྱི་ཡོད་པ། བོད་པ་གཅིག་གིས་མཐོང་ནས་མི་དེ་ལ་སོག་པོ་ཞེས་ལབ་པ། དེ་
ནས་བོད་ལ་མངྒོལ་གྱི་མིང་ལ་སོག་པོ་ཞེས་གྲགས་པ་རེད་ཟེར། སོག་ཐག་གི་རིགས་རྒྱུད་
ཡིན་པས་ཀྱང་རུང་། ཕན་ཚུན་གཅིག་གཅིག་གི་སྐད་མི་ཤེས་པས་བྱས་པ་རེད། ཡང་
ན་དཔེར་ན། གཉའ་ཁྲི་བཙན་པོ་ལ་གནམ་ནས་བབས་པ་ཟེར་བ་དང་། གཞན་ཡང་། ཀ་
ལ་ཀ་ཏ། ཟེར་བ་ལྟ་བུ། ཀ་ལ་ཀ་ཏ་ཟེར་བ། བོད་སྐད་དུ། སང་རྫས་ཀྱི་རེད། ཅེས་པ་
ཞིག་ལ་གོ་དགོས། གནའ་དུས་སུ་ཡུལ་དེར་ཡུལ་གཞན་གི་མི་གཅིག་ཡོང་བ། སང་རྗེས་
རྒྱུའི་ཞིང་ཁ་ཞིག་གི་སར་ཡུལ་དེ་གི་མི་གཅིག་དང་ཐུག་ནས། ལུང་པ་འདིའི་མིང་གང་ཡིན་
ཞེས་དྲིས་པ་ལ། ཡུལ་མི་དེས་ཞིང་ནམ་རྔ་དྲིས་པར་གོ་ནས། ལན་དུ། ཀ་ལ་ཀ་ཏ། ཞེས་
སྨྲས་པ། དྲི་མཁན་གྱིས་ལུང་པའི་མིང་དུ་གོ་ནས་ཡི་གེར་བྲིས་པ་ལས། ཕྱིས་ཡུལ་དེར་
གྲོང་ཁྱེར་ཆགས་པ་ན་མིང་དེ་གྲོང་ཁྱེར་ལ་བཏགས་ནས། ད་ལྟའི་བར་ཀ་ལ་ཀ་ཏ། ཞེས་
ཞིང་སང་རྔས་རྒྱུའི་མིང་གྲོང་ཁྱེར་ལ་བཏགས་པ་ལྟ་བུ་གཞན་ཡང་མང་པོ་ཡོད་ཟེར།
སོག་པོས་བོད་པ་ལ། ཐུ་བོད་ཟེར། ཐུ་བོད་ཅེས་པ་བོད་སྐད་དུ་བསྒྱུར་ན། དབུས་
སམ་དཀྱིལ་ལྟ་བུའ མ་ས་མཐོ་བོ་ལ་འཇུག་པས། བོད་ཡུལ་ནི་འཛམ་བུའི་གླིང་གི་དབུས་
དང་དཀྱིལ་དང་ས་མཐོ་ཤོས་ཡིན། དེ་ཡང་འཛམ་བུའི་གླིང་སོག་དབྱིབས་ཀྱི་མཐིལ་ལ་
བོད་དང་། ཡུ་བ་ལ་རྒྱ་གར་དང་ཁ་ཆེ། ཞེས་དང་། ཡང་དབུས་ན་བོད་དང་ལི་ཡུལ་སྟོད་
ཧོར་སོགས། ཞེས་བཤད་པའང་ཡོད། སོག་པོའི་སྐད་དུ་བོད་ཀྱི་མིང་ལ་ཐུ་བྷད་ཅེས་འབོད་

ལོ་རྒྱུས་ཐོར་བུ། 
༼ ཆ༽ 654
ཅེས་པ་འདུག་ཀྱང་སོག་སྐད་མ་ཤེས་པས་བྲིས་སོ། །མངྒཱལ་གྱི་སྒྲ་བཤད་ནི། དགའ་སྡུག་
ལེགས་ཉེས་ཇི་འདྲ་ཞིག་བྱུང་ཡང་རྩ་བའི་སེམས་པ་མ་ལག་སྡུག་རུས་འཁྱོག་པོའམ། འགྱུར་
ལྡོག་དཀའ་བའི་དོན་ནོ། ། ཡོ་རོབ་སོགས་ཀྱིས་ཏི་བེཏ་ཅེས་པ་དེ།། ཐུ་བོད་ཅེས་པ་ཟུར་
ཆག་པ་རེད་ཟེར་རྒྱུན་ཡང་འདུག །འབོད་ཞེས་པ་ཟུར་ཆག་ནས་བོད་ཅེས་པ་རེད་ཟེར་
བ་དང་། རུ་བ་ཏེ་དཔུང་ཚོགས་བརྒྱ་ཕྲག་བཅུ་དང་བཅས་པ་རྣམས་དམག་སྐབས་ཁ་འཐོར་
བའམ་སོ་སོར་བྱལ་བ་ལས། ཕན་ཚུན་སྐད་གཏོང་བའམ་འབོད་སྟེ་ཡུལ་འདིར་འདུས་པས་
ན༑ འབོད་ཅེས་བརྗོད་པ་ལས། འ་ཡིག་སྔོན་འཇུག་ཆད་ནས་བོད་ཅེས་བརྗོད་པ་རེད་
ཟེར་རྒྱུན་ཡང་ཡོད། དེ་ཡང་གནའ་དུས་སུ་སྟོད་གཡའ་རི་དང་གངས་རི། བར་བྲག་དང་
སྤང་ལྗོངས། སྨད་རྩི་ཤིང་དང་ནགས་ཚལ་གྱི་ཡལ་ག་སྟུག་པོས་དབྱིག་འཛིན་གོས་སུ་ཀླུབས་
པ་ལྟ་བུའི་ཡུལ་ཡིན་པ་མཁས་པ་མང་པོའི་གསུང་ནས་འདུག་ཐག་ཆོད་དཀའ།
མཐའི་རྒྱལ་ཕྲན་རྣམས་ལ་ཁམས་ཀྱི་རྒྱལ་ཕྲན་ཞེས་འདུལ་བ་ལུང་ལས་གསུངས་
པ་ལྟར། ཡུལ་གྱི་མཐའ་ལ་ཁམས་ཅེས་བརྗོད་པ་རེད་ཟེར་རྒྱུན་ཡོད། མཛོད་རྩ་བ་ལས།
སྤུངས་དང་སྐྱེ་སྒོ་རིགས་ཀྱི་དོན། །ཕུང་པོ་སྐྱེ་མཆེད་ཁམས་ཡིན་ཞེས་རིགས་ལ་ཁམས་
ཅེས་གསུངས་པ་ལྟར། བོད་ཡུལ་གྱི་མཐའ་ལ་བཞུགས་པའི་བོད་རིགས་ཡིན་པས་ན། ཁམས་
པ་ཞེས་བརྗོད་ན། གཞུང་དང་མཐུན་ནམ་སྙམ། ཁམས་ཅེས་པའི་སྒྲ་དོན་དྲུག་ཅུ་རེ་གཉིས་
ལ་འཇུག་པ་ཁམས་མང་པོའི་མདོ་ལས་གསུངས།
ཨ་མདོ་ནི། དེབ་ཐེར་རྒྱ་མཚོ་ལས། འབྲི་ཆུའི་སེ་བོའི་ལུང་རིང་བརྒལ་བའི་བ་
ཡན་ཁ་རའི་ཤར་ངོས་ཨ་ཆེན་གངས་རྒྱབ་ཀྱི་རི་དང་། མདོ་ལ་གཉིས་ཀྱི་མིང་བསྡོམས་
པས། དེ་མན་ཆད་ལ་ཨ་མདོ་ཟེར། དེ་ངོས་ཀྱི་ཆུ་རྣམས་ཕྱོགས་འདྲེས་ཀྱིས་རྨ་གཡང་
ཕྱུག་མོའི་གཞུང་དུ་འབབ་པ་ལ་རྨ་ཆུར་གྲགས་པ། མཚོ་སོ་ལོ་མའམ་སྐྱ་རེངས་ཀྱི་གཞུང་
བརྒྱུད་ལྷོ་ཕྱོགས་སུ་འཁྱོག་པའི་ཁུག་སོ་མན་ཆད་ཨ་མདོ་ཉིད་ལ་ངོས་འཛིན་དགོས། བོད་

660
 ༼ ཆ༽ ལོ་རྒྱུས་ཐོར་བུ།
ཆོལ་ཁ་གསུམ་དུ་ཕྱེ་ཚེ་མངའ་རིས་གུང་ཐང་ནས་སོག་ལ་སྐྱ་བོ་ཡན་ཆད་དབུས་གཙང་ཆོས་
ཀྱི་ཆོལ་ཁ། དེ་ནས་རྨ་ཆུའི་ཁུག་པ་ཡན་མདོ་སྟོད་མིའི་ཆོལ་ཁ། དེ་ནས་རྒྱ་མཐའི་མཆོད་
རྟེན་དཀར་པོ་ཡན་མདོ་སྨད་རྟའི་ཆོལ་ཁར་བྱེད་པས་ཤེས་སོ། །ཞེས་དང་། ཡང་དེ་ཉིད་
ལས། མདོ་སྨད་ལྷོ་བྱང་གི་མི་རྒྱུད་ཕལ་ཆེར་སྐྱེན་པོ་བཏུས་པའི་དཔའ་བོ་མི་དགུ་དམག་
དང་བཅས་པ་ལས་མཆེད་པ་ཤ་སྟག་ཡིན་པས་སྐད་རིགས་ལའང་བརྡ་རྙིང་མ་འགྱུར་པ་
མང་།། ཞེས་དང་། ས་སྐྱ་མགོན་སོགས་བླ་མ་དཔོན་པོ་འགའ་རེའི་རྒྱུད་པ་ཡིན་ཟེར་བ་
དེང་སང་ཡང་ངོས་འཛིན་རྒྱུ་སྣང་། ཞེས་དང༌། མི་ཚན་དགུ་དམག་དང་བཅས་པ་རྒྱལ་
པའི་བཀའ་མ་བྱུང་བར་དུ་ལྡོག་ཏུ་མེད་གསུངས་པས་དཔའ་བོ་མི་དགུའི་རྒྱུད་པ་ལ་ཀ་མ་
ལོག་ཏུ་ཐོགས་ཤིང་། ཞེས་སོགས་ལས་ཞིབ་ཏུ་ཤེས་པར་བྱའོ། །བ་ཡན་ཁར་ཟེར་བ་སོག་
སྐད་རེད། བོད་སྐད་དུ། བ་ཡན་ཕྱུག་པོ་དང་། ཁ་ར་ནག་པོ་ཟེར་ཡིན་པས། ཕྱུག་པོ་
ནག་པོ་ཟེར་པ་རེད། རི་དེའི་གཞི་བདག་རྨ་ཆེན་སྦོམ་ར་འཇམ་མགོན་བླ་མའི་འཁྲུངས་
ལྷ༑ སོག་སྐད་དུ། ཨ་མདོའི་མིང་ལ་མཐའ་གྲོད་ཟེར། བྱང་ཕྱོགས་ཀྱི་བོད་སོག་གཉིས་
ཀྱི་ས་མཚམས་ཀྱི་ཆུ་ནག་དང་ཉེ་བའི་གན་གྲུག་ཅེས་པའི་སའི་ཆར་གཏོགས་བོད་མི་ཉག་
རྒྱལ་པོའི་ཕོ་བྲང་གི་རྒྱབ་ཀྱི་བྲག་ལ་གཡུའི་སྒྲོལ་མ་ནང་རྟེན་དུ་ཡོད་པའི་ཏཱ་རེའི་ལྷ་ཁང་།
བཀའ་གདམས་གླེགས་བམ་ལས་བཤད་པའི་རྒྱལ་པོ་བློ་གྲོས་འཕེལ་གྱིས་རལ་གྲིས་ཀླུ་བཏུལ་
ཚེ་བསྣམས་པའི་རལ་གྲི་ནང་རྟེན་བཅས་བྲག་ངོས་དེར་ལྷ་ཁང་ཉེར་ལྔ་དང་། ལྷ་ཁང་གསར་
པ་གཉིས་དང་འདུ་ཁང་སོགས་ཀྱང་ཡོད་པའི་གཡས་ཟུར་དུ། མ་ཐ་སེ་ཞེས་གྲགས་པའི་
བོད་དགོན་དགའ་ལྡན་དཔེ་ཆོས་གླིང་ཞེས་པ་སློབ་དཔོན་ཁྲུངས་ཚ་རིན་པོ་ཆེས་བཏབ་པ་
དང་། ལྷ་ཁང་མང་པོ་དེའི་མདུན་དུ་གནས་སྐོར་བ་བྱོན་ནས་བཞུགས་པ་ལས་ཆགས་པའི་
རྒྱ་དགོན་དུ་གྲགས་པ་དགའ་ལྡན་ཆོས་འཁོར་གླིང་དང་། དེའི་ནུབ་བྱང་ཕྱོགས་སུ་སྔོན་
ཡུ་གུར་གྱི་ས་ཆར་གཏོགས་པ་འབན་དྷ་ཧོར་གྱི་སྒོམ་གྲྭའི་ཤུལ་པེ་ཧར་གྱི་གནས་ཡོད། དགོན་

ལོ་རྒྱུས་ཐོར་བུ། ༼ཆ༽ 661
པ་དེ་དག་གི་མདུན་ངོས་ཀྱི་ལུང་པ་གཅིག་གི་སྟོད་སྨད་བར་གྱི་ཕྱོགས་དེར་ས་པཎ་བྱོན་ནོ།།
ཞེས་སུམ་པ་མཁན་ཆེན་གསུངས།
ཡང་དེ་ཉིད་ལས། ཨ་མདོ་ཀང་ཀུའི་ལུང་མདོའི་ལྷོ་ངོས་ཀྱི་རྨ་ཆུའི་ཁའི་ལོ་ཀྱ་གྲོང་
གི་རྒྱབ་ཀྱི་བྲག་ཁུང་དུ་བདེ་མཆོག་གི་རྣལ་འབྱོར་པ་ཡབ་ཡུམ་གྱི་སྐུ་ཡོད་པ་ནི། ལ་ལས་
ཕམ་མཐིང་པ་དགའ་ལྡན་གྱི་རྒྱབ་ཏུ་བཞུགས་པ་ཕྱིས་སུ་རི་བོ་རྩེ་ལྔ་བརྒྱུད་ནས་དེ་ཤར་གྱི་
རྒྱ་མཚོའི་བར་དུ་བྱོན་ནས་ཡར་ལོག་སྟེ་ད་ལྟར་སྐུ་ཡོད་པའི་བྲག་ཁུང་དུ་བཞུགས་ནས་ཁོ་
རང་བདེ་མཆོག་དང་། སྦྱིན་བདག་གི་བུ་མོ་མཁའ་འགྲོ་ཕག་མོར་གྱུར་པའི་སྐུ་ཡིན་ཟེར།
ཞིང་དེར་ཡོད་པའི་རྡོ་རིང་ན་ཏཱ་མིང་རྒྱལ་པོ་ཟོན་ཏའི་དུས་ཡིན་ཟེར་བ་དང་དུས་འགྲིགས་
ལ༑ གང་ལྟར་ཡང་རྡོ་རྗེ་དྲིལ་བུ་པ་དང་མཚུངས་པའི་ཁྱད་འཕགས་ཤིག་གི་ཡིན་ངེས་སོ།།
ཞེས་གསུངས། ད་ལྟའི་དུས་སུ་ནང་པ་བ་ས་ཡ་བརྒྱ་དང་བཅུ་བདུན་ཡོད། ཅེས་རྒྱ་གར་
གྱི་གསར་གྱུར་ལ་བཤད་ཀྱི་འདུག་ །འཕགས་པ་ཤཱ་རིའི་བུའི་གནས་སུ་ཐེག་པ་ཆེན་པོའི་
ཆོས་བསྟན་ན་ཐེག་པ་ཆེན་པོ་བ་རྣམས་ལ་ཆོས་ཤིན་ཏུ་དར་བར་གྱུར་བའི་མཚན་མ་གཟིགས་
ནས་བྲམ་ཟེའི་སློབ་དཔོན་སྐུ་མཆེད་ཀྱིས་གཙུག་ལག་ཁང་བརྒྱད་བཞེངས་ཏེ། དེར་ཐེག་
ཆེན་གྱི་གླེགས་བམ་བཞུགས་པར་བྱས་སོ། །དེ་ལྟར་ན་ན་ལནྡྲའི་གཙུག་ལག་ཁང་ཐོག་མ་
འདེབས་པའི་སྦྱིན་བདག་མྱ་ངན་མེད།. ཆོས་གཞི་དར་བར་མཛད་པ་སློབ་དཔོན་ལྔ་བརྒྱ་
དང་། མཐོ་བཙུན་སྐུ་མཆེད། རྒྱས་པར་མཛད་པ་སྒྲ་ཅན་འཛིན་བཟང་པོ། ཤིན་ཏུ་རྒྱས་
པར་བྱེད་པ་མགོན་པོ་ཀླུ་སྒྲུབ་པོ། །ཞེས་ཏཱ་ར་ནཱ་ཐའི་ཆོས་འབྱུང་ལས་གསུངས།
ཡང་དེ་ཉིད་ལས། འཕགས་པ་ཀླུ་སྒྲུབ་ཀྱིས་རྒྱ་གར་ལྷོ་ཕྱོགས་སུ་བསྟན་པ་སྐྱོང་
བའི་དུས་སྐབས་སུ། རྒྱ་གར་དུ་མདོ་སྡེ་མང་པོ་ཐོས་པ་ཡིན་ཡང་དཀོན་མཆོག་གསུམ་ལ་
དད་པ་མེད་པ་གཞོན་ནུའི་སྡེ་ཞེས་བྱ་བ་བྱུང་། དེ་བསླབ་པ་འཆལ་བས་དགེ་འདུན་གྱིས་
གནས་དབྱུང་བྱས་པ་ལ་ཆེར་འཁྲུགས་ཏེ། སངས་རྒྱས་ཀྱི་བསྟན་པ་ལ་འགྲན་པར་ནུས་

ssa
 ༼ ཆ༽ ལོ་རྒྱུས་ཐོར་བུ།
པའི་ཆོས་རྩོམ་མོ། །ཞེས་ཤུ་ལི་ཀ་ཞེས་བྱ་བའི་ཡུལ་དུ་སོང་། མིང་མཱ་མཐར་ཞེས་པར་
སྤོས་ཡོ་རོབ་སྐད་དུ། མུ་ཧ་མ་ཏ། ཆ་ལུགས་བསྒྱུར་ནས་ཀླ་ཀློའི་ཆོས་བརྩམས་ཏེ་བི་ཤྲཱི་
མི་ལི་ལའི་གནས་སུ་སྤོས། དེའི་ཚེ་ཁ་རཱ་སཱ་ནའི་ཡུལ་ན་བྲམ་ཟེའི་རིགས་ཀྱི་བུ་མོ་ལས་
བི་ཁམ་པ་ཟེར་བའི་བུ་ཞིག་བྱུང་བ་དེ་ལ་རྨི་ལམ་དུ་བདུད་ཀྱིས་ལུང་བསྟན་ཏེ། སྔར་མ་
མ་ཐར་གྱིར་སྨྲས་པའི་གླེགས་བམ་རྙེད་དོ། །དེ་བཀླགས་པས་དེ་ལ་མོས་ནས་འདི་ལྟ་བུ་
སུ་ཞིག་གིས་སྟོན་པར་འགྱུར་སྙམ་པ་ན། བདུད་ཀྱིས་ལུང་བསྟན་ཏེ། མཱ་མ་ཐར་དང་
འཕྲད་དེ་དེ་ལུང་མནོས་སོ། །དེ་ཙམ་གྱིས་རིག་སྔགས་རྣམས་ཀྱང་གྲུབ་སྟེ། དེ་ཉིད་འཁོར་
སྟོང་དང་བཅས་པའི་བ་ཁམ་པ་ཞེས་བྱ་བ་ཀླ་ཀློའི་དྲང་སྲོང་དུ་འགྱུར། དེས་ད་ལྟ་སོ་དེ་
ཨ་རབ་ན་ཡོད་པ་རྒྱ་གར་སྐད་དུ་མ་ཁ་ཟེར་པའི་མེ་ཁའི་གྲོང་ཁྱེར་དང་ཉེ་བའི་ཡུལ་དུ་སོང་
ནས་བྲམ་ཟེ་དང་རྒྱལ་རིགས་རྣམས་ལ་ཆོས་དེ་བསྟན་པས་སི་ཏཱ་དང་ཏུ་རུ་ཥའི་རྒྱལ་པོའི་
རིགས་རྣམས་བྱུང་ངོ༌། སྟོན་པ་དེ་ནི་ཨར་བྷོ་ཞེས་གྲགས། ཀླ་ཀློའི་ཆོས་ལུགས་བྱུང་ཚུལ་
གྱི་དང་པོ་ནི་དེ་ལྟར་ཡིན་ནོ། །ཞེས་ཇོ་ནང་ཏཱ་ར་ནཱ་ཐའི་ཆོས་འབྱུང་ལས་གསུངས། ཀླུ་
ཀློ་དང་མུ་སྟེགས་པ་གཉིས་མི་འདྲ་བ་ཐུའུ་བཀྭན་རིན་པོ་ཆེས་གསུངས།
འཕགས་པ་ཐོགས་མེད་ཀྱིས་ལོ་བཅུ་གཉིས་སུ་རི་བོ་བྱ་རྐང་ཕུག་ཏུ་རྗེ་བཙུན་བྱམས་
པ་མགོན་པོ་སྒྲུབ། ཅེས་པའི་ཕུག་དེ་ཨཙི་རྗེའི་བྲག་ཕུག་མང་པོའི་ནང་ན་ཡོད་དམ་སྙམ།
ཨཙི་ཎྜ་ཞེས་བྱ་བའི་གྲོང་ཁྱེར་ནས་སྤུ་གྲི་བླངས། ལྷུང་བཟེད་དང་འཁར་གསིལ་གཏིང་
བར་བཞག ། སྤུ་གྲིས་སྐུའི་བརླ་ཤ་ནས་ཕྲལ་ཏེ། སྤྱན་བཙུམས་ནས་འབུ་རྣམས་བླང་བར་
བརྩམས་པ་ན། ཕྱག་གིས་ཡུལ་བ་ལས་ཅི་ཡང་མ་རྙེད་ནས་སྤྱན་ཕྱེ་བ་ན། ཁྱི་དང་འབུ་
མེད་པར་རྗེ་བཙུན་བྱམས་པ་མཚན་དཔེ་འོད་ཟེར་འབར་བ་གཟིགས་ནས། ཀྱེ་མ་ཡབ་གཅིག་
བདག་གི་སྐྱབས། །ཞེས་སོགས་ཞུས། སྤྱན་ཆབ་ཕྱུང་བས། ཞེས་དང་། ལྷ་ཡི་རྒྱལ་པོས་
ཆར་ཕབ་ཀྱང་། །ཞེས་སོགས་ཀྱི་ཤོ་ལོ་ཀ་གཅིག་རྗེ་བཙུན་བྱམས་པས་དེ་དུས་འཕགས་

ལོ་རྒྱུས་ཐོར་བུ། ༼ཆ༽ 663
པ་ཐོགས་མེད་ལ་བཀའ་གནང་བའང་། ཆོས་འབྱུང་དེ་ཉིད་ལས་གསུངས། ངོ་བོ་ཉིད་
ལོངས་རྫོགས་བཅས་དང་། །ཞེས་སོགས་ཀྱི་ཤོ་ལོ་ཀ་གཅིག་དུས་འཁོར་འགྲེལ་ཆེན་དྲི་
མེད་འོད་ཀྱི་ནང་ཡོད་པས། ཚིག་འདྲ་བ་ཡིན་པ་ཙམ་མམ་མཁས་རྣམས་དགོངས། ལེགས་
བཤད་གསེར་གྱི་ཕྲེང་བ་ལས། ཤེས་བྱེད་གཞན་མེད་པ་མཉམ་པོ་ལ། །མཁས་བ་ཕལ་
མོ་ཆེ་ལ་བརྒྱུད་ནས་གྲགས་པའི་གཏམ་བརྒྱུད་ལ་སྔ་མ་ཁོ་ན་སྣང་བའི་ཕྱིར་རོ། །ཞེས་གསུངས་
པ་རང་ལུགས་སུ་མཛད་ན་ལེགས་སོ། །རྡོ་རྗེ་གདན་ནས་ཤར་ཕྱོགས་སུ་ནགས་ཚལ་ཆེན་
པོ་རྒྱུད་དེ་ཉི་མ་ཕྱེད་དང་གཉིས་ཙམ་ཕྱིན་པ་ན་རི་བོ་ཀུ་ཀུ་རྟ་པཱ་རྡ་སྟེ་རི་བྱ་རྐང་ཅན་ཟེར་
བ་ཡོད་པ་དེར་འཕགས་པ་འོད་སྲུང་ཆེན་པོ་འགོག་པ་ལ་སྙོམས་པར་བཞུགས་ཏེ་དངོས་སུ་
བཞུགས་ཡོད་པའི་གནས་བྱིན་རླབས་ཅན་ཞིག་ཡིན། མ་འོངས་པ་ན་རྗེ་བཙུན་བྱམས་པ་
མགོན་པོས་འཁོར་ཚོགས་འདུས་པ་གསུམ་མཛད་པའི་གནས་ཡིན། ཞེས་དང་། དེང་སང་
ཁམས་ཕྱོགས་སུ་རི་བྱ་རྐང་དུ་གྲགས་པ་གཅིག་ཡོད་པ་ནི། རྒྱ་ནག་དང་འཇང་གི་ས་མཚམས་
ཤིག་ན་ཡོད་ཚོད་འདུག་པས་དེ་བྱ་རྐང་དངོས་མིན་ཀྱང་གནས་ཁྱད་པར་པ་ཞིག་ཡིན་ནམ་
སྙམ། ཞེས་ཀྱི་རྡོར་མཁན་པོ་ངག་དབང་མཁས་གྲུབ་ཀྱིས་གསུངས།
ལང་ཀར་གཤེགས་པའི་མདོ་རྒྱ་ནག་འགྱུར་ལས། བཅོམ་ལྡན་འདས་ལ་ཀླུའི་རྒྱལ་
པོ་མ་དྲོས་པས་དུང་དཀར་པོ་ཞིག་ཕུལ་བ་མོའུ་འགལ་གྱི་བུ་ལ་གནང་ནས། འདི་ཁྱོད་ཀྱིས་
འགོག་པ་རིར་སྦོས་ཤིག །མ་འོངས་པ་ན་དགེ་སློང་པདྨའི་ངད་ལྡན་འདིས་གཏེར་ནས་འདོན་
ནས་དེའི་ཚོགས་དུང་དུ་འགྱུར་གྱི་གཏེར་བདག་སྤྲེའུའི་གཟུགས་ཀྱིས་གནས་བྱེད་དོ། །ཞེས་
གསུངས། དུང་དེ་འཇམ་མགོན་བླ་མ་རྗེ་ཙོང་ཁ་པ་ཆེན་པོས་དེ་བཞིན་དགའ་ལྡན་འགོག་
པ་རི་ནས་གཏེར་ནས་བཞེས་ཏེ། འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པས་འབྲས་
སྤུངས་དགོན་པ་ཕྱག་བཏབ་པ་ན། དགོན་པ་འདིའི་ཚོགས་དུང་དུ་གནང་བ་དུས་ཕྱིས་འབྲས་
སྤུངས་དགོན་པོའི་ཚོགས་ཆེན་འདུ་ཁང་གི་མཐོ་ཁར་བྱམས་པ་མཐོང་གྲོལ་མའི་སྐུ་མདུན་

664 ༼ཆ༽ ལོ་རྒྱུས་ཐོར་བུ།
ན་བཞུགས་ཡོད་པ་མངོན་སུམ་དུ་མཇལ་རྒྱུ་ཡོད། འཇམ་དཔལ་རྩ་རྒྱུད་ལས། ང་ནི་མྱ་
ངན་འདས་འོག་ཏུ། ། ཁ་བ་ཅན་དུ་མཚོ་བྲི་ནས། ། སཱ་ལའི་ནགས་ནི་འབྱུང་བར་འགྱུར།།
ཞེས་གསུངས་པའི་མཚོ་དང་ས་དངོས་ནི། དགའ་ལྡན་དགོན་པ་ཡོད་ས་དེར་ཆུ་མཚམས་
ཀྱི་བྲག་ཅེས་མིག་ཕུག་པ་ཞིག་ཡོད་པ་སྔོན་མཚོ་ཁར་གྲུ་འགྲོ་དུས་འདོགས་ས་ཡིན་ཟེར། ཡང་
བྲག་མིག་ཕུག་པ་གཅིག་སེར་ར་དགོན་པའི་རྒྱབ་རི་ལ་ཡོད་སྔོན་དེ་གཉིས་བར་ཐག་ཟམ་
ཡོད་པའི་གཏམ་ཐོས། འབྲས་སྤུངས་དགོན་པའི་ནང་རྟེན་དུ་གཞོན་ནུ་དོན་གྲུབ་ཀྱི་དབུ་
རྒྱན། མཁའ་འགྲོ་མ་བྱེ་བ་འབུམ་གྱི་སྐྲ་ལས་སྒྲུབ་པའི་ཞྭ་ནག་ཡོད་ཅེས། སུམ་བྷ་མཁན་
ཆེན་གསུངས། ཚོགས་ཆེན་འདི་ཁང་ནང་དངུལ་གྱི་མཆོད་རྟེན་གསུམ་ཡོད་པ་རྒྱལ་བ་དགེ་
འདུན་རྒྱ་མཚོ། བསོད་ནམས་རྒྱ་མཚོ། ཡོན་ཏན་རྒྱ་མཚོ་གསུམ་གྱི་སྐུ་གདུང་མཆོད་རྟེན་
ཡིན། ཀླུ་འབུམ་ཉིན་མཆོད་རྟེན་གསུམ་པོ་མཇལ་རྒྱུ་ཡོད། ལྷ་མོ་ཁང་གི་ཕྱོགས་ལ་ཡོད།
དེའི་ཉིན་ཚོགས་ཆེན་མཐོ་ཁར་ཡོད་པ་གསེར་བྲིས་བཀའ་འགྱུར་འཛམ་གླིང་གཡས་བཞག་
ཟེར་བ་དེ་ཡང་མཇལ་རྒྱུ་ཡོད། འབྲས་སྤུངས་དགོན་པའི་ཚོགས་ཆེན་འདུ་ཁང་གི་རྒྱབ་
ན་ཡོད་པའི་འཇམ་དབྱངས་ལྷ་ཁང་དེ་འབྲས་སྤུངས་དགོན་པའི་འདུ་ཁང་ཐོག་མ་དང་། དེའི་
ནང་གི་འཇམ་པའི་དབྱངས་ཀྱི་འདྲ་སྐུ་དེ་རང་བྱོན་ཡིན་པ་དང་། ལྷ་ཁང་དེའི་གཡས་ཀྱི་
མཆོད་རྟེན་གྱི་བུམ་པའི་ནང་མཁས་པ་འབུམ་ཕྲག་གསུམ་པའི་སྐུ་གདུང་དང་། གཡོན་གྱི་
མཆོད་རྟེན་དེའི་བུམ་པའི་ནང་གྲུབ་ཆེན་དཔའ་བོ་རྡོ་རྗེ་མཚན་གཞན་བླ་མ་དབུ་མ་པའི་སྐུ་
གདུང་ཡོད། འབུམ་ཕྲག་གསུམ་པ་ནི། བསྟན་པ་ཕྱི་དར་གྱི་དུས་སུ་བོད་དུ་ཕེབས་པའི་
རྒྱ་གར་གྱི་མཁས་པ་མཚན་གཞན་བརྟན་སྐྱོང་། རྒྱ་གར་གྱི་མཚན་དྷི་ར་པ་ལ། ཞེས་ཕུར་
ལྕོགས་རིན་པོ་ཆེའི་གདན་ས་བཞིའི་དཀར་ཆག་དང་བཀའ་འགྱུར་དཀར་ཆག་ལས་གསུངས།
འདི་དང་ལོ་ཙཱ་བློ་ལྡན་ཤེས་རབ་གཉིས་མངོན་རྟོགས་རྐྱང་པར་འདོད་པར་ལེགས་བཤད་
གསེར་ཕྲེང་ལས་གསུངས།

665
ལོ་རྒྱུས་ཐོར་བུ། ༼ཆ༽
ཆོས་སྡེ་ཆེན་པོ་དཔལ་ལྡན་འབྲས་དཀར་སྤུངས་པའི་མཛད་ཆེན་རྣམས་ཀྱི་ཡ་གྱལ་
འབྲས་སྤུངས་ཞོ་སྟོན་ཞེས་ཡོངས་སུ་གྲགས་པ་འདིའི་སྦྱོར་བ། བོད་ཟླ་དྲུག་པའི་ཚེས་༢༩ ཉིན་
དགོང་དྲོ་འབྲས་སྤུངས་དགའ་ལྡན་ཕོ་བྲང་ཕྱོགས་ལས་རྣམ་རྒྱལ་གྱི་རྡོ་གཅལ་སྟེང་རྒྱལ་བ་
རིམ་བྱོན་རྣམས་ཀྱི་གཟིམ་ཆུང་གི་མདུན་དུ་ལྷ་མོ་བ་རྣམས་ནས་སྔོན་བྱོན་སྐྱེས་བུ་དམ་པ་
རྣམས་ཀྱི་རྣམ་ཐར་ལུས་ཀྱི་ཕྱག་རྒྱ་དང་། ངག་གི་སྒྲ་དབྱངས། རྔ་སྒྲ་སྦུབ་སྒྲ་དང་བཅས་
གཞས་ཕུད་ཕུལ། དངོས་གཞི། བོད་ཟླ་ ༦ ཚེས་ ༣༠ སྔ་དྲོ་གོང་གསལ་ལྷ་མོ་བ་རྣམས་
ཚོགས་ཆེན་དགེ་བསྐོས་གསར་བའི་ཁྲི་འདོན་གནང་ས་གོས་སྐུའི་མདུན་སྐྱེས་བུ་དམ་པ་རྣམས་
ཀྱི་རྣམ་ཐར་སྔར་བཞིན་འཁྲུབ། འདིར་ཚར་རིམ་བཞིན་དགའ་ལྡན་ཕོ་བྲང་ཆེན་པོར་ཕྱིན་
ནས་སྔར་བཞིན་འཁྲབ། དེའི་རྗེས་བཀྲིས་ཁང་གསར་དུ་འཁྲབ་ནས་རིམ་བཞིན་བསམ་
བློ་ཁམས་ཚན་དང༌། ཚ་བ་ཁམས་ཚན་སོགས་ཁུངས་སོ་སོར་རྣམ་ཐར་ཆ་ཚང་རེ་རྒྱས་
པ་འཁྲབ་ནས་བཀྲ་ཤིས་པའི་ངང་ནས་གྲོལ། བོད་ཟླ་ ༧ ཚེས་ ༡ ནས་ ༧ ཉིན་རིང་ནོར་གླིང་
སྐྱབས་མགོན་ཐམས་ཅད་མཁྱེན་པའི་ཕྲོ་བྲང་གི་མདུན་དུ་གོང་བཞིན་སྐྱེས་བུ་དམ་པ་རྣམས་
ཀྱི་རྣམ་ཐར་འཁྲབ་པ་ལ་ནོར་གླིང་ཞོ་སྟོན་དུ་གྲགས། འབྲས་སྤུངས་ཞོ་སྟོན་ཟེར་བ་ནི། འབྲས་
སྤུངས་དགོན་པའི་དགེ་འདུན་པ་རྣམས་ལ་གནའ་དུས་སུ་ར་མ་རྫོང་ནས་ཞོ་འབུལ་གྱི་ཡོད་
པ་དང་། འབྲས་སྤུངས་དགེ་བསྐོས་གཉིས་ཀྱི་ཁྲི་འདོན་སྡོམ་པའི་མིང་རེད་ཟེར་རོ། །དེའི་
ཉིན་མཁའ་འགྲོ་མ་འབུམ་གྱིས་འབྲས་སྤུངས་དགོན་པ་ལ་མཆོད་པ་ཕུལ་བའི་དུས་ཆེན་ཡིན་
ཞེས་གསུང་རྒྱུན་ཡོད། འགའ་ཞིག་གིས་དེའི་ཉིན་དུས་ཆེན་ཁྱད་པར་ཅན་ཡིན་པས་མི་ཕལ་
ཆེར་གྱིས་ཞོ་སོགས་གསོལ་ཚིགས་དཀར་སྐྱོང་གནང་གི་ཡོད་པས་ཞོ་སྟོན་ཞེས་བཤད་པའང་
འདུག '།སྐྱེས་བུ་དམ་པའི་རྣམ་ཐར་རྗེས་འཇུག་གདུལ་བྱའི་ཉམས་ལེན་དུ་འཁྱེར་བའི་ཐབས་
ཞིག་ཡིན་ནོ། །བོད་ཟླ་ ༧ ཚེས་ ༨ ཉིན་ཀླུ་འབུམ་གྱིས་འབྲས་སྤུངས་དགོན་པར་མཆོད་པ་
ཕུལ་པའི་དུས་ཆེན་ཡིན། དེའི་ཉིན་གུང་ཚིགས་ཀྱི་ཚོགས་ལ་སྒོ་བློ་གཉིས་ཀྱི་མཁས་དབང་

665 ༼ཆ༽ ལོ་རྒྱུས་ཐོར་བུ།
གཉིས་ཀྱིས་ཚོགས་ཀྱི་དབུས་སུ་བཞེངས་ནས་གཞུང་ཆེན་མོ་ཕར་ཕྱིན་སྐབས་བཞི་པའི་བགྲོ་
གླེང་མཛད། གནས་ཆུང་ཆོས་རྒྱལ་ཆེན་པོ་ཚོགས་ཀྱི་དབུས་སུ་སྐུ་ཕེབས་གནང་། རིགས་
གྲྭ་མཁན་པོ་དང་། རྭ་མ་རྫོང་དང་རིགས་སྤྱིའི་སྦྱིན་བདག་བཅས་ནས་མཇལ་ཁ་ཞུ། གནའ་
དུས་སུ་དེའི་ཉིན་གནས་ཆུང་ཆོས་སྐྱོང་ཆོས་ཀྱི་བགྲོ་གླེང་བཞེངས་ཀྱི་ཡོད་པའི་ལོ་རྒྱུས་ཡོད།
དེའི་ཉིན་མོར་དུས་རྒྱུན་དང་མི་འདྲ་མཆོད་མཇལ་ཤིན་ཏུ་རྒྱས་པ་ཡོད། རྟེན་རྩ་ཆེན་ཤིན་
ཏུ་མང་པོ་མཇལ་རྒྱུ་ཡོད། ལང་ཀར་གཤེགས་པའི་མདོ་ལས། བཅོམ་ལྡན་འདས་ལ་ཀླུའི་
རྒྱལ་པོ་མ་དྲོས་པས་དུང་དཀར་པོ་གཅིག་ཕུལ་པ་མརྒོལ་གྱི་བུ་ལ་གནང་ནས་འདི་ཁྱོད་ཀྱིས་
འགོག་པ་རིར་སྦོས་ཤིག་མ་འོངས་པ་ན་དགེ་སློང་པདྨའི་དད་ལྡན་འདིས་གཏེར་ནས་བཏོན་
ཏེ་དེའི་ཚོགས་དུང་དུ་འགྱུར་གྱིས་གཏེར་བདག་སྤྲེའུའི་གཟུགས་ཀྱིས་གནས་བྱེད་དོ། །ཞེས་
གསུངས། དུང་དེ་འཇམ་མགོན་བླ་མ་རྗེ་ཙོང་ཁ་པ་ཆེན་པོས་དེ་བཞིན་དགའ་ལྡན་འགོག་
རི་པ་ནས་གཏེར་ནས་བཞེས་ཏེ་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པས་འབྲས་
སྤུངས་དགོན་པ་ཕྱག་བཏབ་པ་ན་དགོན་པ་འདིའི་ཚོགས་དུང་དུ་གནང་བ་བྱམས་པ་མཐོང་
གྲོལ་མའི་སྐུ་མདུན་དུ་ཡོད་པ་བཤད་ཟིན། དེ་བཞིན་བཀའ་འགྱུར་པོད་ཤོག་གཅིག་མ་གསེར་
བྲིས་འཛམ་གླིང་གཡས་བཞག་དང༌། རྒྱལ་བ་སྐུ་ཕྲེང་གཉིས་པ་གསུམ་པ་བཞི་པ་རྣམས་
ཀྱི་སྐུ་གདུང་མཆོད་རྟེན་དང་། ཀླུ་འབུམ་ཐིམ་པའི་ཀླུ་འབུམ་མཆོད་རྟེན་དང་། གཞན་
ཡང་ཀུན་དགའ་ར་དང་གྲྭ་ཚང་བཞི་དང་། ཁམས་ཚན་མི་ཚན་རྣམས་སུའང་ཤིན་ཏུ་མང་
པོ་མཇལ་རྒྱུ་ཡོད། དཔེར་ན། ཀླུ་འབུམ་ཁམས་ཚན་དུ་ཡོད་ཀྱང་དུས་རྒྱུན་མཇལ་རྒྱུ་མེད་
པ་ཀླུ་འབུམ་གྱིས་ཀླུ་ཡུལ་ནས་སྤྱན་དྲངས་པའི་ཆོས་པོད་ཏི་དེའི་ཉིན་དངོས་སུ་མཇལ་རྒྱུ་
ཡོད། དེའི་མདུན་དུ་གྲྭ་བ་བརྒྱད་ཀྱིས་གནས་བརྟན་ཕྱག་མཆོད་དུས་ད་ལྟའི་བར་འདོན་
གྱི་ཡོད་པ། ཁམས་ཚན་དེའི་མིང་ལའང་ཀླུ་འབུམ་ཁམས་ཚན་ཟེར། འཇམ་མགོན་བླ་
མ་རྗེ་ཙོང་ཁང་པ་ཆེན་པོའི་ཁམས་ཚན་ཡང་ཡིན། ཁམས་ཚན་དེའི་འདུ་ཁང་སྦུག་ཏུ་འཇམ་

ལོ་རྒྱུས་ཐོར་བུ། 
༼ ཆ༽ 667
མགོན་བླ་མའི་ཤངས་ཕྲག་གིས་བཞེངས་པའི་གདུགས་དཀར་གྱི་སྐུ་ཐང་མཇལ་རྒྱུ་ཡོད། དེའི་
ཉིན་ཀླུ་འབུམ་ཁམས་ཚན་ལ་མཆོད་མཇལ་ཡོང་མཁན་ཤིན་ཏུ་མང་པོ་ཡོད། དེའི་ཉིན་ཐག་
ཉེའི་དགོན་སྡེ་ཁག་གི་དགེ་འདུན་པ་རྣམས་དང་ལྷ་ས་གྲོང་གསེབ་བཅས་ནས་འབྲས་སྤུངས་
དགོན་པར་མཆོད་མཇལ་ཕེབས་མཁན་ཤིན་ཏུ་མང་པོ་ཡོང་། དེ་དག་དྲན་ཆེད་དང་། དེ་
དང་ཆོ་འདྲ་འདིར་ཡང་དེ་བཞིན་ནོ། །
རྒྱ་གར་རྒྱ་ནག་གི་ཁྱད་པར་ནི། དུས་རྒྱུན་གོས་དཀར་པོ་གྱོན། མྱ་ངན་གྱི་ཚེ་
གོས་ནག་པོ་གྱོན་པས་རྒྱ་དཀར་དང་། རྒྱུན་དུ་གོས་ནག་པོ་གྱོན། མྱ་ངན་གྱི་ཚེ་གོས་དཀར་
པོ་གྱོན་པས་རྒྱ་ནག་ཅེས་ཟེར་ཞེས་དང་། གར་ལ་དགའ་བས་རྒྱ་གར་དང་དབང་ཕྱུག་ལ་
དཀའ་བས་རྒྱ་གར་ཞེས་བཤད་པའང་ཡོད།
ཧིནུ་དང་མུ་སཱལ་མན་གཉིས་ཀྱི་ཁྱད་པར། ད་ཤ་ཀརྨ་ཟེར་བ་མི་འདྲ་བའི་ཁྱད་
པར་བཅུ་ཡོད་ཅེས་རྒྱ་གར་པ་དག་སྨྲ་བ་ནི། ཞིབ་ཏུ་མ་ངེས་ཀྱང་སྐྲའི་ལན་བུ་འཇོག་མི་
འཇོག་དང་། རྣ་བ་ཕུག་ཏེ་རྒྱན་འདོགས་མི་འདོགས་དང་། དབང་པོའི་པགས་པ་འབྲེག་
མ་འབྲེག་དང་། མུ་སཱལ་མཱན་མིན་པས་བསད་པའི་ཤ་མི་ཟ་བ་སོགས་ཡིན་ནམ་སྙམ་མོ།།
ཞེས་གསེར་གྱི་དེབ་ཐེར་ལས་གསུངས།
སངས་རྒྱས་ཀྱི་བསྟན་པ་རིན་པོ་ཆེ་དར་པ་དང་གནས་པ་ཞེས་བྱ་བ་ནི། ལུང་ཞུ་
བ་ལས། ཉེ་བར་འཁོར། ཇི་སྲིད་དུ་ལས་ཀྱང་ཡོད། ནན་ཏན་བྱེད་པ་ཡང་ཡོད་པ་དེ་
སྲིད་དུ་དམ་པའི་ཆོས་གནས་པ་ཞེས་བྱའོ། །ལས་ཀྱང་མེད་ནན་ཏན་བྱེད་པ་ཡང་མེད་ན་
དམ་པའི་ཆོས་ཞིག་པ་ཞེས་བྱའོ། །ཞེས་དང་། འདུལ་བར་བསྟོད་པ་ལས། མཛོད་མཆོག་
འདུལ་བ་རྫོགས་པ་འདི་གནས་པ། །དེ་སྲིད་ཆོས་སྒྲོན་འདི་ནི་གནས་འགྱུར་ཞིང་། །ཞེས་
གསུངས། །གསང་སྔགས་གསར་རྙིང་གི་ཁྱད་པར་ནི། པཎྜིཏ་སྨྲི་ཏི་བོད་ལ་བྱོན་པའི་སྔོན་
དུ་རྒྱ་གར་སྐད་ནས་བོད་ཀྱི་སྐད་དུ་བསྒྱུར་བའི་རྒྱུད་རྣམས་ལ་གསང་སྔགས་རྙིང་མའི་རྒྱུད་

s8
 ༼ ཆ༽ ལོ་རྒྱུས་ཐོར་བུ།
ཅེས་ཐ་སྙད་བཏགས། བཀའ་འགྱུར་ནང་རྒྱུད་པོ་ཏི་ཉེར་གཅིག་ཡོད་པའི་ཛ་པ་མན་ཆད་
ལྟ་བུ། ལོ་ཟླ་བ་རིན་ཆེན་བཟང་པོ་ཕྱིན་ཆད་བསྒྱུར་བའི་རྒྱུད་རྣམས་ལ་གསང་སྔགས་གསར་
མའི་ཐ་སྙད་བཏགས་པ། བཀའ་འགྱུར་རྒྱུད་པོ་ཏི་ཚ་བ་ཡན་ལྟ་བུ། བཀའ་འགྱུར་དཀར་
ཆག་རྒྱས་པར་གསུངས།
བོད་ལ་བསྟན་པ་སྔ་དར་ཕྱི་དར་གྱི་དུས་དང་། གསང་སྔགས་གསར་རྙིང་གི་དབྱེ་
བ་ཕྱེ་བའི་དུས་གཉིས་ཕལ་ཆེར་འདྲ་ཙམ་ཡིན་པས། བསྟན་པ་སྔ་དར་ཕྱི་དར་དང་། གསང་
སྔགས་རྙིང་གསར་གཅིག་ཏུ་འཁྲུལ་པར་མི་བྱའོ། །མདོ་ཕྱོགས་ལ་གསར་རྙིང་གི་ཐ་སྙད་
མེད་ཅེས་ཐུའུ་བཀན་རིན་པོ་ཆེས་གསུངས།
སྔོན་རྒྱ་གར་འཕགས་པའི་ཡུལ་དུ་རས་ཀྱི་ཁ་ཚར་ཕུལ་ནས་སེམས་བསྐྱེད་པ་བྱུང་
བ་མདོ་སྡེ་བསྐལ་བཟང་སོགས་ལས་གསུངས་པ། དེའི་མཚོན་དོན་ནམ་དེའི་རྒྱུན་ད་ལྟའི་
དུས་སུའང་ཁ་བཏགས་ཟེར་བའམ་མཇལ་དར་ཟེར་བ་ཞིག་དཀོན་མཆོག་ལ་ཕུལ་བ་དང་།
མི་ལ་སྟེར་པའི་ལུགས་སྲོལ་ལུང་པ་མང་པོ་ལ་ཡོད། རྒྱལ་བ་རིགས་ལྔའི་མཚོན་དོན་དང་
ཡེ་ཤེས་ལྔའི་མཚོན་དོན་དར་ཚོན་སྣ་ལྔ། ཆེ་ཆུང་ཡང་སྣ་ཚོགས་ཡོད།
ར་མ་ཎཱའི་སྐྱེས་ཡུལ་རྒྱ་གར་བྱང་མཐའི་གནས་ཛ་ལནྡྷརའི་ཡུལ་གྱི་མཁར་རྙིང་
བྲུ་ཤ་ཕུ་རའི་ས་ཆ་ཡིན་པ་ཐང་ཟིང་གི་ལམ་ཡིག་དང་། འཛམ་གླིང་སྤྱི་བཤད་ལས་བཤད།
དེ་རྒྱ་གར་དང་སྟོད་ཧོར་དང་ཀླ་ཀློ་གསུམ་གྱི་ས་མཚམས་སུ་གཏོགས་པའི་ཡུལ་ལྟ་བུར་སྣང་
ངོ་༑་ ༑ ཞེས་དང་། གསང་བ་བསམ་གྱིས་མི་ཁྱབ་པའི་མདོ་ལས། འཛམ་བུའི་གླིང་གི་
ཡུལ་ཆེ་ཆུང་མང་པོ་གསུངས་པའི་ནང་ཚན་ཁ་ཤ་དང་། ཧུ་ན། ཞེས་པའི་ཧུ་ན་དང་། རྒྱ་
ཆེར་རོལ་པའི་མདོ་དང་མངོན་བྱུང་གི་མདོ་རྣམས་སུ་ཡི་གེའི་རྣམ་གྲངས་མང་པོ་གསུངས་
པའི་ནང་ཚན་ཧུ་ནའི་ཡི་གེ་དེ་ཧོར་ཡིག་ཡིན་པའི་རྟགས་མཚན། དེང་སང་ཧོར་རམ། མངྒལ་
ཡུལ་འགའ་རེ་ལ་མིའི་མིང་ལ་ཧུན་ཟེར། ཧོར་ཡུལ་འགའ་རེ་ལ་མིའི་མིང་ལ་ཁུན་ཟེར།

ལོ་རྒྱུས་ཐོར་བུ། ༼ཚ༽ s6
ཅེས་དང་། རམ་སིད་ཝ་ཏིས་བཏུས་པ་ལས་འདི་ལྟར་བྱུང་། དེ་ཡུ་གུར་གྱི་ཡིག་ཚང་
ལས་བཏུས་པ་རེད། ཅེས་དང་། ཧོར་ཡིག་གྲུ་བཞི་པ་དེ་བོད་ལ་ཐམ་ག་དེ། ཐེལ་རྩེའི་
ཁ་དང་། ལྷ་ཁང་དང་འདུ་ཁང་རྣམས་ཀྱི་སྒོ་ལ་བཀོད་པ་དང་བྲིས་པའི་ལུགས་སྲོལ་ཡོད།
སོག་ཡིག་གྲུབ་བཞི་པ་དེ་ཆོས་རྒྱལ་འཕགས་པས་བཟོས་པར་ཐུའུ་བཀྭན་རིན་པོ་ཆེས་གསུངས་
པ་ལྟར་རྗེས་འཇུག་འགའ་རེ་ནས་ཀྱང་བཤད། ལྷ་མོ་དྲི་མ་མེད་པས་ཞུས་པའི་མདོ་ལས།
ཅིའི་ཕྱིར་སངས་རྒྱས་བཅོམ་ལྡན་འདས་རྣམས་ཀྱིས་ལི་ཡུལ་གྱི་ཕྱིར་ཆོས་ཡང་དག་པར་
བགྲོ་བ་མཛད་ཅེ་ན། ལི་ཡུལ་བཅོམ་ལྡན་འདས་ཤཱཀྱ་ཐུབ་པའི་ཕྱག་མཚན་ཡིན་པ་དང་།
རི་གླང་མགོ་དང་། གོ་མ་ས་ལ་གན་དྷའི་མཆོད་རྟེན་དུ་བསྐལ་བ་བཟང་པོའི་སངས་རྒྱས་
ཐམས་ཅད་འདུ་བར་འགྱུར་བ་དང་། ལི་ཡུལ་བྱང་ཆུབ་སེམས་དཔའི་གནས་སུ་འགྱུར་
པའི་ཕྱིར་རོ། །དེ་ནས་སངས་རྒྱས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་འཕགས་
པ་སྤྱན་རས་གཟིགས་དབང་ཕྱུག་ལ་བཀའ་སྩལ་པ། གང་གི་ཚེ་གདོང་དམར་དང་རྒྱ་འཐབ་
པའི་དུས་ལ་བབ་པ་དེའི་ཚེ་ནུ་བོ་ཁྱོད་ཀྱིས་བྱ་བའི་དུས་ལ་བབ་པོ། ཞེས་གསུངས། ་ས་
ནུས་བཟུང་པའི་ལི་ཡུལ་དེ། ། རྒྱ་བོད་མཚམས་ཀྱི་བལ་ཡུལ་མིན། །ཞེས་བཅོམ་ལྡན་རིགས་
རལ་གྱིས་གསུངས།
ཧོར་ཡུལ་དབུས་དང་སྨད་ཀྱི་ཆར་གནས་པའི་སྐྱེ་བོ་རྣམས་ཀྱང་སྔོན་དུས་རྒྱ་གར་
གྱི་མདྨོལ་ཞེས་པའི་རིགས་ལས་ཆད་ནས་རྔ་མོ་འགེལ་ཞིང་རྟ་ཕྱུགས་དེད་པའི་ཚུལ་གྱིས་
གངས་རིའི་གཡས་ངོས་ནས་ཐོན་ཏེ་ས་ཡུལ་འཚོལ་ཞིང་ཕྱོགས་འདིར་འོངས་ཚུལ་ཡིག་
ཚང་དུ་གསལ་བོར་འདུག་པས་སོ། །ཞེས་དང༌། ཧོར་གྱི་ཡུལ་བྱིངས་ལ་ཨ་ཅིའི་དྲི་པ།
ཞེས་འབོད་པའི་རྒྱུ་མཚན་ཡོ་རོབ་སོགས་ཀྱི་མཁས་པ་རྣམས་ལ་དྲིས་པར། ཧོར་སོག་གི་
ཡུལ་ལྗོངས་ནི་རྩ་བའི་བདག་པོ་བུད་མེད་གཅིག་གིས་ཐོག་མར་རྒྱལ་སྲིད་ཀྱི་འདུན་སོ་བཙུགས་
པའི་རྒྱུས་དེ་སྐད་དུ་གྲགས་སོ། །ཞེས་གནའ་བོའི་ཡིག་ཚང་དུ་བཤད་དོ་ཞེས་སྨྲ་སྟེ། ་དེ་

670
 ༼ཆ༽ ལོ་རྒྱུས་ཐོར་བུ།
ཡང་གོང་གི་མདོའི་ཚིག་ཟིན་དང་མཐུན་པར་སྣང་ངོ་། །ཞེས་གསེར་གྱི་དེབ་ཐེར་ལས་
གསུངས། གོང་གི་མདོ་ཞེས་པ་དེ་ལྷ་མོ་དྲི་མ་མེད་པས་ཞུས་པའི་མདོ་ཡིན། གོང་དུ་ལི་
ཡུལ་བྱང་ཆུབ་སེམས་དཔའི་གནས་སུ་འགྱུར། གསུངས་པ་བྱང་ཆུབ་སེམས་དཔའ་འོག་
པག་ཅན་གྱིས་དགེ་བསྙེན་མ་ཧུ་ཤ་དང་ལྷན་ཅིག་ཏུ་ཚོང་པ་ལྔ་བརྒྱ་དང་བཅས་གསེར་གྱི་
རི་ལ་མི་རྒྱུད་ཆགས་ཤིང་སྤེལ་པའི་ལུང་བསྟན་ཡིན་ནོ། །དེ་དག་ལས་མཆེད་པའི་མངྒལ་
མི་རྒྱུད་རྣམས་ད་ལྟའི་དུས་སུ་ས་ཡ་བཞི་དང་འབུམ་གསུམ་ཡོད་པ་སྔར་བཞི་ཚན་གྱི་སྐབས་
སུ་བཤད་ཟིན།
ཇོ་བོ་རྗེ་དཔལ་མར་མེ་མཛད་སྙེ་ཐང་དུ་བཞུགས་སྐབས་རྒྱ་གར་ནས་རྗེ་ཉིད་ཀྱི་སློབ་
མ་གཅིག་མཇལ་དུ་འོངས་བས། དེ་རྗེ་ཉིད་ལ་དགྱེས་པ་རྡོ་རྗེའི་རྣལ་འབྱོར་པ་གཅིག་གིས་
རྒྱུན་ཞུགས་ཀྱི་འབྲས་བུ་ཐོབ་པའི་སྐད་ཆ་རྒྱ་གར་ལ་བྱུང་སོང་ཞུས་པར། ཇོ་བོ་རྗེས་ཤིན་
ཏུ་ཡ་མཚན་གནང་བའི་ལོ་རྒྱུས་ཐོས། མཆོད་རྟེན་དཔལ་ཡོན་ཅན་གྱི་དཔེ་མན་ལུང་གུ་
རུས་འབྲས་སྤུངས་སུ་བྱོན་ནས་བྲིས་ཏེ་བོད་དུ་བསྒྱུར་བའི་གཞི་ལ་དཔེ་བྱས། མཁན་ཆེན་
བུ་སྟོན་པས་ཐང་སྐུར་བྲིས། དེ་ལ་མཁན་ཆེན་དཔལ་ལྡན་བློ་གྲོས་པས་ཞལ་ཤུས་གནང་
བ་ཀློང་རྡོལ་བླ་མ་རིན་པོ་ཆེ་ཕྱིས་འབྱུང་གི་སྐལ་ལྡན་རྣམས་ལ་ཕན་སེམས་ཀྱིས་བྲིས་པའོ་
གསུངས།
མན་ལུང་གུ་རུ་ནི། སྟོད་ལུང་ཞྭ་དམར་པའི་བླ་མ་རྣམས་ཀྱི་གྲས་ཡིན་པ་དེབ་ཐེར་
རྒྱ་མཚོ་ལས་གསུངས། རྒྱལ་བ་ལྔ་པ་ཆེན་པོའི་དུས་བྲག་སྒོ་རབ་འབྱམས་པ་ཕུན་ཚོགས་
རྒྱ་མཚོ་ཞེས་པ་དགེ་བཤེས་མཁས་ཤིང་གྲུབ་པའི་དབང་ཕྱུག་སྐད་གྲགས་ཆེན་པོ་གཅིག་བྱུང་
བ༑ དེ་ནི་སྟག་ཚང་རྭ་བ་སྟོད་པའི་བླ་མའི་གྲས་ཡིན་པ་ཀློང་རྡོལ་བླ་མ་རིན་པོ་ཆེས་གསུངས།
རྗེ་འདིའི་འཁྲུངས་ཡུལ་ནི་དྭགས་པོ་བཤད་སྒྲུབ་གླིང་དགོན་པའི་ཉེ་མཚམས་བྲག་སྒོ་ཞེས་
པ་དེར་ཡིན། དྭགས་པོ་བཤད་སྒྲུབ་གླིང་གྲྭ་ཚང་དུ་སློབ་གཉེར་མཛད་སྐབས། དེ་ཉིད་

ལོ་རྒྱུས་ཐོར་བུ། ༼ཆ༽ 671
ཀྱི་ཡུམ་སྐུ་ན་ཤིན་ཏུ་སྨིན་པས་བཞེངས་བཞུགས་དཀའ་བར་བརྟེན། ཚོགས་ཆོས་ཀྱི་སྐབས་
སུའང་གསེང་བར་ཆུ་ཚོད་ཕྱེད་ཀ་ཙམ་གྱི་རིང་ཉིན་ལྟར་ཡུམ་གྱི་གཟིམས་ཁང་དུ་གསོལ་
ཇ་སྐོལ་བར་ཕེབས་ནས་ཚོགས་ཐེངས་རྗེས་མ་ཚུན་ཚུར་ཕེབས་ཐུབ་པ་སོགས་ཀྱི་ལོ་རྒྱུས་
ངོ་མཚར་པ་མང་པོ་དྭགས་པོ་བཤད་སྒྲུབ་གླིང་གི་གྲྭ་བ་རྣམས་ལ་ད་ལྟའི་བར་གསུང་རྒྱུན་
མ་ཆད་པ་འདུག །རྗེ་འདི་ནི་མཁས་བཙུན་བཟང་པོའི་ཡོན་ཏན་གྱིས་ཕྱུག་ཅིང་སྐུ་ཚེ་ཧྲིལ་
པོར་ཐོས་བསམ་སྒོམ་གསུམ་གྱི་བྱ་བས་དུས་འདའ་བ་ཞིག་སྟེ། བརྟག་བཟོད་ལེགས་བཤད་
ཀྱི་ཕྲེང་བ་དུ་མ་དཔྱོད་ལྡན་མགུལ་པའི་རྒྱན་དུ་སྤེལ་ཞིང་། ས་གསུམ་གྱི་སྒྲོན་མེ་གཅིག་
བུ་བྱང་ཆུབ་ལམ་རིམ་ཆེན་མོ་ཞེས་གྲགས་པ་དོན་ལྡན་གྱི་སྙན་པའི་བ་དན་སྲིད་རྩེར་གཡོ་
བའི་ལེགས་བཤད་དེའི་བཤད་རྒྱུན་བར་སྐབས་ཞིག་ལ་ཉག་ཕྲར་གྱུར་ལ། དེའི་ཚེ་མཁས་
གྲུབ་བྱེ་བའི་གཙུག་རྒྱན་ཀུན་མཁྱེན་འཇམ་དབྱངས་བཞད་པའི་རྡོ་རྗེ་ངག་དབང་བརྩོན་འགྲུས་
ཞབས་ཀྱིས།་ ཉག་རེ་ཆོས་གྲགས་པའི་གྲུབ་པའི་དབང་ཕྱུག་ཆེན་པོ་དེའི་དྲུང་ནས་གསན་
བཞེས་ཀྱིས་མདོ་དབུས་ཀུན་ཏུ་འཆད་ཉན་རྒྱུན་རིང་མཛད་པའི་ཐུགས་རྗེ་ལས་དར།
ཀུན་མཁྱེན་འཇམ་དབྱངས་བཞད་པ་དེ་ཉིད་འབྲས་སྤུངས་དགེ་འཕེལ་རིར་བཞུགས་
སྐབས་ལམ་རིམ་ཆེན་མོའི་གསུང་བཤད་ཚར་ང་གསུམ་གནང་བ་དགེ་བཤེས་གུང་ཐང་བློ་
གྲོས་ཀྱིས་གསུངས། དུས་དེ་ནས་ད་ལྟའི་བར་ཤར་ཕྱོགས་རྒྱ་མཚོ་ཆེན་པོ་ནས་ནུབ་ཕྱོགས་
རྒྱ་མཚོ་ཆེན་པོའི་བར་ལམ་རིམ་ཆེན་མོའི་བཤད་རྒྱུན་གྱིས་ཁྱབ་པའི་འདི་བྱུང་ཞིང་། དེ་
ཡང་རྗེ་བྲག་སྒོ་བ་འདིའི་འཕྲིན་ལས་ཀྱི་ཆ་ཤས་ཤིག་ཡིན་ཏེ། ཉག་རེ་ཆོས་གྲགས་པས་
ལམ་རིམ་ཆེན་མོའི་བཤད་རྒྱུན་རྗེ་བྲག་སྒོ་རབ་འབྱམས་པ་ཕུན་ཚོགས་རྒྱལ་མཚན་གྱི་དྲུང་
ནས་ཚར་དྲུག་གསན་འདུག །ལྷ་སའི་དམར་པོ་རི་དང་ལྕགས་པོ་རི་གཉིས་ཀྱི་བར་བྲག་
སྒོ་ཀཀྐི་ཟེར་པའི་མཆོད་རྟེན་གཅིག་ཡོད། དེའི་རྒྱབ་བྲག་སྒོ་རབ་འབྱམས་པའི་བཞུགས་
ཁང་རེད་ཟེར་པའི་ཁང་ཆུང་གཅིག་ཀྱང་ཡོད། ཀློང་རྡོལ་བླ་མ་རིན་པོ་ཆེ་ངག་དབང་བློ་

c༡
 ༼ཆ༽ ལོ་རྒྱུས་ཐོར་བུ།
བཟང་དཔལ་བཟང་པོ་དེ་ཉིད་ཉག་རེ་ཆོས་གྲགས་ཀྱི་སྐུ་ཕྲེང་ཕྱི་མ་ཡིན་ཟེར། ར་ས་འཕྲུལ་
སྣང་གི་གཙུག་ལག་ཁང་ནང་གི་རྗེ་བཙུན་སྒྲོལ་མའི་འདྲ་སྐུ་དེ། ཉག་རེ་ཆོས་གྲགས་ཀྱིས་
བཞེངས་པ་རྣམ་ཐར་ན་ཡོད། དེའི་རྒྱུ་མཚན་གྱིས་དུས་ད་ལྟའི་བར་སྒྲོལ་མ་ལྷ་ཁང་དེའི་
དགོན་གཉེར་འབྲས་སྤུངས་ཉག་རེ་ཁམས་ཚན་ནས་བྱེད་དགོས་ཀྱི་འདུག་ཟེར། སིངྒ་ལ་
འཛམ་བུའི་གླིང་གི་ཁོངས་གཏོགས་མིན་པར་ཏཱ་ར་ནཱ་ཐས་གསུངས།
གསེར་གླིང་ཞེས་པ་ཨིན་དུ་ནི་ཤེ་ཡ་ཡིན་ནམ་སྙམ་དེ་གླིང་བཞི་དང་གླིང་ཕྲན་བརྒྱད་
གང་གིའང་ཁུངས་སུ་གཏོགས་པ་མིན་པར་ཇོ་བོ་རྗེའི་རྣམ་ཐར་ཞིག་ན་འདུག །རྣམ་ཐར་
དེ་མཛད་པ་པོའི་མཚན་བྱང་མེད་འདུག
ལྷ་ས་ཆོ་འཕྲུལ་སྨོན་ལམ་ཆེན་མོའི་དངོས་གཞིའི་སྐབས་འབྲས་སྤུངས་དགོན་པའི་
ཚོགས་ཆེན་དབུ་མཛད་ནས་རྗེ་རིན་པོ་ཆེའི་གསང་བའི་རྣམ་ཐར་གྱི་སྐུལ་མཚམས་སྔོན་ཚེ་
རྡོ་རྗེ་དབུ་སྐུལ་གནང་སྐབས་དགེ་གཡོག་བཅུ་དགུ་པོ་ཚང་མ་དུས་གཅིག་ལ་འཛོམས་ནས་
དེར་བང་བསྒྲིགས་ཏེ། ཇོ་བོ་རིན་པོ་བཞུགས་སའི་ཕྱོགས་ཀྱི་རྩིག་པའི་ངོས་ལ་ལྟ་དགོས་
ཀྱི་འདུག །དེའི་རྒྱུ་མཚན་སྔོན་དགེ་གཡོག་གཅིག་ལ་ཚིག་མཚམས་དེར་རྩིག་པ་དེའི་ངོས་
ལ་རྗེ་རིན་པོ་ཞལ་གཟིགས་བྱུང་བ་དེའི་ཕྱག་ལེན་གྱི་རྒྱུན་ད་ལྟའི་བར་དར་བ་ཡིན་ཟེར་རྒྱུན་
འདུག །འཁྱམ་རྭའི་ནང་གི་ལྡེབ་རིས་སངས་རྒྱས་སྟོང་སྐུ་མདོ་སྡེ་སྐལ་བཟང་ནས་གསུངས་
པ་ལྟར་སངས་རྒྱས་སྟོང་སྐུ་འཁོར་ལྔ་ལྔ་བྱས་པ་ཞིག་ཡིན་པ་ལ། དེའི་ནང་རྗེ་རིན་པོ་ཆེའི་
འདྲ་སྐུ་གཅིག་ལྷོ་ངོས་ཀྱི་ལྡེབ་རི་ལ་ཡོད་པ་ནི། ཇུན་གར་ཚེ་རིང་དོན་གྲུབ་ལ་ང་འདིར་
ཡོད་ཅེས་གསུང་བྱོན་པ་ཞིག་རེད་ཟེར། འཇིག་རྟེན་འདིའི་དག་ཞིང་ལྔར་གྲགས་པའི་ནང་
ཚན་གྲུ་འཛིན་པོ་ཏ་ལ་གསེར་གྱི་མེ་ཏོག་ཅེས་བྱ་བ་དེ། རྗེ་བཙུན་སྒྲོལ་མའི་གནས་དང༌།
སྤྱན་རས་གཟིགས་ཀྱིས་ཕྱུགས་རྫི་ལྟ་བུའི་སེམས་བསྐྱེད་པའི་གནས་ཡིན་ཅེས་ཐོས། བོད་
ལོ་བསྟན་པ་སྔ་དར་ཕྱིས་དར་གྱི་རྣམ་དབྱེ་སྔར་བཅུ་ཚན་གྱི་སྐབས་སུ་བཤད་ཟིན། བླ་ཆེན་

673
ལོ་རྒྱུས་ཐོར་བུ། ༼ཆ༽
དགོངས་པ་རབ་གསལ་གྱིས་བསྟན་པའི་མེ་རོ་སྨད་ནས་སླེང་ཚུལ་དགེ་སློང་ལོ་ཙཱ་བས་ཇོ་
བོ་རྗེ་ལ་ཞུས་པས་སོ་སོ་སྐྱེ་བོ་ལ་དེ་ལྟ་བུའི་འཕྲིན་ལས་མི་ཡོངས་པས་ས་ཐོབ་པ་ཅིག་ཡིན་
ངེས་གསུངས་ཤིང་། འདིས་མཛད་པའི་མདོ་མཆོད་བྱ་བ་དེ་ཇོ་བོས་གཟིགས་ནས་པནྟི་ཏས་
མཛད་པ་བཞིན་སྣང་གསུངས་ནས་མཉེས་སྐད་དང་བསྔོ་བའང་ཤིན་ཏུ་བཟང་པོ་ཞིག་སྣང་
ངོ་༑ ༑ཞེས་དང་བླ་ཆེན་དགོངས་པ་རབ་གསལ་གྱིས་མཛད་པའི་བསྔོ་བ་ནི། ལྷ་དང་ལྷ་
མིན་མི་ལ་སོགས་པ་ཡི། །གྲོགས་མཆོག་དམ་པ་རྣལ་འབྱོར་སྤྱོད་རྣམས་ཀྱིས། །ལྟ་སྤྱོད་
དམ་ཚིག་ཤེས་རབ་རྩལ་བཟུང་ནས། །ཀུན་གྱིས་བདག་བཞིན་བསྒྲུབ་པར་མཛད་དུ་གསོལ།།
ཞེས་སོགས་གསུངས། དེ་རྗེས་མངའ་རིས་སྟོད་ནས་བསྟན་པ་དར་ཚུལ་ནི། ལྷ་བླ་མ་
ཡེ་ཤེས་འོད་ཀྱིས་བསྟན་པ་ཕྱིས་དར་ལ་མཚན་ཉིད་ཀྱི་ཐེག་པ་དང་ཁྱད་པར་དུ་སྡོམ་རྒྱུན་
རྣམ་དག་བོད་དུ་བྱུང་ཡང་ད་དུང་ཡང་མདོ་སྔགས་ཀྱི་བསྟན་པ་ཡོངས་རྫོགས་དག་ཐེར་
བྱེད་ཕྱིར་མངའ་རིས་པ་རིན་ཆེན་བཟང་པོ་སོགས་ཤེས་རབ་ཅན་གཞོན་ནུ་ཉེར་གཅིག་རྒྱ་
གར་དུ་སློབ་གཉེར་ལ་བཏང་བ་ལས་ལོ་ཆེན་ལོ་ཆུང་རྔོག་ལེགས་ཤེས་གསུམ་ཙམ་མ་གཏོགས་
གཞན་རྣམས་ས་མ་འཕྲོད་པས་བོད་དུ་མ་འཁོར། དེ་དག་གིས་ཐོས་པ་རྒྱ་ཆེན་མཛད་དེ་
གདམས་ངག་ཁྱད་འཕགས་མང་པོ་གདན་དྲངས་པས་ལྷ་བླ་མ་ཁུ་དཔོན་གྱི་ཐུགས་ཚིམ་པར་
མཛད་ཀྱང་བོད་སྤྱི་ལ་ཕན་འདོགས་ནུས་པའི་པཎ་ཆེན་ཞིག་གདན་འདྲེན་པ་ལ་ཐུགས་བཞེད་
ཤིན་ཏུ་ཆེ་བས། རིན་ཆེན་བཟང་པོ་ལ་རྒྱ་གར་ལ་མཁས་པའི་ཡང་རྩེ་སུ་འདུག་ཅེས་དྲིས་
པ་ན། ཇོ་བོ་ཨ་ཏི་ཤ་ཞེས་ཞུས་སོ། ། གུ་གེའི་ཞང་ཞུང་གི་ཐོ་ལིང་གསེར་ཁང་བསམ་ཡས་
འདྲ་བ་དེ་ཡང་དེ་དུས་བརྩིགས། ཨོ་ཏན་ཏ་པུ་རིའི་གཙུག་ལག་ཁང་ལ་དཔེ་བླང་ནས་བཞེངས་
པ་ཞིག་རེད། དེ་ཡང་གླིང་བཞི་གླིང་ཕྲན་བརྒྱད་ཀྱི་དཔེ་བླང་ནས་བཞེངས་པ་དགེ་ཚུལ་
འོད་ཟེར་གོ་ཆའི་བྱུང་བ་ལས་ཤེས་པར་བྱའོ། །དེ་དག་ལས་ལོ་ཆེན་རིན་ཆེན་བཟང་པོ་
ནི༑ མངའ་རིས་སུ་གུ་གེའི་སའི་ཆ་སྙིང་ཝ་མ་ར་སྣ་རུ་ཞེས་པར་གཡུ་རི་གཡུ་སྐྲའི་རིགས་

674
 ༼ ཆ༽ ལོ་རྒྱུས་ཐོར་བུ།
སུ་འཁྲུངས། ལོ་གསུམ་སྟེང་མཁན་པོ་ཡེ་ཤེས་བཟང་པོ་ལས་རབ་ཏུ་བྱུང་བས་ཕྱིས་དར་
དབུས་གཙང་ལས་མངའ་རིས་སུ་བསྟན་པ་དར་པ་སྔ་བར་བྱུང་བ་ཡིན། དེ་ཁ་ཆེར་ལན་
གསུམ་བྱོན་ཏེ་པཎྜི ཏ་བི་དྷཱ་ཀ་ར་ཝརྨ་དང་། ཀ་མ་ལ་གུབ་ཏ་དང༌། ཛི་ན་མི་ཏྲ་སོགས་
པཎ་གྲུབ་ལྔ་བསྟེན་ནས་མདོ་སྔགས་ལ་མཁས་པར་གྱུར། དགུང་ལོ་ཞེ་དགུའི་སྟེང་བླ་ཆེན་
བརྒྱུད་དུ་བསྙེན་པར་རྫོགས། བོད་དུ་པཎྜི ཏ་ཤྲཱི་དྷ་ཀ་ར་ཝརྨ་དང་། ཀ་ར་གུ པྟ་དང་། བུ་
དྡྷཐི་ཤན་ཏི་དང་། བུདྡྷ་པཱ་ལ་དང་། ཀ་མ་ལ་གུཔ་སོགས་སྤྱན་དྲངས་ཚེ་ཤེར་ཕྱོགས་དང་།
ཡོ་ག་དང་། འདུས་པ་སོགས་མདོ་སྔགས་མང་དུ་བསྒྱུར་ཞིང་། ལྟ་བ་དབུ་མའི་ལུགས་
ལྟར་བསྐྱང་། འདི་ནས་བཟུང་སྟེ་བསྒྱུར་པའི་སྔགས་ལ་སྔགས་གསར་མར་གྲགས་སོ། །དེ་
ནས་ལྷ་སྡེ་བཙན་གྱི་བླ་མ་མཛད་དེ་བུ་ཧྲིང་གཞིར་གྱི་གནས་གཞི་ཕུལ་པར་གཙུག་ལག་ཁང་
མང་པོ་བཞེངས། སློབ་མ་གུར་ཤིང་བརྩོན་རྒྱན་དང་། རྨ་དགེ་བློ་སོགས་ལོ་ཙཱ་བའང་བཅུ་
ལྷག་བྱུང་། ལོ་གྱ་ལྔའི་སྟེང་ཇོ་བོ་རྗེ་མངའ་རིས་སུ་བྱོན་ཚེ་དང་པོར་ཕྱག་མ་མཛད་ཀྱང་
ཕྱིས་སུ་ལྷ་ཁང་རེ་རེ་ལ་བསྟོད་པ་རེ་མཛད་པ་ལ་དད་མཇལ་ཏེ་གདམས་ངག་ཉན་ཞིང༌།
ཇོ་བོས་བསྒྲུབ་པ་ལ་བསྐུལ་ནས། ཁང་བའི་སྒོ་གསུམ་རིམ་ལ་དམ་བཅའ་གསུམ་བྲིས་ཏེ་
གཅིག་ཏུ་ཉམས་ལེན་མཛད་པས། གསང་བདེ་གཉིས་ཀྱི་ཞལ་གཟིགས་ཤིང་གྲུབ་པ་ཐོབ་
ཏེ༑ གོ་བརྒྱད་པ་ཤིང་ལུག་གི་དགུན་མཐའི་བཅུ་བདུན་ལ་ཁུ་ཙ་ལྷུང་གིར་དུ་འདས། ཚེ་
ལྷའི་རོལ་མོའི་སྒྲ་བསྒྲགས་ཏེ་མེ་ཏོག་གི་ཆར་བབས་ཤིང་གདུང་རགས་པ་མ་བྱུང་བས་མཁའ་
སྤྱོད་དུ་བྱོན་པར་གྲགས་ཤིང་ཕྲ་བ་རིང་བསྲེལ་འོལ་མ་སེའི་མདོག་འདྲ་དམར་པོ་གསུམ་
བྱུང་བ་དེའང་ཕྱིས་སུ་སྒྲ་དང་བཅས་ནས་ནམ་མཁར་སོང་པར་བཤད་དོ། །
དེ་ལྟར་མདོ་སྨད་བླ་ཆེན་ལས་སྡོམ་པ་བླང་བའི་དགེ་འདུན་རྣམས་བོད་དབུས་གཙང་
དུ་བྱོན་ནས་དགེ་འདུན་དར་བ་དང་། སྟོད་མངའ་རིས་ནས་ལོ་ཆེན་ལས་མདོ་སྔགས་གཙང་
ཕྱོགས་སུ་དར་བ་ལ་ཕྱི་དར་ལ་བསྟན་པའི་མེ་རོ་སྨད་ནས་བསླངས་ཏེ་སྟོད་ནས་དར་བར་

ལོ་རྒྱུས་ཐོར་བུ། ༼ཆ༽ 675
གྲགས་སོ། །དེས་ན་བསྟན་པ་སྔ་དར་ལ་སློབ་དཔོན་ཞི་བ་འཚོ་དང་། རྒྱལ་པོ་སྲོང་བཙན་
སྒམ་པོ་དང་ཁྲི་སྲོང་སྡེ་བཙན་གཉིས་དང་། གྲུབ་ཆེན་པདྨ་སམ་བྷ་ཝའང་བོད་ལ་དྲིན་ཆེ་
བ་ལྟར། བསྟན་པ་ཕྱི་དར་ལ་བླ་ཆེན་དགོངས་པ་རབ་གསལ། ལོ་ཆེན་རིན་ཆེན་བཟང་
པོ༑ ཇོ་བོ་རྗེ། ཡེ་ཤེས་འོད། ཁུ་བོ་རྣམས་ཤིན་ཏུ་དྲིན་ཆེ་བར། སུམ་སྣ་མཁན་ཆེན་
གསུངས། ལྷག་པར། ཇོ་བོ་རྗེ་བོད་དུ་ཕེབས་ཁར་རྗེ་བཙུན་སྒྲོལ་མ་དང་། ཇོ་བོ་རྗེའི་བླ་
མ་པཎྜི ཏ་ཧ་ལ་ནག་པོ་ཞུས་པ་གཉིས་ཀྱི་ཇོ་བོ་ཁྱོད་བོད་དུ་ཕེབས་ན། ཕ་ལས་བུ་རྫིག ། བུ་
ལས་ཚ་བོ་རྫིག ། ཚ་བོ་ལས་ཡང་ཚ་རྫིག །ཡང་ཚོ་ལས་གསུམ་ཚ་རྫིག་པ་འོང་། ཞེས་
ལུང་བསྟན་པ་བཞིན། ཇོ་བོ་རྗེའི་འཕྲིན་ལས་བཀའ་གདམས་ཅེས་བྱ་བའི་གདམས་པ་ཇི་
ལྟར་ཡིན་པའི་ཚུལ་ནི། རྒྱལ་བའི་བཀའ་ལས་ཡི་གེ་གཅིག་ཀྱང་བཞག་ཏུ་མེད་པར་གདམས་
ངག་ཏུ་གོ་བ་ལ་བཀའ་གདམས་པ་ཞེས་དགེ་བཤེས་སྤྱན་ལྔ་རིན་ཆེན་འཕེལ་གྱི་གསུངས། དེས་
ན་སངས་རྒྱས་ཀྱི་བཀའ་སྡེ་སྣོད་གསུམ་གྱི་ཚིག་དོན་མ་ལུས་པ། སྐྱེས་བུ་གསུམ་གྱི་ལམ་
གྱི་རིམ་པར་བསྡུས་ནས་ཉམས་སུ་ལེན་་པས་པས་ན་ན་བབཀའ་གདམས་པ། ཞེས་འབྲོམ་སྟོན་པ་
རིན་པོ་ཆེའི་ཞལ་ནས། ངོ་མཚར་བཀའ་ནི་སྡེ་སྣོད་གསུམ་པོ་ཏི། །གདམས་པ་སྐྱེས་བུ་
གསུམ་གྱིས་མཛད་པ་ཡིས། །བཀའ་གདམས་རིན་ཆེན་གསེར་གྱི་ཕྲེང་བ་འདི། །འགྲོ་བ་
གང་གིས་བགྲངས་ཀྱང་དོན་ཡོད་འགྱུར། །ཞེས་གསུངས་པ་ལྟར། སངས་རྒྱས་ཀྱི་བསྟན་
པའི་སྙིང་པོ་སྡོམ་པ་གསུམ་ལ་རབ་ཏུ་གནས་ཤིང༌། མདོ་སྔགས་ཟུང་འབྲེལ་དུ་ཉམས་སུ་
ལེན་པའི་གདམས་ངག་ཁྱད་པར་ཅན་བཀའ་གདམས་པའི་ལམ་སྲོལ་ཡིད་བཞིན་དབང་གི་
རྒྱལ་པོ་དེ་ཉིད་ཇོ་བོ་རྗེ་དཔལ་མར་མེ་མཛད་ནས་དབུ་བརྙེས། འབྲོམ་སྟོན་པ་རིན་པོ་ཆེས་
སྲོལ་ཕྱེ། དགེ་བཤེས་སྐུ་མཆེད་གསུམ་གྱིས་སྤེལ་པར་མཛད། གླང་ཤར་གཉིས་དང་བྱ་
ཡུལ་བ་སོགས་བཀའ་གདམས་གོང་མའི་དགེ་བའི་བཤེས་གཉེན་རྣམས་ཀྱིས་ཆེས་རྒྱས་པར་
མཛད་པ་ནས་དུས་ད་ལྟའི་བར་གནས་པ་དེ་ལ།

sis ༼ ཆ༽ ལོ་རྒྱུས་ཐོར་བུ།
ས་རྙིང་བཀའ་དགེ་ཞེས་མིང་མི་འདྲ་མང་པོ་གྲགས་པ་དེ་དག་སངས་རྒྱས་ཀྱི་འཕྲིན་
ལས་ཇོ་བོ་དཔལ་ལྡན་ཨ་ཏི་ཤ་བརྒྱུད་ནས་བོད་དུ་ཕེབས་པ་ལ་བརྟེན་ནས་དར་པ་ཤ་སྟག་
རེད། རྙིང་མའི་ཆོས་ལུགས་དེ་ལ་བརྟེན་ནས་རྒྱས་པར་དར་བའི་ཚུལ་གོང་དུ་མཁས་དབང་
ཀློང་ཆེན་པའི་ལོ་རྒྱུས་ཅུང་ཙམ་བཤད་པ་ལས་ཤེས་པར་བྱའོ། །བཀའ་བརྒྱུད་པའི་མེས་
པོ་ལྷོ་བྲག་མར་པ་ལོ་ཙཱ་རྒྱ་གར་དུ་ལན་ཕྱི་མ་འབྱོན་དུས་ཇོ་བོ་རྗེ་ལས་གདམས་པ་གསན་
པ་དང་། མཉམ་མེད་དྭགས་པོ་ལྷ་རྗེས་ཇོ་བོ་རྗེའི་དངོས་སློབ་དགེ་བཤེས་རྣལ་འབྱོར་པ་
ཆེན་པོའི་སློབ་མ་དགེ་བཤེས་རྒྱ་ཡོན་བདག་ལས་བཀའ་གདམས་གསན། དེ་རྗེས་རྗེ་བཙུན་
མི་ལ་རིན་པོ་ཆེ་ལས་ཕྱག་ཆེན་གསན་ནས་བཀའ་ཕྱག་ཆུ་བོ་གཉིས་འདྲེས་ཀྱི་གདམས་པ་
ཁྱད་པར་ཅན་ལམ་རིམ་ཐར་རྒྱན་མཛད། དེ་ཉིད་ཀྱི་དངོས་སློབ་འགྲོ་མགོན་ཕག་མོ་གྲུབ་
པས་དགེ་བཤེས་དོལ་པའི་སྐུ་དྲུང་ནས་བཀའ་གདམས་གསན་ཅིང་བསྟན་རིམ་གྱི་བསྟན་
བཅོས་ཀྱང་མཛད། སྐྱོབ་པའཇིག་རྟེན་མགོན་པོས་དགེ་བཤེས་གླང་ལུང་པ་རྡོ་རྗེ་སེང་གེ་
ལས་བཀའ་གདམས་གསན། སྟག་ལུང་ཐང་པ་ཆེན་པོ་དགེ་བཤེས་འཆད་ཀ་པ་ལས་བཀའ་
གདམས་གསན། ཀརྨ་པ་དུས་གསུམ་མཁྱེན་པས་དགེ་བཤེས་ཤ་ར་པའི་སློབ་མ་རྣལ་འབྱོར་
པ་ཤེས་རབ་རྡོ་རྗེ་ལས་བཀའ་གདམས་པའི་གདམས་ངག་ཞུས། སྤྱོད་ཕྱོགས་ཀྱི་ཉམས་ལེན་
ཐམས་ཅད་བཀའ་གདམས་ལུགས་བཞིན་མཛད་པས། དེས་ན་བཀའ་བརྒྱུད་པའི་ཆོས་ཀྱི་
སྙིང་པོ་ཕྱག་ཆེན་དང་། ཆོས་དྲུག་གི་གདམས་པ། ཐེག་པ་ཆེན་པོའི་ཆོས་རྒྱུན་བྱང་ཆུབ་
སེམས་ཀྱི་མན་ངག་རྣམས་བཀའ་གདམས་པའི་ཆོས་རྒྱུད་ལས་བྱུང་བ་ཁོ་ནའོ། །འཇམ་
དབྱངས་ས་པཎ་གྱིས་དགེ་བཤེས་སྣེའུ་ཟུར་པའི་སློབ་མ་སྤྱི་པོ་ལྷས་པ་ལས་བཀའ་གདམས་
པའི་མན་ངག་གསན་ཅིང་། ཁོང་གི་གསུང་རབ་རྣམས་སུ་ཐེག་ཆེན་གྱི་ཉམས་ལེན་ཐམས་
ཅད་བཀའ་གདམས་ལུགས་ཁོ་ན་མཛད། དེའི་རྗེས་འབྲང་གི་མཁས་པ་རྣམས་ཀྱང་སྲོལ་
དེ་བཞིན་བྱེད་དོ། །དགེ་ལུགས་པའི་སྲོལ་ཉིད་ཀྱང་བཀའ་གདམས་པའི་རྣམ་ཐར་བཞིན་

677
ལོ་རྒྱུས་ཐོར་བུ། ༼ ཆ༽
བཞག་ལ། དབུ་མའི་ལྟ་བ་དང་བྱམས་སྙིང་རྗེ་བྱང་ཆུབ་ཀྱི་སེམས་དང་། གསང་སྔགས་
ཀྱི་ཉམས་ལེན་རྣམས་ཀྱང་དེ་གཞིར་བཞག་པས་བཀའ་གདམས་ལས་མ་འདས་ལ། དེ་ལ་
བཀའ་གདམས་གསར་པའི་ཐ་སྙད་མཛད་དོ། །ཅེས་ཐུའུ་བཀྭན་རིན་པོ་ཆེས་གསུངས། མདོ་
མྱང་འདས་ལས། ཇི་ལྟར་མར་དང་ཁ་ར་དང༌། །མར་གྱི་སྙིང་པོ་ལ་སོགས་པ། །འཐུངས་
ཏེ་ཞུ་ན་སྨན་དུ་འགྱུར། །མ་ཞུ་བ་ནི་དུག་ཅེས་བྱ། །ཤིན་ཏུ་རྒྱས་པའང་དེ་བཞིན་ཏེ། །མཁས་
པ་དག་གིས་བདུད་རྩིར་འགྱུར། །གླེན་པས་སངས་རྒྱས་རང་བཞིན་དག །མི་ཤེས་པ་ཡིས་
དུག་ཏུ་འགྱུར། །ཞེས་དང་། །རྗེའི་བསྟོད་འགྲེལ་ལས། དཔེར་ན་འཇིག་རྟེན་ན་མི་གཉིས་
གྲོང་ཁྱེར་ཞིག་རྒྱུས་ཡོད་པ་འདྲ་ཡང་། དེའི་ལོ་རྒྱུས་གཞན་ལ་བཤད་པའི་ཚེ་བརྗོད་ཚུལ་
མཁས་མི་མཁས་ཀྱི་དབང་གིས་གོ་བ་སྐྱེད་ལུགས་སྣ་ཚོགས་འོངས་པ་ལྟར། རང་གིས་ལྟ་
བ་རྙེད་ཀྱང་གཞན་ལ་དེའི་གོ་བ་ཕྱིས་ཕྱིན་པ་སྐྱེད་མི་ཐུབ་པའང་ཡོད་ལ། ཡང་ན་དམ་པ་
འགའ་ཞིག་གནས་སྐབས་ཀྱི་གདུལ་བྱ་དེའི་རྒྱུད་ཚོད་གཟིགས་ནས་དེའི་ཐད་ཀའི་གདམས་
ངག་རེ་ཕོག་པ་གདུལ་བྱ་གཞན་དག་གི་རྒྱུད་ལ་མི་འཚམ་པ་དང་། སྐབས་འགར་རང་རང་
གི་ཐུགས་ལ་འཁྲུངས་པའི་རྟོགས་པ་ཁྱད་པར་ཅན་གྱི་ཉམས་མྱོང་དང་། རྫོགས་རིམ་སོགས་
ས་མཐོན་པོའི་སྐབས་ཀྱི་ལམ་ཉམས་སུ་ལེན་ཚུལ་དམིགས་བསལ་ཅན་འགའ་ཞིག་གསུངས་
པའང་ཡོད། གསུངས། མདོར་བསྡུས་ན། ཇི་ལྟར་ནད་པ་ན་པ་ན། །སྨན་པས་སྨན་ནི་
སྟེར་བ་བཞིན། །གདུལ་བྱ་སོ་སོའི་ཁམས་དང་མཐུན་པའི་ཆོས་གསུངས་པ་མཁས་པའི་
ཁྱད་ཆོས་བླ་ན་མེད་པ་ཡིན་ནོ། ། སྨན་པས་ནད་པ་གཅིག་ལ་སྨན་ཐམས་ཅད་སྟེར་ན་
རུང་ངོ་། །སངས་རྒྱས་ཀྱི་འཕྲིན་ལས་གདུལ་བྱའི་རྒྱུད་ལ་འཇུག་པ་ལ། བརྒྱུད་པ་བར་
མ་ཆད་དགོས་པའི་ཚུལ་རྣམས་རགས་བསྡུས་ཙམ་ཞིག་དེ་དག་ལ་བརྟེན་ནས་ཤེས་པར་བྱའོ།།
ཇོ་བོ་རྗེ་ནི་བོད་ཀྱི་ཡུལ་དུ་རྒྱལ་པའི་འཕྲིན་ལས་བྱེད་པ་པོ་དྲིན་ཆེན་ཞིག་ཡིན། རྒྱས་པར་
དེ་ཉིད་ཀྱི་རྣམ་ཐར་ལས་ཤེས་པར་བྱའོ། །ཀླུའི་རྒྱལ་པོ་རྔ་སྒྲའི་ཚིགས་བཅད་ལས། རྒྱ་

678
 ༼ཆ༽ ལོ་རྒྱུས་ཐོར་བུ།
མཚོ་དང་ནི་རི་རབ་དང་། ། ས་རྣམས་བདག་གི་ཁུར་མིན་གྱི། ། བྱས་པ་མི་གཟོ་གང་ཡིན་
པ༑ ༑དེ་ནི་བདག་གི་ཁུར་ཆེན་ཡིན། །མི་གང་སེམས་ནི་མི་རྒོད་ཅིང་། །བྱས་པ་གཟོ་
དང་བྱས་པ་ཚོར། །བྱས་པ་ཆུད་གཟོན་མི་བྱེད་པ། །དེ་དག་མཁས་པས་རབ་ཏུ་བསྔགས།།
ཅེས་གསུངས། གསེར་གླིང་རྒྱལ་པོའི་ས་སྐྱོང་བླ་མ་ལས། །བྱང་ཆུབ་སེམས་ཀྱི་བདུད་
རྩི་སྨན་བླངས་ནས། །འགྲོ་བ་ཀུན་ལ་ཕན་པར་མཛད་པ་ཡི། །དཔལ་ལྡན་ཨ་ཏི་ཤ་ལ་
གསོལ་བ་འདེབས། །ཅེས་སོ། ། སྙིང་རྗེ་པདྨ་དཀར་པོའི་མདོ་ལས། དགེ་བསྙེན་ཆོས་
འཕེལ་ཞེས་བྱ་བས་ངའི་བསྟན་པ་འདི་རྒྱ་ཆེར་རྒྱས་པར་བྱེད་པར་འགྱུར་རོ། །ཞེས་དང༌།
ཨུ་པ་སི་ཀས་དེ་རིང་སླེབ་བོ་ཞེས། །ཅེས་པ་རྣམས་ལས་འབྲོམ་སྟོན་པ་རྒྱལ་བའི་འབྱུང་
གནས་ཀྱི་ཆེ་བ་ཤེས་པར་བྱའོ། །ཇོ་བོ་རྗེའི་ཞལ་ནས། ངེད་རྒྱ་གར་ན་དོ་གལ་ཆེན་པོའམ་
བྱ་བ་གློ་བུར་བ་བྱུང་ན་སྡེ་སྣོད་འཛིན་པ་རྣམས་འཚོགས་ནས་སྡེ་སྣོད་གསུམ་དང་མི་འགལ་
ལམ་སྡེ་སྣོད་གསུམ་ནས་མ་བཀག་གམ། ཞེས་གཏན་ལ་ཕབ་ནས་དེའི་སྟེང་དུ་འཇོག་པ་
ཡིན། ངེད་བྲི་ཀ་མ་ལ་ཤཱི་ལ་པ་ལ་དེའི་སྟེང་དུ་བྱང་སེམས་ཀྱི་སྤྱོད་པ་ནས་མ་བཀག་གམ་
དེ་དང་མི་འགལ་ལམ་བྱ་བ་ཅིག་ཡོད་ལ་མདུན་མའི་ཞབས་འདུལ་བ་འཛིན་པས་འཇུག་པ་
ཡིན། གསུངས། རྒྱལ་སྲས་ཆེན་པོ་ཇོ་བོ་རྗེ་འཁྲུངས་ནས་ཟླ་བ་བཅོ་བརྒྱད་ལོན་ཙམ་སྐབས་
གསུངས་པའི་ཚིག་ནི། འདི་དག་བདག་བཞིན་ཕ་མ་ཕུན་ཚོགས་ཤིང་། །རྒྱལ་སྲིད་མངའ་
ཐང་བསོད་ནམས་འབར་བ་ཡི། ། མི་དབང་སྲས་ཀྱི་ཐུ་བོར་རབ་བསྐྲུན་ཏེ། །རྒྱལ་སྲིད་
དམ་པའི་ཆོས་ཀྱི་འཚོ་བར་ཤོག །ཅེས་གཙུག་ལག་ཁང་བི་མ་ལ་པུ་རིའི་ལམ་དུ་གྲོང་ཁྱེར་
གྱི་སྐྱེ་བོ་རྣམས་ལ་གསུངས། དེ་ནས་གཙུག་ལག་ཁང་དུ་ཕེབས་ནས། བདག་ནི་དལ་འབྱོར་
མི་དབང་ལུས་ཐོབ་ཅིང་། །སྐྱོན་མེད་དབང་པོ་དཀོན་མཆོག་གསུམ་མཐོང་ཞིང་། །རྟག་
ཏུ་གུས་པས་དཀོན་མཆོག་སྤྱི་བོར་བླང་། །དེ་རིང་ཉིད་ནས་སྐྱབས་གནས་མཛད་དུ་གསོལ།།
ཞེས་སོགས་གསུངས་ཞེས་སོ། །བོད་གངས་ཅན་ཆོས་ལྡན་གྱི་ཞིང་ཁམས་སུ་མཆོག་གི་སྤྲུལ་

ལོ་རྒྱུས་ཐོར་བུ། ༼ཆ༽ 679
སྐུ་བྱོན་པའི་དུས་བྱུང་འདུག་མདོ་ས་པ་ཤོག་གྲངས་༡༢ ན། སངས་རྒྱས་ཤཱ ཀྱ་ཐུབ་པ་མཚོ་
མ་དྲོས་པར་དངོས་སུ་བྱོན་པའི་ལོ་རྒྱུས་ཡོད། སྔར་བཤད་ཟིན།
མཁར་གསིལ་གྱི་མཚོན་དོན་ནི། ཡས་མས་ཀྱི་ལྕགས་གཉིས་དང་བར་གྱི་ཤིང་
སྟེ་གསུམ་གྱིས་བསླབ་པ་གསུམ་མཚོན། སྟེང་ཟུར་བརྒྱད་ཀྱིས་འཕགས་ལམ་ཡན་ལག་
བརྒྱད་མཚོན། སྨན་ཟུར་བདུན་གྱིས་བྱང་ཆུབ་ཀྱི་ཡན་ལག་བདུན་མཚོན། རཱ་བཞིས་
བདེན་པ་བཞི་མཚོན། རྭ་རེ་རེ་ལ་ཨ་ལོང་གསུམ་གསུམ་སྟེ་བཅུ་གཉིས་ཀྱིས་གསུང་རབ་
ཡན་ལག་བཅུ་གཉིས་མཚོན། རྭ་དང་རྩེ་མོའི་མཆོད་རྟེན་གཉིས་ཀྱིས་ཆོས་ཀྱི་སྐུ་དང་གཟུགས་
ཀྱི་སྐུ་གཉིས་མཚོན། རྟིང་པའི་རྒྱ་མདུད་ནི་ངན་སོང་གི་སྒོ་འགགས་པ་མཚོན། བར་གྱི་
ལྕགས་ཀྱུས་ངན་སོང་གི་གནས་ནས་འགྲོ་བ་འདྲེན་པ་མཚོན། དེ་ལ་དབྱེ་བ་གསུམ་ཡོད་
པ་སྔར་གསུམ་ཚན་སྐབས་སུ་བཤད་ཟིན།
འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པས་འབྲས་སྤུངས་དགོན་པ་བཏབ།
བྱམས་ཆེན་ཆོས་རྗེས་ཤཀྱ་ཡེ་ཤེས་སེར་ར་དགོན་པ་བཏབ། རྗེ་དགེ་འདུན་གྲུབ་པས་བཀྲ་
ཤིས་ལྷུན་པོ་བཏབ། ཆོས་རྗེ་ཤེས་རབ་སེང་གེས་རྒྱུད་སྨད་བཙུགས། མཁས་པ་དེ་དག་
བཞི་ལ་རྗེ་རིན་ཆེའི་སློབ་མ་འཕྲིན་ལས་ནམ་མཁའ་དང་མཉམ་པ་བཞི་ཟེར། ཆོས་གྲྭ་ཆེན་
པོ་དེ་དག་གི་གྲྭ་ཚང་སོ་སོའི་ཡིག་ཆ་མཛད་པ་པོ་རྣམས་ཀྱི་མཚན་ཐོ་ནི། འབྲས་སྤུངས་
སྒོ་མང་གྲྭ་ཚང་ཀུན་མཁྱེན་འཇམ་དབྱངས་བཞད་པའི་ཡིག་ཆ་གྲྭ་ཚང་དེ་ཉིད་ཀྱི་འདུ་ཁང་
ལ་སྒོ་གཉིས་ཡོད་པ་གྲྭ་ཚང་གཞན་རྣམས་ཀྱི་འདུ་ཁང་དང་འདྲ་ཡང་སྒོ་མང་གྲྭ་ཚང་ཞེས་
བརྗོད་པའི་རྒྱུ་མཚན་ནི། བར་སྐབས་ཤིག་ལ་གྲྭ་ཚང་དེ་ཉིད་ཀྱི་གྲྭ་བའི་ནང་ནས་སྟོང་ཉིད་
རྟོགས་པ་ཤིན་ཏུ་མང་པོ་བྱུང་འདུ་ཁང་གི་བརྩིགས་པ་ལ་ཐོགས་མེད་དུ་ཕེབས་མཁན་མང་
པོ་བྱུང་བས་དེ་ནས་སྒོ་མང་གྲྭ་ཚང་ཞེས་གྲགས་པ་རེད་ཟེར། དེའི་སྔོན་དབུ་ཕར་གྲྭ་ཚང་
ཟེར་གྱི་ཡོད་ཟེར། ཡང་རྗེ་འཇམ་དབྱངས་ཆོས་ཀྱི་རྗེ་བཀྲ་ཤིས་དཔལ་ལྡན་པ་ཆེན་པོས་

ss)
 ༼ཆ༽ ལོ་རྒྱུས་ཐོར་བུ།
ཆོས་སྡེ་ཆེན་པོ་དཔལ་ལྡན་འབྲས་དཀར་སྤུངས་པ་ཕྱག་འདེབས་གནང་ནས། མཚན་ཉིད་
ཀྱི་འཆད་ཉན་རྒྱ་ཆེར་མཛད། མི་རིང་པར་གྲྭ་ཚོགས་ཆེས་ཆེར་འཕེལ་བར་མུས་སྲད་པ་
གྲགས་པ་རིན་ཆེན་ཟུར་ཆོས་པ་བསྐོས་ཏེ་གཞུང་བཤད་མཛད་པས་གྲྭ་ཚང་ཞིག་ཆགས། དེའི་
སྤྱན་ལྟོས་ཀྱིས་གདན་ས་འདི་དང་གདན་ས་གཞན་དུ་གྲྭ་ཚང་གཞན་དང་གཞན་ཚུགས་ཏེ་
འཆད་ཉན་གྱི་སྒོ་ཕྱེས་པ་ལྟ་བུར་གྱུར་པའི་ཐོག་མའི་གྲྭ་ཚང་ལ་བཀྲ་ཤིས་སྒོ་མང་གྲྭ་ཚང་
ཞེས་མཚན་དུ་ཆགས། གྲྭ་ཚང་འདིའི་མཁས་གྲུབ་ཆེན་པོ་མུས་སྲད་པ་བློ་གྲོས་རིན་ཆེན་
གྱིས་སེར་བྱེས་གྲྭ་ཚང་འཛུགས་པ་སོགས་ཀྱིས་གྲྭ་ཚང་འདི་གདན་ས་གསུམ་གྱི་གྲྭ་ཚང་རྒན་
ཤོས་དང་། ཐམས་ཅད་ཀྱི་གྲལ་འགོས་འབྱུང་བའང་དེ་ཡིན་ཞེས་གསུང་རྒྱུན་ལ་ཡོད། སྒོ་
མང་གྲྭ་ཚང་གི་མཚན་ཐོ་བགྲེས་པས་སྐུ་གཟན་སེར་པོ་བཞེས་ཀྱི་ཡོད། གཟན་སེར་པོ་དེ་
འབྲས་སྤུངས་སྤྱི་སོ་ནས་འབུལ་གྱི་རེད། འབྲས་སྤུངས་བློ་གསལ་གླིང་གྲྭ་ཚང་དང་། དགའ་
ལྡན་ཤར་རྩེ་གྲྭ་ཚང་གཉིས་པཎ་ཆེན་བསོད་ནམས་གྲགས་པའི་ཡིག་ཆ་ཡིན། སེར་བྱེས་
གྲྭ་ཚང་རྗེ་བཙུན་ཆོས་ཀྱི་རྒྱལ་མཚན་གྱི་ཡིག་ཆ་རྗེ་བཙུན་ཆོས་ཀྱི་རྒྱལ་མཚན་ནི་བཀྲ་ཤིས་
ལྷུན་པོར་སློབ་གཉེར་གནང་བ་ཞིག་རེད། སེར་སྨད་གྲྭ་ཚང་མཁས་གྲུབ་བསྟན་དར་པའི་
ཡིག་ཆ། དགའ་ལྡན་བྱང་རྩེ་གྲྭ་ཚང་མཁས་གྲུབ་ཁྱུང་ཕྲུག་བྱམས་པ་བཀྲ་ཤིས་དང་། པཎ་
ཆེན་བདེ་ལེགས་ཉི་མ་གཉིས་ཀྱི་ཡིག་ཆ་པཎ་ཆེན་བདེ་ལེགས་ཉི་མ་དེ་རྗེ་བཙུན་ཆོས་ཀྱི་རྒྱལ་
མཚན་གྱི་དངོས་སློབ་ཡིན། འབྲས་སྤུངས་བདེ་ཡང་ཡངས་གྲྭ་ཚང་ཤངས་པ་ཀུན་མཁྱེན་
མཆོག་ལྷ་འོད་ཟེར་དང་། རྒྱལ་དབང་ལྔ་པ་ཆེན་པོའི་ཡིག་ཆ་གཉིས། སྟག་ཚང་ར་བ་
སྟོད་གྲྭ་ཚང་ཤངས་པ་ཀུན་མཁྱེན་མཆོག་ལྷ་འོད་ཟེར་གྱི་ཡིག་ཆ། བཀྲ་ཤིས་ལྷུན་པོ་ཐོས་
བསམ་གླིང་གྲྭ་ཚང་མཁས་དབང་ཆོས་འབྱོར་དཔལ་བཟང་གི་ཡིག་ཆ། བཀྲ་ཤིས་ལྷུན་
པོ་དཀྱིལ་ཁང་གྲྭ་ཚང་པཎ་ཆེན་ཤནྟི་པ་བློ་གྲོས་རྒྱལ་མཚན་གྱི་ཡིག་ཆ། བཀྲ་ཤིས་ལྷུན་
པོ་ཤར་རྩེ་གྲྭ་ཚང་མཁས་པ་ལེགས་པ་དོན་གྲུབ་ཀྱི་ཡིག་ཆ། དྭགས་པོ་གྲྭ་ཚང་དྭགས་ཉག་

ལོ་རྒྱུས་ཐོར་བུ། ༼ཆ༽ ss1
རིག་པའི་རལ་གྲི་བློ་གྲོས་ལེགས་འཕེལ་དང་བྱམས་པ་བསྟན་འཕེལ་གཉིས་ཀྱི་ཡིག་ཆ། མངའ་
རིས་གྲྭ་ཚང་པཎ་ཆེན་ཤནྟི་པ་བློ་གྲོས་རྒྱལ་མཚན་དང་འོག་ཁ་རྗེ་དྲུང་བློ་བཟང་འཕྲིན་ལས་
གཉིས་ཀྱི་ཡིག་ཆ། རྗེ་སྐུ་འབུམ་བྱམས་པ་གླིང་ཀུན་མཁྱེན་འཇམ་དབྱངས་བཞད་པའི་ཡིག་
ཆ༑ བླ་བྲང་བཀྲ་ཤིས་འཁྱིལ་ཀུན་མཁྱེན་འཇམ་དབྱངས་བཞད་པའི་ཡིག་ཆ། སོག་ཡུལ་
གྱི་དགོན་པ་རྣམས་ཀྱི་ཡིག་ཆ་རྣམས་དང་དགོན་པ་སོ་སོའི་མཚན་དང་གྲྭ་བའི་གྲངས་རྣམས་
གཞན་དུ་བཤད་ཟིན། །དཀོན་བརྩེགས་ལས། སངས་རྒྱས་མི་རོ་གྷན་དྷ་བསྟན་པ་ལ། དབུ་
མའི་ལྟ་བ་མི་འདྲ་བ་གཉིས་བཤད། གྲུབ་མཐའ་ཕྱོགས་གཉིས་གྱེས་ནས་རྩོད་པ་དྲག་པོ་བྱུང་
བས་ཐམས་ཅད་ལྟ་བའི་བག་ཆགས་ཐེབ་པས་སངས་རྒྱས་ཀྱི་འཕྲིན་ལས་སོ། །ཞེས་གསུངས།
དེ་བཞིན་མཁས་པ་འགྲན་བྲལ་གཉིས་དོན་གཅིག་ལ་མི་འདྲ་བ་གཉིས་བཤད་པ། དཔེར་
ན༔ སེ་འབྲས་དགེ་གསུམ་གྱི་ཡིག་ཆ་ལ་ཉན་རང་ལ་སྙིང་རྗེ་ཆེན་པོ་ཡོད་མེད་སྣ་ཚོགས་
བཤད་པ་ལྟ་བུའོ། །སློབ་དཔོན་དཔའ་པོས། ཆེན་པོ་རྣམས་ནི་དགའ་བ་བསྐྱེད། །བར་པ་
རྣམས་ཀྱི་བློ་ཡང་སྤེལ། །ཐ་མའི་རབ་རིབ་བསལ་མཛད་ཕྱིར། །གསུང་འདི་སྐྱེ་བོ་ཀུན་
ལ་སྨན། ཞེས་གསུངས།
རྒྱ་གར་བྱང་ཕྱོགས་ཨསྨྲ་པར་ཎྜ་ཞེས་བྱ་བ་ཁ་ཆེའི་ནུབ་ཐོ་གར་དང་ཉེ་བའི་ཕྱོགས་
ཤིག་ཏུ་ཁྱིམ་བདག་ཛ་ཊི་ཞེས་བྱ་བས། ནུབ་ཕྱོགས་མ་རུའི་ཡུལ་ནས་བྱེ་བྲག་ཏུ་སྨྲ་བའི་
བཙུན་པ་དབྱིག་བཤེས་དང་། ཐོ་གར་གྱི་བཙུན་པ་དབྱངས་སྒྲོགས་གཉིས་ཡུལ་དེར་སྤྱན་
དྲངས། དགེ་སློང་འབུམ་ཕྲག་གསུམ་ལོ་བཅུ་གཉིས་སུ་མཆོད་པར་བྱས་པ་ཡིན་པར་ཏཱ་
ར་ནཱ་ཐས་གསུངས། རྗེ་ཙོང་ཁ་པ་ཆེན་པོས། དེ་ལྟར་གསུངས་པའི་ཀུན་གཞི་ལ། །དབྱིག་
བཤེས་མིའུ་ཐུང་དབྱངས་སྒྲོགས་གསུམ། །ཞེས་གསུངས་པའི་དབྱིག་བཤེས་དང་དབྱངས་
སྒྲོགས་དེ་གཉིས་ཡིན་ནམ་དཔྱད། ནུབ་ཕྱོགས་ཨེ་རང་ལའང་སངས་རྒྱས་ཀྱི་ཆོས་དར་
པའི་ལོ་རྒྱུས་ཡོད་པས། སྒྲ་མི་སྙན་པ་མ་གཏོགས་པའི་གླིང་གསུམ། གསུངས་པའོ། །ཨེ་

682
 ༼ཆ༽ ལོ་རྒྱུས་ཐོར་བུ།
རང་གི་སྨན་པ་གཅིག་རྒྱལ་པོ་སྲོང་བཙན་སྒམ་པོའི་སྐབས་བོད་ལ་ཡོང་བའི་གཏམ་ཐོས།
མདོ་མྱང་འདས་ཀ་པ་ཤོག་གྲངས་ ༣༧༨ རིགས་ཀྱི་བུ། དེའི་ཚེ་ན་ངས་ནོར་སྲུང་
བའི་བ་གླང་འདུལ་བའི་ཕྱིར་བྱམས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་
ཕྱག་བརྒྱང་སྟེ་བསྟན་པས་སོར་མོ་ལྔ་ལས་སེང་གེ་ལྔ་སྣང་བར་གྱུར་ཏོ། །བ་གླང་གིས་དེ་
མཐོང་ནས་ཤིན་ཏུ་སྐྲག་པས་བཤང་གཅིའང་ཤོར་ཏེ། ལུས་ས་ལ་བརྡབས་ནས་ངའི་ཞབས་
ལ་གུས་པར་བྱས་སོ། །རིགས་ཀྱི་བུ། དེའི་ཚེ་སོར་མོ་ལྔ་ལ་ཡང་དག་པར་སེང་གེ་མེད་
ཀྱང་བྱམས་པ་བསྒོམས་པའི་དགེ་བའི་རྩ་བའི་མཐུས་དེ་དག་བཏུལ་བར་གྱུར་ཏོ། །ཞེས་
གསུངས། བྱམས་པ་སྒོམ་པའི་ཕན་ཡོན་གསུངས། སྙིང་རྗེ་སྒོམ་པའི་ཕན་ཡོན་ནི་འཕགས་
པ་ཐོགས་མེད་ཀྱི་བྱུང་བ་དང་། རྒྱལ་རོང་ཤར་བ་རིན་པོ་ཆེས་འབྲོམ་སྟོན་གནས་བརྟན་
འདུལ་བ་ལྟ་བུའོ། །
འཇམ་མགོན་ས་སྐྱ་པཎ་ཆེན་ཀུན་དགའ་རྒྱལ་མཚན་དཔལ་བཟང་པོའི་སྙན་པའི་
གྲགས་པ་རྒྱ་བོད་ཧོར་གསུམ་རྒྱ་གར་ཤར་ནུབ་ཀུན་ཏུའ ང་ཁྱབ་པའི་ཚེ། འཕྲོག་བྱེད་དགའ་
བ་ལ་སོགས་པའི་ཕྱི་རོལ་པའི་པཎྜིཏ་རྣམས་ཕྲག་དོག་གིས་མ་བཟོད་པར་རྩོད་པར་བརྩམས་
ཏེ༑ འཕྲོག་བྱེད་དགའ་བ་མང་ཡུལ་སྐྱིད་གྲོང་དུ་ཉི་མ་བཅུ་གསུམ་རིང་ས་སྐྱ་པཎ་ཆེན་
དང་རྩོད་པ་མཛད་པས། ཕྱི་རོལ་པ་རྣམས་ཕམ་ཞིང་། བདག་ཉིད་ཆེན་པོ་འདིར་ཕྱག་
དཔུང་གཡས་པར་རྗེ་བཙུན་འཇམ་པའི་དབྱངས་མངོན་སུམ་དུ་བྱོན་ནས་རྩོད་གྲོགས་མཛད།
དེའི་ཚེ་འཕྲོག་བྱེད་དགའ་བས། ཁྱེད་མིན་ཁྱོད་ཀྱི་ཕྲག་པ་གཡས་པ་ཡི། །དམར་སེར་
རལ་གྲི་ཅན་དེ་མ་ཐུབ་པས། །དེ་བས་ཁྱོད་རྒྱལ་ང་ནི་ཕམ་པར་གྱུར། །ཞེས་ཟེར་ཞིང་
ནམ་མཁའ་ལ་འཕུར་ནས་འགྲོ་བར་བརྩམས་པ་ན། ས་པཎ་རང་ཉིད་ཀྱི་ཕྱག་གཡས་པའི་
ཐོལ་མོ་ས་ལ་བརྡབས་པས་བཀུག་པ་དང་། དཔའ་ལྡན་གྲུབ་ཐོབ་འདར་འཕྱར་པས་ཀྱང་
རྫུ་འཕྲུལ་གྱིས་ནམ་མཁའི་དབྱིངས་མཐོན་པོ་ནས་བཀུག་སྟེ། བདག་ཉིད་ཆེན་པོའི་དྲུང་

ལོ་རྒྱུས་ཐོར་བུ། ༼ཆ༽ sss
དུ་རལ་པའི་ཁུར་བྲེག་ནས་རབ་ཏུ་བྱུང་ཞིང་། དེའི་ཚེ། རྒྱ་མཚོ་གོས་ཅན་རྒྱ་མཚོའི་མཐའ།།
ས་ཆེན་འདི་ན་ལྷ་ཆེན་པོ། །ཞེས་པ་ནས། ད་དུང་དུ་ཡང་མུ་སྟེགས་བྱེད། །ཐམས་ཅད་
ཆོས་ཀྱིས་ཕམ་པར་བྱས། །བདེ་བར་བཤེགས་པའི་བསྟན་པའི་ཚུལ། །ཀུན་དགའ་རྒྱལ་
མཚན་འཛིན་པར་ཤོག །ཅེས་པའི་བར་གྱི་ཚིགས་བཅད་རྣམས་གསུངས་ཤིང་། རལ་
པ་རྣམས་རྒྱལ་བའི་བསྟན་པ་ལ་བྱ་བ་མཛད་པའི་སྙན་གྲགས་ཀྱི་དྲིལ་རྔ་སྒྲོག་པའི་རྟེན་དུ།
ད་ལྟ་ཡང་དཔལ་ལྡན་ས་སྐྱའི་གཙུག་ལག་ཁང་གི་ཀ་རྒྱུན་ལ་ཡོད་དོ། །ཅེས་དཀའ་བཅུ་
པ་ཀུའུ་ཐི་ཚེ་འཕེལ་གྱིས་གསུངས། །ཤཱ ཀྱ་མཆོག་ལྡན་མི་ཕམ་ཕྱོགས་ལས་རྣམ་རྒྱལ་དེ།
འཕྲོག་བྱེད་དགའ་པའི་སྐྱེས་ཕྲེང་ཕྱི་མ་ཡིན་པར་མཁན་པོ་སངས་རྒྱས་བསྟན་འཛིན་ལགས་
ཀྱིས་གསུངས། གྲུབ་ཐོབ་འདར་འཕྱར་པའི་ཕུར་བུ་གཏེར་དུ་སྤས་པ། གྲུབ་ཆེན་དཔལ་
ཆེན་གཞོན་ནུ་རྡོ་རྗེས་གཏེར་ནས་བཏོན་ནས་རང་གི་ཐུགས་སྲས་མུ་སྲད་པ་ཀུན་མཁྱེན་བློ་
གྲོས་རིན་ཆེན་སེང་གེ་ལ་གནང་།
མུ་སྲིད་པ་ཀུན་མཁྱེན་བློ་གྲོས་རིན་ཆེན་སེང་གེ་དེ། འཇམ་དབྱངས་ཆོས་རྗེ་བཀྲ་
ཤིས་དཔལ་ལྡན་པ་དང་། སྒོ་མང་མཁན་ཆེན་གྲགས་པ་རིན་ཆེན་གཉིས་ཀྱི་དངོས་སློབ།
སྒོ་མང་གྲྭ་ཚང་གི་གྲྭ་བ་གནང་བྱས་བཞུགས་སྐབས། སེ་ར་སྔགས་པ་གྲྭ་ཚང་དུ་མཆོད་
མཇལ་ཕེབས་པ་ན། གནས་བརྟན་ཡན་ལག་འབྱུང་གི་འདྲ་སྐུས་གསུང་བྱོན་ཞིང་ལུང་བསྟན་
གནང་བ་ནི། བྱེས་པ་བྱེས་ནས་བྱོན་པ་ལེགས། །ཀུན་མཁྱེན་ཆེན་པོ་བྱོན་པ་ལེགས། །ཅེས་
སོགས་ལུང་བསྟན་པ་ན། ཀུན་མཁྱེན་ཆེན་པོ་དེ་ཉིད་ཀྱིས་དུས་ལ་འབབ་པར་དགོངས་ནས་
མི་རིང་པར་སེ་ར་བྱེས་གྲྭ་ཚང་ཕྱག་བཏབ། སེ་ར་བྱེས་གྲྭ་ཚང་ཕྱག་བཏབ་པར་ཕེབས་
ལམ་དུ་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པའི་གསོལ་འདེབས་བརྩམས་པ་ཡོན་
ཏན་དཀྱིལ་འཁོར་མ་ཞེས་པ་ཡོད་པ་དེ་ཡིན། ཡབ་ཀྱི་ཡི་དམ་རྟ་མགྲིན་ཡང་གསང་ཡི་
དམ་བསྟེན། ཡབ་ཀྱི་གཏེར་ནས་བཞེས་གནང་པའི་གྲུབ་ཐོབ་འདར་འཕྱར་པའི་ཕུར་བུ་

cs4
 ༼ཆ༽ ལོ་རྒྱུས་ཐོར་བུ།
ནང་རྟེན་དུ་བསྟེན་པ་སོགས་ཆ་ཁར་དགེ་བཤེས་བློ་བཟང་ཚུལ་ཁྲིམས་ཀྱི་གསུང་འབུམ་ལས་
ཤེས་པར་བྱའོ། །དེ་ནས་བཟུང་ད་ལྟའི་བར་སེར་བྱེས་གྲྭ་ཚང་སྒོ་མང་གྲྭ་ཚང་དང་འབྲེལ་
བ་ཆེན་པོ་ཡོད་པ་དེ་ཡིན་ནོ། ། བློ་གསལ་གླིང་གྲྭ་ཚང་སེར་བྱེས་གྲྭ་ཚང་དང་འབྲེལ་བ་ཆེན་
པོ་ཡོང་བ་ནི། བློ་གསལ་གླིང་གྲྭ་ཚང་གི་ཡིག་ཆའི་བདག་པོ་མཁས་པའི་དབང་པོ་པཎ་ཆེན་
བསོད་ནམས་གྲགས་པས་སློབ་གཉེར་སེར་བྱེས་གྲྭ་ཚང་ལ་གནང་པས་ཡིན་ནོ། །སེ་ར་
དགོན་པའི་ཚོགས་ཆེན་འདུ་ཁང་ཐོག་ཁའི་སྤྱན་རས་གཟིགས་ཕྱག་སྟོང་དེ་དགེ་སློང་མ་དཔལ་
མོའི་ཐུགས་དམ་གྱི་རྟེན་རེད་ཟེར།
སྔོན་གྱི་སྐྱེས་ཆེན་དམ་པ་རྣམས་ཀྱི་ཕྱག་ལེན། བོད་ལ་དགོན་སྡེ་རྙིང་པ་རྣམས་
དང་གདན་ས་སེ་འབྲས་དགེ་གསུམ་སོགས་ཀྱི་ཚོགས་ཆེན་འདུ་ཁང་དང་། གྲྭ་ཚང་སོ་སོའི་
འདུ་ཁང་དང་ཁམས་ཚན་དང་མི་ཚན་རྣམས་ཀྱི་འདུ་ཁང་གི་ཀ་རིང་དང་ཀ་ཐུང་གཉིས་
པར་གྱི་ཐོག་ཁ་ཤིང་གི་ཕྲན་མས་འགབ་ཤིང་། དེའི་སྟེང་པང་ལེབ་བཞག་པ་ནི་སྔ་མོའི་ལུགས་
སྲོལ་བཟང་པོ་ཞིག་ཡིན་ཟེར། ཇི་ལྟར་ཡིན་ཞེ་ན། ཤིང་ཕྲན་ནི་རྣམ་སྦྱར་གྱི་རི་མོའི་མཚོན་
དོན། སྡོམ་ཁྲིམས་གཙང་མ་དང་ནང་ཁྲིམས་བརྟན་པོ་ཡོང་བའི་རྟེན་འབྲེལ་དང་དགོས་
པ་ཅན། པང་ལེབ་ནི། ཆོས་པོ་ཏི་ཁ་ཕྱེ་བ་མཚོན་དོན་སློབ་གཉེར་འཕེལ་པའི་རྟེན་འབྲེལ་
ཡིན་ཟེར་ཕྱིས་འདྲ་ཆག་པོ་བྱས་པ་དེ་རྟེན་འབྲེལ་ལ་གནོད་པ་རེད་ཅེས་གྲྭ་བ་རྒན་པ་རྣམས་
ནས་གསུངས་པ་ཐོས།
བོད་ཀྱི་དགོན་པ་རྣམས་ཀྱི་རྟེན་གཙོ་ཕལ་ཆེ་བ་ལ་དུས་གསུམ་སངས་རྒྱས་ཉེ་སྲས་
བརྒྱད་ཀྱིས་སྐོར་བ་དང་། དགོན་པ་སོ་སོའི་བླ་རྒྱུད་དང་། ཡི་དམ་ཆོས་སྲུང་རྣམས་དང་།
ནང་སྒོའི་གཡས་གཡོན་དུ་རྟ་མགྲིན་གསང་སྒྲུབ་དཔའ་པོ་གཅིག་པ་དང་། ཕྱག་ན་རྡོ་རྗེ་
གཉིས། རྩིག་པའི་ལྡེབས་རིས་ལ་སངས་རྒྱས་སྟོང་སྐུ། ཡང་ན་བདེ་གཤེགས་སོ་ལྔ། སྨན་
བླ་བདེ་གཤེགས་བརྒྱད། རྒྱ་གར་གྲུབ་ཆེན་བརྒྱད་ཅུ། རྒྱན་དྲུག་མཆོག་གཉིས་ཀྱི་འདྲ་

ལོ་རྒྱུས་ཐོར་བུ། ༼ཆ༽ 685
སྐུ་སོགས་དང་། གཞན་ཡང་། གུ་རུ་རིན་པོ་ཆེ། མར་མི་དྭགས་གསུམ། ཤངས་པ་
བཀའ་རྒྱུད་བདུན། ས་སྐྱ་གོང་མ་ལྔ། ཇོ་རྔོགས་འབྲོམ་གསུམ། ཙོང་ཁ་བརྒྱད་ཅུའི་འདྲ་
རིས་བཞེངས་པའང་ཡོད། མཛད་པ་བཅུ་གཉིས། དཔག་བསམ་འཁྲི་ཤིང༌། རྒྱལ་བ་
ཡབ་སྲས་རིམ་བྱོན་རྣམས་ཀྱི་འདྲ་རིས་སོགས་བཞེངས་པ་འང་ཡོད། སྒོ་ཕྱིའི་གཡས་གཡོན་
ལ་རྒྱལ་ཆེན་རིགས་བཞིའི་འདྲ་སྐུ་དགོན་པ་ཚང་མས་བཞེངས་ཡོད།
དགོན་པ་རྣམས་ཀྱི་སྒོ་ལ་སོག་པོ་སྟག་ཁྲིད་ཀྱི་འདྲ་རིས་བྲིས་ཡོད། ལྷོ་ཁ་སྨིན་གྲོལ་
གླིང་དགོན་པའི་སྒོའི་གཡོན་ཕྱོགས་ལའང་སོག་པོ་སྟག་ཁྲིད་བྲིས་མ་འདུག །སོག་པོ་ལྷ་
དཔལ་གཅན་གཟན་གཉན་ནས་འཛིན། ། ཟེར་བ་ལྟར། སོག་པོ་སྟག་ཁྲིད་ནི། རྗེ་འབངས་
ཉེར་ལྔའི་ནང་ཚན་སོག་པོ་ལྷ་དཔལ་རེད་ཟེར་མཁན་འདུག་ཡང་ཟེར་རྒྱུན་གཅིག་ལ། སོག་
པོ་སྟག་ཁྲིད་དེའི་མིང་ལ་གདུགས་དཀར་ཟེར། དེའི་ཕ་སྟག་གིས་གནོད་པ་བྱས་པའི་ལན།
སྟག་དེ་བཟུང་ནས་ལྕགས་ཐག་རྒྱབ་ནས་ཡུལ་ལུང་པོར་ཁྲིད་པས་དཔའ་པོའི་སྐད་གྲགས་
ཁྱབ་པ་ལ། ཡུལ་གྱི་རྒྱལ་པོས་ཛ་སག་གོ་ས་གནང་བས། དེང་ཕྱིན་ཆད་གདུགས་དཀར་
ཛ་སག་ཅེས་སྐད་གྲགས་ཆེན་པོ་བྱུང་པ་རེད་ཅེས་ཟེར་རྒྱུན་ཡང་ཡོད། མི་དང་སྟག་དང་
ལྕགས་ཐག་གསུམ་ནི། རིགས་གསུམ་མགོན་པོའི་མཚོན་དོན་ཡིན་ཟེར་རྒྱུན་ཡང་ཡོད། ཡང་
ཟེར་རྒྱུན་གཅིག་ལ། ཨིན་ལན་པས་རྒྱ་གར་དབང་སྐབས། བོད་མུ་ཟིའི་སྒམ་ལ་ཤ་བ་
དང་སྟག་གི་རི་མོ་ཡོད་པ་བཏང་བ་བཞིན། གོ་རྒྱུ་ཡོད་པའི་རི་མོ་ལས་གཞན་དེ་འདྲ་དངོས་
སུ་བྱུང་བ་མིན། ཟེར་མཁན་ཡང་ཡོད། བདག་གིས་ཁ་མཚོན་གཅོད་མི་ཐུབ།
ལྷ་ས་ནི་བོད་ཀྱི་རྒྱལ་ས་ཡིན། དེ་ལ་ལྷ་ས་ཟེར་བའི་རྒྱུ་མཚན་ཇོ་བོ་རྣམ་པ་གཉིས་
ཀྱི་བཞུགས་གནས་ཡིན་པས་ལྷ་ས་ཟེར། དེའི་སྔོན་ལུང་པ་དེའི་མིང་ལ་འོ་ཐང་ཟེར། ལྷ་
སའི་འོག་ལ་འོ་མིའི་མཚོ་ཡོད། ར་ས་འཕྲུལ་སྣང་གི་གཙུག་ལག་ཁང་ནང་རྗེ་ཙོང་ཁ་པ་
ཆེན་པོའི་འདྲ་སྐུ་ང་འདྲ་མའི་འོག་ལ་སྒོ་གཅིག་ཡོད་པ་དེ་ནས་འོ་མཚོ་མཇལ་རྒྱུ་ཡོད་ཟེར།

686
 ༼ཆ༽ ལོ་རྒྱུས་ཐོར་བུ།
ཡང་ན་ལྷའི་བདེ་སྐྱིད་ས་ལ་ཕབ་པ་ལྟ་བུ་ཆོས་སྲིད་གང་གི་ཆ་ནས་ཀྱང་བདེ་སྐྱིད་ཕུན་སུམ་
ཚོགས་པའི་གནས་ཡིན་པས་ལྷ་ས་ཟེར་བ་རེད་ཟེར་རྒྱུན་ཡང་ཡོད། གཞན་ཡང་ཞར་བྱུང་
ཅུང་ཟད་བརྗོད་པར།
གུང་རུའི་ས་ཡི་ཆར་སྐྱེས་པ་མཁན་ཆེན་སངས་རྒྱས་བཀྲ་ཤིས་ཞེས་གྲགས་པ་ཕྱིས་
དགའ་ལྡན་ཤར་རྩེ་ཆོས་རྗེར་ཕེབས་ཤིང་མདོ་སྔགས་གཞུང་ལུགས་རབ་འབྱམས་ལ་མཁྱེན་
དཔྱོད་ཆེ་ཞིང་། ལྷ་སྔགས་བསྐྱེད་རྫོགས་ཀྱི་རྟོགས་པའི་གདེངས་དང་ལྡན་པ་དེ་ཉིད་སྒོ་
མང་མཁན་ཁྲིར་བཞུགས་པའི་སྐབས། ཉིན་གཅིག་དེ་རིང་ངེད་རྩར་སུ་བྱུང་ན་མ་བཀག་
པར་ཐོང་ཤོག་གསུངས་པར། རེ་ཞིག་གཅིག་ན་རྒྱ་གར་གྱི་ཨ་ཙར་བཞིས་རྡོ་ནག་ལས་
གྲུབ་པའི་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པའི་རང་བྱོན་གྱི་སྐུ་ཞིག་ཁྱེར་ཏེ་འདི་
ཉོ་གི་ཡིན་ནམ་ཟེར། ཉོ་གི་ཡིན་རིན་ཅི་ཙམ་ཡིན་དྲིས་པར་ནས་ནག་ལས་བྱས་པའི་གཏོར་
མ་རི་བོ་ཙམ་དགོས་ཟེར། དེ་ག་རང་འོངས་གསུངས་ནས་སྐུ་དེ་བཞེས་པར་མཛད། དེ་
ཙམ་ནས་ཨ་ཙར་བཞི་དེ་གར་སོང་ཆ་མེད་གྱུར་སྐད། མཁན་ཆེན་ཉིད་ཁང་ཚན་དང་ཐུགས་
ནང་ཤིན་ཏུ་གཤིན་ཡང་། སྒོ་མང་གྲྭ་ཚང་གི་བསྲུང་མའི་གཙོ་བོ་མགོན་པོ་ཕྱག་དྲུག་པ་
ཐོག་ཕེབས་སུ་བྱུང་བ་རྟེན་འབྲེལ་བླ་མེད་དུ་གཟིགས་ཏེ་སྐུ་དེ་གྲྭ་ཚང་གི་མགོན་ཁང་སྦུག་
ཏུ་བསྲུང་མའི་གཙོ་བོར་བཞུགས་སུ་བཅུག །ཁང་ཚན་ལ་དེའི་ཚབ་ལྟ་བུར་རྡོ་རྗེ་གཡུ་སྒྲོན་
མའི་སྐུ་བྱིན་ཅན་ཞིག་འབུལ་གནང་མཛད། དེ་ནས་བཟུང་ལོ་ལྟར་སྒོ་མང་བླ་བྲང་དང་།
གཉེར་ཚང་གཉིས་ནས་འབྲུ་རུ་ཁལ་བཅོ་ལྔ་རེ་བྱས་པའི་ནས་ནག་རྗེན་བཏག་མར་ཁུ་བཙག་
ཆོད་ལས་བསྐྲུས་པའི་གཏོར་མ་ཤིན་ཏུ་ཆེ་བ་རེ་དང་། ཕྱིས་རྟ་ཚག་བླ་བྲང་ཀུན་བདེ་གླིང་
ནས་ཀྱང་དེ་མཚུངས་ཞིག་ལོ་ལྟར་འབུལ་གཤམས་མཛད། དེ་ནས་བཟུང་ཏེ་སྒོ་མང་གི་
རྡོ་ནག་མགོན་པོ་ཞེས་མདོ་དབུས་ཀུན་ཏུ་བྱིན་རླབས་ཀྱི་ཚན་ཁ་ཤིན་ཏུ་ཆེ་བར་བྱེད་ཅིང་།
སྐུ་འདི་མཁན་རིན་པོ་ཆེའི་གཙོས་གྲྭ་ཚང་གི་ལས་བྱེད་རྣམས་ཀྱིས་ལོ་རེར་མཇལ་ཁ་ཐེངས་

ལོ་རྒྱུས་ཐོར་བུ། ༼ ཆ༽ 687
རེ་ལས་མི་འཐོབ་ལ་དེ་སྐབས་ན་བཟའི་ཚལ་བུ་རེ་ཞུས་པ་རྣམས་ཀྱང་མི་མ་ཡིན་གྱི་གནོད་
པ་དང་མཚོན་བསྲུང་བ་ལ་མཆོག་ཏུ་བསྔགས་པར་ཡོད་དོ། །
སྔར་སྒོ་མང་དགེ་བཤེས་གྲགས་གྲས་ནས་ཁམས་ལི་ཐང་དགོན་ཆེན་དུ་མཁན་པོ་
གདན་ཞུ་བྱེད་པའི་སྐབས་ཤིག་ཏུ་བྱང་སེམས་སྦྱོར་ལམ་པར་གྲགས་པ་ཐོར་རྒོད་དོན་འགྲུབ་
རྒྱ་མཚོ་མཁན་པོར་གདན་ཞུས་ཀྱིས་ཁོང་ནས་ལོ་གྲངས་བཅུ་གཉིས་རིང་མཁན་པོའི་མཛད་
འཁུར་བཞེས་ཏེ་ཆོས་སྲིད་གང་ཐད་ནས་བཀའ་དྲིན་ཆེན་པོར་བསྐྱངས་པའི་ལེགས་འབུལ་
དུ་སྐུ་རྟེན་འགངས་ཆེ་ཞིག་འབུལ་རྒྱུ་མང་མོས་ཀྱིས་མི་འཁྲུགས་པའི་སྐུ་བྱིན་ཅན་སྐུ་ཚད་
ཤིན་ཏུ་ཆེ་བ་ཞིག་ཕུལ་བར་ཕྱིས་འབྱུང་གི་རྟེན་འབྲེལ་དུ་གཟིགས་ཏེ་དགྱེས་བཞེས་མཛད།
རེ་ཞིག་གདན་ཞུ་གནང་བདེའི་སླད་སྐུའི་བསླུ་ཚིགས་སོ་སོར་ཕྲལ་ཏེ་ནང་བཞུགས་དང་བཅས་
པ་ལ་མ་ཉམས་པར་བོད་དབུས་སུ་གདན་ཞུ་བགྱིས་ཏེ་སྒོ་མང་ཁྲིད་སྔོན་ཐོར་རྒོད་བུ་མོས་
ལྷ་ལྡན་ཆོ་འཕྲུལ་སྨོན་ལམ་ཚོགས་སུ་གསོལ་ཇ་འདྲེན་སྣོད་དངུལ་རྐྱེན་བཟོ་ཡུལ་བྱས་པར་
དངུལ་མགར་ར་བ་ཞེས་གྲགས་པའི་ར་སྐོར་དུ་གདན་ཞུ་བསྐྱངས་ཏེ། སླར་ཡང་སྐུ་གཟུགས་
བསླུ་བསྒྲིགས་ཁྲུས་གསོལ་ནར་མར། སྲིད་ན་དཀོན་པའི་རྟེན་གསུམ་འགངས་ཆེ་རྣམས་
ཀྱི་གཟུངས་འབུལ་རྒྱུད་སྡེ་ནས་ཇི་ལྟར་བཤད་པ་ལྟར་མཛད། ར་སྐོར་དེ་ཉིད་དུ་བཞུགས་
རིང་འོད་དཀར་པོ་ཞིག་གིས་རྒྱུན་དུ་ཁྱབ་པས། ཕྱིས་ར་སྐོར་དེ་ཉིད་ལ་འོད་དཀར་ར་བ་
ཞེས་སུའ ང་གྲགས། དེ་རྗེས་རང་ཉིད་སྒོ་མང་མཁན་ཁྲིར་ཕེབས་སྐབས་གྲྭ་ཚང་རང་ལ་
འབུལ་གནང་མཛད་དེ་ཡང་། རྒྱ་སྒོ་ནས་ཕྱིར་གདན་ཞུ་མ་བྱས་རྭ་སྐོར་སྦུག་ནས་ལྟག་
སྒོ་གསར་པ་ཞིག་བཟོས་ཏེ། དེ་ནས་ཡར་སྒོ་མང་གྲྭ་ཚང་གི་གཙང་ཁང་སྦུག་ཏུ་རྟེན་གྱིས་
གཙོ་བོར་མངའ་གསོལ་ཏེ་དེང་གི་བར་བྱིན་རླབས་ཀྱི་གཟི་འོད་འབར་བཞིན་པར་བཞུགས་
མུས། དེ་ཡང་ལྐོག་གྱུར་ལ་སྒྲིབ་པ་མི་མངའ་བའི་སྐྱེས་ཆེན་དམ་པ་ཇི་སྙེད་ཅིག་ནས་སྒོ་
མང་གི་མི་འཁྲུགས་པའི་མདུན་དུ་མཆོད་སྤྲིན་ཕུལ་ཏེ་གསོལ་བ་བཏབ་བ་ན་རེ་ཞིག་ངན་སོང་

sss
 ༼ཆ༽ ལོ་རྒྱུས་ཐོར་བུ།
གི་སྐྱེ་སྒོ་ཆོད་ངེས་འོང་ཞེས་ཡང་ཡང་གསུངས། དེ་བཞིན་འདིའི་མདུན་དུ་དཀར་མེ་ཕུལ་
ཏེ་སྨོན་འདུན་བགྱིས་ན་འཕྲལ་འཕྲལ་བཟང་ངན་ཤན་འབྱེད་འོངས་པ་ཞིག་ཡོད།
མདོ་སྔགས་རིག་གནས་ཡོངས་ལ་ཆོས་ཀྱི་འཁོར་ལོས་བསྒྱུར་བ་ཆེན་པོ་ཀུན་མཁྱེན་
འཇམ་དབྱངས་བཞད་པ་ངག་དབང་བརྩོན་འགྲུས་ཞལ་སྔ་ནས་ཐོག་མར་གྲྭ་སར་ཕེབས་
པའི་དགོང་མོ་གནས་ཚང་མ་རྙེད་པར་སྒོ་མང་ཆོས་གྲྭ་གོང་གི་མཁན་རིན་པོ་ཆེའི་བཞུགས་
ཁྲིའི་སྟེང་དུ་གཟིམ་ནས་བཞུགས་པར་དེའི་སྐབས་སྒོ་མང་མཁན་ཁྲི་ལས་ཐོག་པ་བཙན་པོ་
ནོ་མན་ཧན་ཞེས་གྲགས་པ། །རྡོ་རྗེ་འཆང་སྨིན་གྲོལ་ཆོས་ཀྱི་རྒྱལ་པོ་ཡིན་འདུག་པ། ཁོང་
གི་གཟིམ་ལམ་དུ་ཆོས་གྲྭའི་བཞུགས་ཁྲིའི་ཁར་སེངྒེ་དཀར་པོ་ཞིག་ཉལ་ཡོད་པར་རྨིས་པར་
ཕྱི་ཉིན་སྔ་པོར་གསོལ་དཔོན་ལ་དེར་གང་འདུག་ལྟོས་ཤོག་གསུང་པ་བཞིན་ཕྱིན་ཏེ་བལྟས་
པས་གྲྭ་རྒྱུན་གསར་པ་ཞིག་ཉལ་འདུག་པར་མཐོང་བ་བཞིན་ཞུས། ཀུན་མཁྱེན་ཉིད་སྒོ་མང་
མཁན་པོ་གནང་རྒྱུའི་རྟེན་འབྲེལ་དེ་ཉིད་ནས་འགྲིགས། སློབ་གཉེར་གནང་སྐབས་གསོལ་
ཆས་ཤིན་ཏུ་བཀྲེན་སྟབས་ཆོས་གྲྭར་ཕེབས་ཁར་འཚོགས་ཕོར་དུ་ཆུ་བླུགས་པའི་ནང་དུ་སྲན་
མ་ཧྲིལ་པོ་ཉུང་ཟད་བླུགས་ཤིང་ཉི་མ་ལ་དྲོ་ཏེ་སྦང་དུ་བཅུག་ཏེ་ཆོས་གྲྭར་ཕེབས། ཉིན་གུང་
ཆོས་གྲྭ་གྲོལ་ནས་དེ་ཉིད་རང་བཞེས་ཏེ་སློབ་གཉེར་མུ་མཐུད་གནང་དགོས་པ་ཡང་ཡང་
བྱུང་། དགེ་འཕེལ་རི་ཁྲོད་དུ་བཞུགས་སྐབས་སུ་སྒོ་མང་གི་སྐུ་རིམ་ཆོས་གྲྭའི་བརྡ་བཏང་
བ་དང་དུས་མཚུངས་རྣམ་རྫོགས་སྦྱོར་བའི་མཁྱེན་གསུམ་གྱི་རྣམ་པ་བརྒྱ་དང་དོན་གསུམ་
ཤར་བསྒོམ་ཙམ་མ་ཡིན་པར་མྱོང་བ་བཏོན་ནས། དཀྱུས་གཅིག་ཏུ་བསྒོམ་ཏེ་ཆོས་གྲྭའི་
རིམ་ཚོགས་གྲོལ་བ་དང་ཆ་ཚང་འགྲིགས་ཚུགས་པར་མཛད། འདི་ནི་དམ་པ་འགས་དབུག་
འབྱུང་གཅིག་གི་རིང་ལམ་རིམ་ཆ་ཚང་བསྒོམ་པར་མཛད་པ་ལས་ཀྱང་ངོ་མཚར་ཆེ་བར་
སྣང་། རི་ཁྲོད་དེ་ཉིད་དུ་ལམ་རིམ་ཆེན་མོ་ཚར་ལྔ་བཅུ་ང་གསུམ་གནང་བ་ཡིན་ཞེས་གུང་
ཐང་བློ་གྲོས་པའི་གསུང་དུ་འབྱུང་། ཉིན་གཅིག་དབྱངས་ཅན་མས་ཞལ་གཟིགས་ཏེ་པི་ཝང་

88
ལོ་རྒྱུས་ཐོར་བུ། ༼ ཆ༽
བརྡུང་པའི་སྒྲ་ལས། གདུལ་བྱའི་ཁམས་བཞིན་གསང་གསུམ་བརྟན་གཡོའི་གར། །རབ་
བསྒྱུར་མཐའ་ཡས་ཟབ་རྒྱས་ཆོས་ཀྱི་སྒོ། །མང་ཕྱེ་རྟེན་འབྱུང་གཏམ་གྱིས་ཀུན་མཁྱེན་ལམ།།
སྟོན་མཛད་ཤཱཀ་སེང་བརྒྱུད་པར་བཅས་ཕྱག་འཚལ། །ཞེས་འཐོན་པ་མཛད་ནས་གྲུབ་མཐའ་
རྩོམ་པར་བསྐུལ་མ་མཛད་པ་བཞིན། གྲུབ་མཐའི་རྣམ་བཞག་འཁྲུལ་སྤོང་གདོང་ལྔའི་སྒྲ་
དབྱངས་ཀུན་མཁྱེན་ལམ་བཟང་གསལ་བའི་རིན་ཆེན་སྒྲོན་མེ་ཞེས་སྔོན་ཆད་འཕགས་བོད་
ཀྱི་མཁས་པར་གྲགས་པ་སུས་ཀྱང་མ་ཐོན་པ། ཕྱི་ནང་གྲུབ་མཐའ་མདོ་སྔགས་ཡོངས་ཀྱི་
ལྟ་བསྒོམ་སྤྱོད་པའི་གནད་རྣམས་ཆེས་ཆེར་གསལ་བའི་རྒྱས་འགྲེལ་ཚིག་ཉུང་ལེགས་བཤད་
ཀྱི་གཏེར་ཆེན་པོ་མཛད་ཅིང་། ཕྱིས་རང་འགྲེལ་ཆེན་མོ་དེ་མཛད། སྒོ་མང་མཁན་པོའི་
ཁྲིར་ཕེབས་ཏེ་འགྲན་ཟླ་དང་བྲལ་བའི་ཡིག་ཆ་གཞན་རྣམས་ཀྱང་རིམ་གྱིས་བརྩམས་ཏེ་བོད་
དང་རྒྱ་སོག་གི་ཡུལ་གྲུ་ཐམས་ཅད་དུ་ཡིག་ཆ་དེ་ཉིད་ཀྱི་འཕྲིན་ལས་ཁྱབ་པར་གྱུར། ནང་
རླུང་སེམས་ལ་དབང་བསྒྱུར་བས་ཕྱི་ཡི་འབྱུང་བཞི་དང་དུག་མཚོན་གྱི་གནོད་པས་མི་ཚུགས་
ཀུན་གྱིས་མཐུན་གྲུབ་དང་མ་གཅིག་ལབ་སྒྲོན་གྱིས་སྨྲ་བའི་རྫས་གཏེར་ཀྱང་བཞེས་པ་སོགས་
གསང་རྣམ་དང་རྣམ་ཐར་ཆེན་མོ་སོགས་སུ་གསལ།
དགའ་ལྡན་ཁྲི་ཐོག་བདུན་ཅུ་པ་སྟག་ལུང་བྲག་པ་ངག་དབང་ཆོས་འཕེལ་ཞེས་མཚན་
སྙན་གྱི་བ་དན་དཀར་པོ་ས་གསུམ་ན་ལྷང་ངེར་གཡོ་བའི་དམ་པ་དེ་ཉིད་སྒོ་མང་ཆོས་གྲྭར་
གསན་བསམ་གནང་བའི་སྐབས་ཞིག་སྟོན་ཆོས་ཆེན་མོར་བོད་ཟླ་བརྒྱད་པའི་ཚེས་དགུའི་
དགོང་མོ་སྐུ་རིམ། ཆོས་གྲྭར་དབུ་མ་འཇུག་པའི་གཞུང་ཚིག་ཕྱི་རོལ་མེད་སེམས་དཔེ་ནི་
གང་དུ་ཡོད། །ཅེས་པའི་སྐབས། མཐར་འཛིན་གྱི་དམིགས་པའི་གཏད་སོ་རྡུལ་ཙམ་ཡང་
མེད་པར་བཤིགས་ཏེ་ཆོས་རྣམས་ཀྱི་གནས་ལུགས་དཔྱིས་ཕྱིན་པར་རྟོགས་པ་དང་། དུས་
མཚུངས་འཇམ་མགོན་ཙོང་ཁ་པ་ཆེན་པོ་ཡབ་སྲས་གསུམ་གའི་ཞལ་མངོན་སུམ་དུ་གཟིགས་
དེའི་རྟེན་འབྲེལ་གྱི་གནད་ཀྱིས་ཕྱིས་རང་ཉིད་དགའ་ལྡན་གསེར་ཁྲིར་ལས་ཐོག་པའི་སྐབས་

se0
 ༼ཆ༽ ལོ་རྒྱུས་ཐོར་བུ།
གོང་ཚེས་ཉིན་དུས་རྒྱུན་སྒོ་མང་གྲྭ་ཚང་ལ་དབུ་མའི་དུས་བཟང་གསར་འཛུགས་གནང་སྟེ།
ཚ་རྟིང་མ་དང་པོ་དང་གཉིས་པ་སོ་སོར་དབུ་མ་གསར་རྙིང་གི་འཛིན་གྲྭ་བ་རྣམས་ཀྱི་ཐལ་
ཟློག་གི་ཐུགས་རྒྱབ་རྒྱུ་དང་། གུང་ཚིག་ཚོགས་སུ་དབུ་མའི་བགྲོ་གླིང་། གྲྭ་ཚང་ནས་ཀྱང་
ཆོས་གྲྭ་གོང་གི་ཐོད་ཡབ་སྲས་གསུམ་གྱི་རྡོ་སྐུར་ཚོན་གསོས། དགོང་མོ་སྐུ་རིམ་ཆོས་གྲྭར་
འཇུག་པའི་བསྐུལ་མཚམས་ཕྱི་རོལ་མེད་སེམས་ནས་གསུང་རྒྱུ་དང་། དེའི་ནུབ་དབུ་མའི་
འཇུག་ཚུལ་དམ་བཅའ་མཚན་ཕུད་མཛད་རྒྱུ་བཅས་དེང་སང་གི་བར་དུ་མ་ཆགས་པར་ཡོད།
ཁལ་ཁ་བསྟན་འཛིན་ཆོས་མཛད་ཅེས་གྲགས་པ་གཞུང་ལུགས་རྒྱ་མཚོའི་ཕ་རོལ་ཏུ་སོན་པའི་
བདག་ཉིད་ཆེན་པོ་དེ་ཉིད་འབྲས་སྤུངས་ཁལ་ཁ་མི་ཚན་གྱི་འོག་ཤག་ཞིག་ཏུ་རྒྱུན་བཞུགས་
མཛད་ཅིང་གྲ་ཚང་དུ་སློབ་གཉེར་གནང་བའི་སྐབས་ཤིག་ཏུ་ཁོང་ལ་བདག་པས་གཞན་གཅེས་
པའི་བྱང་ཆུབ་ཀྱི་སེམས་རིན་པོ་ཆེ་བཅོས་མ་མ་ཡིན་པ་འཁྲུངས་པའི་ཕྱི་རྟགས་སུ་བྱང་ཆུབ་
མེ་ཏོག་ཅེས་པའི་མེ་ཏོག་སེར་པོ་མདངས་ལྡན་འདབ་མ་ཅུང་ཟད་སྟབ་ཙམ་ཡོད་པ་འཐོན་
ཏེ༑ དེ་ནས་བཟུང་ལོ་ལྟར་དབྱར་དུས་རང་འཁྲུངས་སུ་འབྱུང་བ་ཡོད་པ་དེ་ཉིད་ལས། རྒྱལ་
མཆོག་སྐུ་ཕྲེང་བཅུ་གསུམ་པ་ཆེན་པོ་མཆོག་ནས་འགའ་ཞིག་བཞེས་ཏེ་ནོར་གླིང་ཕོ་བྲང་གི་
སྐྱེད་ཚལ་དུ་འཛུགས་གནང་མཛད། རྗེས་སོར་ཁོང་གི་བཞུགས་ཤག་དེར་གྲྭ་པ་སུ་ཞིག་
བཞུགས་ཀྱང་རང་བཞིན་གྱིས་སེམས་བཟང་པོ་འོངས་པ་ཞིག་ཡོད། འདི་ཉིད་ཀྱི་མཛད་
པ་ཆོས་མཛད་བླ་མའི་མཆན་ཞེས་པ་སྒོ་མང་ཕར་ཕྱིན་སྐབས་བརྒྱད་ཀྱི་མཆན་འགྲེལ་ཤིན་
ཏུ་ལེགས་པ་དང༌། གཞན་ཡང་རྩོམ་ཆོས་མང་པོ་ཡོད་འདུག །འོལ་ཁ་ཆུ་བཟང་རི་ཁྲོད་
ཀྱི་ཉེ་འཁོར་ཤར་ངོས་སུ་ཤིང་སེ་བའི་ཕུང་པོ་མང་ཙམ་ཡོད་པའི་བསེབ་ཏུ་འཇམ་མགོན་
ཙོང་ཁ་པ་ཆེན་པོ་ཉིད་ཀྱིས་གདན་ས་ཆེན་པོ་དགའ་ལྡན་རྣམ་པར་རྒྱལ་བའི་གླིང་ཕྱག་འདེབས་
མཛད་པའི་ཆེད་དུ་རྗེ་ཉིད་ནས་ཕ་བོང་ཆེན་པོ་ཞིག་ལ་སྐུ་རྒྱབ་བསྟན་ཏེ། ཞལ་དགའ་ལྡན་
གནས་ཕྱོགས་སུ་གཟིགས་ཏེ་ཐུགས་སྨོན་མཛད་པའི་སྐུ་རྒྱབ་ཀྱིས་རྗེས་ཆ་ཚང་ཤིན་ཏུ་གསལ་

ལོ་རྒྱུས་ཐོར་བུ། ༼ ཆ༽ 691
བ་མཇལ་རྒྱུ་ཡོད་འདུག་པ་གནས་འཇལ་བ་ཕལ་ཆེར་གྱིས་ཤེས་ཀྱི་མེད་འདུག །ཕྱིས་སྲིད་
སྐྱོང་རྭ་སྒྲེང་རིན་པོ་ཆེ་རྒྱལ་མཆོག་སྐུ་ཕྲེང་བཅུ་བཞི་པ་ཆེན་པོ་ངོས་འཛིན་གནང་སླད་ལྷོ་
ཁར་ལྷ་མོའི་བླ་མཚོར་མཚོ་གཟིགས་སུ་ཕེབས་པའི་ལོ་དེར་ཕྲན་བདག་ལྷོ་ཁར་གནས་མཇལ་
ཕྱིན་པར་སྟབས་ལེགས་ཀྱིས་དཀོར་གཉེར་རྒྱུས་ཡོད་ཞིག་དང་ཕྲད་པར་ཁོང་ནས་ལོ་རྒྱུས་
དང་བསྒྲགས་ངོ་སྤྲད་བྱུང་བར་མངོན་སུམ་དུ་མཇལ་རྒྱུ་བྱུང་། ཡིག་སྣ་ཀུན་ལ་ཞེན་ཀྱང་
གཅིག་ཀྱང་དོན་གོ་མེད། ། བྱ་བ་ཀུན་ལ་རྒྱུགས་ཀྱང་གཅིག་ཀྱང་མཐར་ཕྱིན་མེད། །གསར་
གྲོགས་ཀུན་དང་གྲོགས་ཀྱང་གཅིག་ཀྱང་ཡིད་བརྟན་མེད། །ཐོག་མཐའ་བར་གསུམ་གང་
ཡང་མེད་པའི་ཨ་ཙ་མ། །ཅེས་པ་འདི་ནི་གཞོན་ནུ་བློ་བཟང་བཀྲ་ཤིས་ལ་མཁན་པོ་ངག་
མཁས་གསུངས། འཆི་བ་རྒྱུད་ལ་མ་སྐྱེས་ན། །གསང་བ་འདུས་པ་མི་ཟབ་སྟེ། །ཞེས་
བྱུང་། སེམས་ཅན་གནོད་པར་བྱས་ན་རང་ཉིད་གནོད་པའི་མཆོག །སེམས་ཅན་མཉེས་
པར་བྱས་ན་རང་ཉིད་མཆོད་པའི་མཆོག །ཞེས་གསུངས། རྟོག་གེ་འབར་བ་ལས། བདག་
གི་ཆེད་དུ་སྲོག་ཆགས་བསད་པར་རང་གིས་མཐོང་བ་ཡང་མེད། ཐོས་པ་ཡང་མེད། དོགས་
པ་ཡང་མེད་པ་ནི་སྡིག་པའི་སེམས་དང་བྲལ་བ་ཡིན་པས་ནད་ལ་སོགས་པ་ཞི་བར་བྱ་བའི་
དོན་དུ་དེ་ལྟ་བུའི་ཤ་ཟོས་ཀྱང་སྡིག་ཏུ་འགྱུར་བར་བརྟག་པར་མི་བྱ་སྟེ། ཞེས་གསུངས། འགྲོ་
མགོན་གྱི་ཞལ་ནས། མདོར་ན་འཆི་བ་མི་རྟག་པ། །བདག་གི་རྒྱུད་ལ་མ་སྐྱེ་ན། །གསང་
བ་འདུས་པ་མི་ཟབ་སྟེ། ། མི་རྟག་རྒྱུད་ལ་སྐྱེས་པ་ན། །སྐྱབས་འགྲོའི་ཚིག་གསུམ་ཟབ་པ་
ཡིན། ། ཞེས་དང་། དཔུང་བཟང་གི་རྒྱུད་ལས། སྐྱེས་བུ་འགའ་ཞིག་འཆི་བའི་ཚེ། །བླ་མ་
སྐད་ཅིག་དྲན་གྱུར་ན། །འཕོ་བ་རྣམས་ཀྱི་མཆོག་ཏུ་འགྱུར། །ཞེས་དང་། ནི་གུ་ཆོས་
དྲུག་ལས། བྱིན་རླབས་བླ་མའི་འཕོ་བ་གཅེས། །ཞེས་གསུངས་པ་ལྟར། ཉམས་ལེན་གཞན་
མེད་ཀྱང་འཆི་ཁར་སྐད་ཅིག་ཙམ་བླ་མ་དྲན་ནས་དད་པ་སྐྱེ་རྒྱུ་བྱུང་ན་དད་པ་དེའི་སྟོབས་
ཀྱིས། སྐྱེ་གནས་བཟང་པོར་འཕོ་ཐུབ་སྟེ། དད་པ་དེ་ལ་ཡོན་ཏན་དཔག་ཏུ་མེད་པ་ཡོད་

682 ༼ཆ༽ ལོ་རྒྱུས་ཐོར་བུ།
པ་དཀོན་མཆོག་ཏ་ལ་ལས། དད་པ་སྔོན་འགྲོ་མ་ལྟར་བསྐྱེད་པ་སྟེ། ། ཡོན་ཏན་ཐམས་
ཅད་བསྲུང་ཞིང་འཕེལ་བར་བྱེད། །དོགས་པ་སེལ་ཞིང་ཆུ་བོ་རྣམས་ལས་སྒྲོལ། །དད་
པ་བདེ་བའི་གྲོང་ཁྱེར་མཚོན་བྱེད་ཡིན། །དད་པ་རྙོག་པ་མེད་ཅིང་སེམས་དྭངས་བྱེད། །ང་
རྒྱལ་སྤོང་ཞིང་གུས་པའི་རྩ་བ་ཡིན། །དད་པ་ནོར་དང་གཏེར་དང་རྐང་པའི་མཆོག །ལག་
པ་བཞིན་དུ་དགེ་སྡུད་རྩ་བ་ཡིན། །ཞེས་གསུངས། གསུངས་པ་ལས་ཤེས་པར་བྱའོ། །དགེ་
བའི་བཤེས་གཉེན་བླ་མ་བཟང་པོ་ལ་མ་བསྟེན་པར་སངས་རྒྱས་འཐོབ་པར་འདོད་ཀྱང་སེམས་
འདུལ་ལུགས་དང་། རྒྱུད་ལ་རྟོགས་པ་བསྐྱེད་ཚུལ་སོགས་གང་ཡང་མི་ནུས་པར་ཉོན་མོངས་
པའི་དབང་དུ་སོང་སྟེ་འཁོར་བ་ལས་ཐར་མི་ནུས་སོ། །དེ་ཡང་སེམས་འདུལ་བ་ལས་ཁ་
ཏོན་བྱེད་པ་བཟང་པོར་འཛིན་པ་དང་། མདོ་ཕྱོགས་ལ་མི་བརྩི་བར་སྔགས་ཁོ་ན་ལ་འབད་
པ་དང་། བླ་མ་དོར་ནས་ཡི་དམ་ཆོས་སྐྱོང་ཁྲོ་བོ་ཅིག་ལ་བསྟེན་ནས་ཨུ་ཚུགས་བྱེད་ན།
ཚེ་འདིའི་ཞེན་པ་སྤོང་བ་དང་། དགེ་བའི་བཤེས་གཉེན་ལ་སངས་རྒྱས་སུ་མཐོང་བའི་དད་
པ་དང་། བཀའ་དྲིན་དྲན་པའི་གུས་པ་སོགས་ཡེ་མི་སྐྱེ་བས་བདེ་འགྲོ་འཐོབ་པ་ཡང་ཤིན་
ཏུ་དཀའོ། ། ཁ་ཏོན་དགེ་སྦྱོར་ཡུན་རིང་དུ་བྱས་པའི་ནུས་པས་གལ་ཏེ་བདེ་འགྲོ་འཐོབ་པ་
འོང་ན་ཡང་དད་པ་ཤེས་རབ་བརྩོན་འགྲུས་ལ་སོགས་པ་དམ་པའི་ཆོས་སྒྲུབ་པའི་སྣོད་དང་།
རྣམ་སྨིན་གྱི་ཡོན་ཏན་བརྒྱད་སོགས་རྟེན་ཁྱད་པར་ཅན་འཐོབ་པ་ཡེ་མི་འོང་། དེའི་རྒྱུ་མཚན་
ཡང་སྐྱེ་བ་ཕྱི་མར་དད་ཤེས་སོགས་དང་ལྡན་པར་འགྱུར་བ་ལ། དེ་དག་སོ་སོའི་རྒྱུ་ལེགས་
པར་ཤེས་ནས་ཚུལ་བཞིན་དུ་སྒྲུབ་དགོས་ཤིང༌། དེ་ཐམས་ཅད་ཀྱང་གཞུང་དང་མན་ངག་
ལས་ཇི་ལྟར་འབྱུང་བ་ཤེས་དགོས་ལ། དེ་ལ་ནི་གོང་དུ་བརྗོད་པ་ལྟར་གྱི་ལུང་རྟོགས་ཀྱི་
ཡོན་ཏན་དང་ལྡན་པའི་བླ་མ་དགེ་བའི་བཤེས་གཉེན་ལ་ངེས་པར་བརྟེན་དགོས་པས་སོ། །གཞི་
ལེགས་སྦྱངས་རས་ཀྱི་མེ་ལོང་ལ། །ནང་རྣམ་རྟོག་ཀུན་སློང་གི་བསླངས་ཏེ། །ལེགས་ཁ་
དོག་སྣ་ལྔའི་ས་ཚོན་གྱིས། །ལྷའི་གཟུགས་བརྙན་འབྲི་ལ་དཔེར་བཞག་ན། །གཞི་ཐུན་མོང་

ལོ་རྒྱུས་ཐོར་བུ། ༼ཆ༽ 698
ལམ་སྦྱངས་སེམས་ཀྱི་ངོས། །ནང་ཤེས་རབ་ཟབ་མོའི་ཉམས་ལེན་གྱིས། །རླུང་དྭངས་
མ་ལྔ་འདུས་ཐིག་ལེ་ལ། །ལྷ་མཚན་དཔེ་བགྲོ་བ་དངོས་བཞེངས་ན། །ཡུན་མི་རིང་སྙིགས་
དུས་ཚེ་ཐུང་ལ། །ལེགས་པར་དང་ཀོང་བུ་ཐོགས་བཞིན་དུ། །ཡོན་དངོས་གྲུབ་རིན་ཆེན་
ལག་མཐིལ་དུ། །མྱུར་ལོན་ཞེས་རྡོ་རྗེ་འཆང་གིས་གསུངས། །ཅེས་བྱུང་།
ཤེར་ཕྱིན་གྱི་མདོ་དུས་ནམ་གྱི་ཚེ་གསུངས་ཤེ་ན། འདི་ལ་མཁས་པའི་བཤད་ཚུལ་
མི་འདྲ་བ་དུ་མ་ཡོད། རྩིས་ལ་མཁས་པ་རྒྱ་མཚོ་རྣམ་གསུམ་དུ་གྲགས་པ་རྩད་ཆུང་ཆོས་
གྲགས་རྒྱ་མཚོ། ཕུག་པ་ཤེས་རབ་རྒྱ་མཚོ། མཁས་གྲུབ་ནོར་བཟང་རྒྱ་མཚོ་གསུམ་གྱིས།
ནག་པ་ཉ་ལ་ཤེར་ཕྱིན་གྱི་མདོ་གསུངས་ནས་ཟླ་བ་རྗེས་མའི་ཚེས་བཅོ་ལྔ་ལ་མྱ་ངན་ལས་
འདས་པར་བཞེད་ལ། མཆིམས་དང་ཆག་ལོ་སོགས་ཀྱི་བཞེད་ཚུལ་ཀུན་མཁྱེན་འཇམ་
དབྱངས་བཞད་པའི་རྡོ་རྗེས་ཕར་ཕྱིན་མཐའ་དཔྱོད་ཡིད་བཞིན་ནོར་བུར་སུན་ཕྱུང་ནས།
སྟོན་པ་སངས་རྒྱས་ཚུལ་མཛད་པའི་ཕྱི་དེ་ལོར་ཤེར་ཕྱིན་གསུངས་པ་བཞེད་ལ། དེ་ལ་ཁ་
ཅིག་གིས་འདི་ལྟར་དོགས་ཏེ། སྟོན་པ་ས་ག་ཟླ་བའི་ཚེས་བཅོ་ལྔ་ལ་སངས་རྒྱས་པའི་དུས་
སུ་བདུད་རྩི་ཟས་ལ་བུ་ཞེས་སྐྱེས་པ་དེ་ཀུན་དགའ་བོ་ཡིན་ཞིང་སངས་རྒྱས་པའི་དུས་དེ་ནས་
བརྩིས་པའི་བཅུ་གཉིས་པ་ནག་པ་ཉ་ལ་ཤེར་ཕྱིན་གསུངས་དུས་སུ་ཀུན་དགའ་བོ་སྐྱེས་ནས་
ཟླ་བ་བཅུ་ལྷག་ཙམ་ལས་མ་སོང་བས་ཤེར་ཕྱིན་གསུངས་པའི་འཁོར་དུ་ཀུན་དགའ་བོ་ཅི་
ལྟར་ཡོད་ཅེས་དོགས་སོ། །དེ་ལ་འཇམ་དབྱངས་བཞད་པའི་རྡོ་རྗེས་ཤེར་ཕྱིན་གྱི་མདོ་ཐོག་
མར་གསུངས་པའི་འཁོར་དུ་ཀུན་དགའ་བོ་མེད་ཀྱང་ཕྱིས་གསུངས་པའི་འཁོར་དུ་ཡོད་པས་
སྐྱོན་མེད་ཅེས་གསུངས། མདོ་དེ་ལ་ཡང་འདི་ལྟར་དོགས་ཏེ། བརྒྱད་སྟོང་པ་ལས། འདི་
སྐད་བདག་གི་ཐོས་པ་དུས་གཅིག་ན། བཅོམ་འདས་རྒྱལ་པོའི་ཁབ་བྱ་རྒོད་ཕུང་པོའི་རི་ལ་
བཞུགས་ཏེ། དགེ་སློང་སྟོང་ཉིས་བརྒྱ་ལྔ་བཅུ་དགེ་སློང་གི་དགེ་འདུན་ཆེན་པོ་དང་ཐབས་
ཅིག་གོ །ཐམས་ཅད་ཀྱང་དགྲ་བཅོམ་བ་ཟག་པ་ཟད་པ། ཞེས་པ་ནས། སེམས་ཅན་ཐམས་

694 ༼ཆ༽ ལོ་རྒྱུས་ཐོར་བུ།
ཅད་ཀྱི་དབང་དམ་པའི་ཕ་རོལ་ཏུ་སོན་པ་ཐོབ་པ་ཤ་སྟག་སྟེ། གང་ཟག་གཅིག་མ་གཏོགས་
པ་འདི་ལྟ་སྟེ། ཚེ་དང་ལྡན་པ་ཀུན་དགའ་བོ་ཞེས་པའི་གླེང་གཞི་འདི། བརྒྱད་སྟོང་པ་ཐོག་
མར་གསུངས་དུས་ཀྱི་གླིང་གཞི་ཡིན་ན་ཀུན་དགའ་བོ་མེད་པ་དང་འགལ། བཀའ་བསྡུ་བའི་
སྐབས་ཀྱི་གླེང་གཞི་ཡིན་ན་དེའི་དུས་སུ་ཀུན་དགའ་བོ་དགྲ་བཅོམ་པ་ཡིན་པ་དང་འགལ། བར་
དུ་གསུངས་པའི་གླེང་གཞི་ཡིན་ན། ཆོས་ཡང་དག་པར་སྡུད་པ་ལས། དགེ་སློང་དག །འདི་
སྐད་བདག་གིས་ཐོས་པ་ཞེས་ཀྱིས་ལ་ཆོས་བསྡུ་བར་བྱའོ་ཞེས་བཀའ་བསྡུ་བའི་ཚེ་ཚིག་འདི་
སྦྱོར་ཞེས་གདམས་པ་དང་འགལ་སྙམ་དུ་དོགས་སོ། །ཡང་ཁ་ཅིག་གིས་རྒྱལ་བུ་གཞོན་ནུ་
དོན་གྲུབ་དང་སྒྱུ་རྩལ་འགྲན་པའི་སྐབས་སུ་ཀུན་དགའ་བོས་རྒྱང་གྲགས་གཉིས་ཀྱི་ཚད་ཕོག་
པར་བུ་སྟོན་ཆོས་འབྱུང་ལས་བཤད་པར་མ་ཟད་རྒྱ་ཆེར་རོལ་པའི་མདོ་ལས་ཀྱང་བཤད་
པས། སྟོན་པ་འཚང་རྒྱ་ཚུལ་བསྟན་པའི་སྔ་རོལ་ནས་ཀྱང་ཀུན་དགའ་བོ་ཡོད་ཟེར་ལ། ཁ་
ཅིག་གིས། རབ་འབྱོར་དང་ཀུན་འགའ་བོ་དང་འཆར་ཀ་དང་ལེགས་སྐར་སོགས་ལ་ཆེ་
ཆུང་ལྟ་བུའི་སྔ་ཕྱི་གཉིས་རེ་བྱུང་བས། བྱང་ཆུབ་སེམས་དཔའ་གཞོན་ནུའི་འཁོར་དུ་བྱུང་
བའི་ཀུན་དགའ་བོ་དེ་བདུད་རྩི་ཟས་ཀྱི་བུ་ལས་གཞན་པ་ཞིག་ཡིན་ཟེར། བིཀྐུར་གཡའ་སེལ་
དུ་ཤེར་ཕྱིན་གསུངས་པའི་དུས་སུ་འཕགས་པ་རབ་འབྱོར་དགྲ་བཅོམ་པའི་འབྲས་བུ་ཐོབ་
ཟིན་པ་དགོས་ཤིང༌། རབ་འབྱོར་ནི་ལྷ་བབས་ཀྱི་ཉིན་བདེན་པ་གསར་དུ་མཐོང་ཞིང་དེ་
ལས་མི་རིང་བར་དགྲ་བཅོམ་པའི་འབྲས་བུ་ཐོབ་པར་འདུལ་བ་ལས་གསུངས་པས། ཤེར་
ཕྱིན་གྱི་མདོ་ལྷ་བབས་ཀྱི་རྗེས་སུ་གསུངས་པ་འཐད་པའི་རྒྱུ་མཚན་མང་དུ་སྤྲོས་ནས། ཐུབ་
པ་དགུང་ལོ་ང་བརྒྱད་པ་མེ་སྦྲུལ་ལ་ཤེར་ཕྱིན་གྱི་མདོ་གསུངས་པར་བཤད་ནས། ཡང་སངས་
རྒྱས་དགུང་ལོ་ང་གཅིག་པ་ལྕགས་ཁྱི་ལ་ཤེར་ཕྱིན་གྱི་སྐོར་གསུངས་པར་ཡང་བཤད་པས།
དེས་ན་མཁས་པ་དེ་སྙེད་ཀྱིས་མི་མཐུན་པ་བཤད་པ་ལ་རྒྱུ་མཚན་ཞིག་ཡོད་དགོས་པས། ཡང་
ཁོ་བོའི་བསམ་ཚོད་ལ། དཔེར་ན་སྟོན་པའི་འཁྲུངས་ལོ་ལ། ཆོས་རྗེ་ས་སྐྱ་པའི་ལུགས་

65
ལོ་རྒྱུས་ཐོར་བུ། ༼ཆ༽
ལ་འབྲུག་དང་། པཎ་ཆེན་ཤཱཀྱ་ཤིའི་ལུགས་ལ་མེ་སྦྲུལ་དང་། དུས་འཁོར་པ་གཡུང་སྟོན་
གྱི་ལུགས་ལ་ཤིང་བྱི་དང་། ཇོ་བོ་དཔལ་ལྡན་ཨ་ཏི་ཤའི་ལུགས་ལ་ཤིང་གླང་དང་། བུ་
སྟོན་ལུགས་ལ་མེ་རྟ་དང་། ཕུག་ལུགས་ལ་ལྕགས་སྤྲེལ་དང་། རྒྱ་ནག་མཁས་པའི་ལུགས་
ལ་ཤིང་སྟག་ཏུ་བཞེད་པ་བཞིན་དེ་ཐམས་ཅད་ལུང་རིགས་ཀྱིས་བསྒྲུབ་ཏུ་ཡོད་པ་ཡིན་ནའང་།
ཐུན་མོང་བ་ལྟར་ན་མཁས་པ་དེ་རྣམས་ལ་སྟོན་པའི་འཁྲུངས་ལོ་དུས་ཀྱི་བསྐལ་དོན་དུ་སོང་
བ་ལྟར་འདིར་ཡང་འདྲ་འམ་བསམ་མོ། །ཞེས་གསུངས།
འཇམ་འབྱངས་ཆོས་རྗེ་གསུང་ཆོས་གནང་བ་ལ་པོ་ཏི་བརྒྱ་དང་སུམ་ཅུ་ཐུགས་བཤད་
མཛད་པ་དང་། ཡིག་དྲུག་ཐུགས་དམ་མཐིལ་དུ་མཛད་པས་ཕྱིས་དུང་ཕྱུར་གཉིས་ལྷག་
ལོངས་བ་དང་། འབྲས་སྤུངས་དགོན་པའི་ཤར་ཕྱོགས་ཀྱི་གཟིམ་སྤྱིལ་དེང་སང་བྲག་ཐོག་
ཁང་ཆུང་ཟེར་བ་འདིར་བཞུགས་ནས་ཆོས་མང་དུ་གསུངས། དགུང་ལོ་སོ་བརྒྱད་པ་མེ་
སྤྲེལ་ལོ་དཔལ་ལྡན་འབྲས་སྤུངས་དགོན་པ་བཞེངས་སོ། །བསྟན་པའི་དཔལ་གྱུར་ཞེས་སོགས་
ཤོ་ལོ་ཀ་གཅིག་བྱུང་ཚུལ་ནི། མེ་གླང་ལོར་རྒྱལ་དབང་བསོད་ནམས་རྒྱ་མཚོས་སོག་ཡུལ་
ཐུ་མེད་ཀྱི་ཡུལ་དུ་ཕེབས་པའི་ཚེ། རྭ་སྒྲེང་ནས་ཆིབས་ཐོག་ཏུ་འབྱོར་ཐོག །ས་སྐྱོང་བཀྲ་
ཤིས་རབ་བརྟན་པས་ཆིབས་ཡོབ་ལ་འཇུས་ནས། བསྟན་པའི་དཔལ་འགྱུར་བླ་མའི་ཞབས་
པད་བརྟན། །བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །ཅེས་པའི་ཚིག་རྐང་གཉིས་
འཕྲལ་མཛད་ཐོག །མཆི་མས་བརྣངས་ཏེ་གསུང་རྒྱུ་མ་བྱུང་བས། རྒྱལ་དབང་རིན་པོ་
ཆེས། བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །བསྟན་པ་ཡུན་རིང་གནས་
པའི་བཀྲ་ཤིས་ཤོག །ཅེས་ཆིབས་ཐོག་ནས་གནང་བའོ། །ཞེས་རྒྱལ་བ་བསོད་ནམས་རྒྱ་
མཚོའི་རྣམ་ཐར་རྒྱལ་དབང་ལྔ་པས་མཛད་པ་དངོས་གྲུབ་ཤིང་རྟ་ཞེས་བྱ་བ་ལས་གསུངས།
འཕགས་པ་ཐོགས་མེད་ཀྱིས་དགའ་ལྡན་ནས་བྱམས་ཆོས་སྡེ་ལྔ་སྤྱན་དྲངས་པའི་རྗེས་དུས་
རིང་ཞིག་ན་རྒྱ་གར་ལ་ཆོས་ཉིད་རྣམ་འབྱེད་དང་། རྒྱུད་བླ་མ་གཉིས་ཀྱི་དཔེ་ཙམ་ཡང་

56 ༼ཆ༽ ལོ་རྒྱུས་ཐོར་བུ།
ནུབ་པས་བརྒྱད་སྟོང་འགྲེལ་ཆེན་དུ་དེ་དག་གི་ལུང་འདྲེན་སོགས་མེད་པས་ཀྱང་སློབ་དཔོན་
སེང་གེ་བཟང་པོའི་དུས་ནུབ་ཟིན་པ་རྗེས་སུ་དཔག་པའི་ཚད་མས་ཀྱང་གཞལ་ནུས་ལ། མངའ་
བདག་མེ་ཏྲི་པས་མཆོད་རྟེན་ཞིག་གི་སེར་ཁ་ནས་འོད་ཡང་ཡང་འཕྲོ་བ་གཟིགས་པས། དེ་
ལ་ཞིག་གསོ་བཅོསསྐབས་ཅི་འདུག་བཙལ་བས་ཏཱ་ལའི་ལོ་མར་བྲིས་པའི་བསྟན་བཅོས་གཉིས་
ཀྱི་དཔེ་རྙེད་ཀྱང་རྒྱུན་མ་རྙེད་པར་བརྟེན་རྗེ་བཙུན་བྱམས་པ་ལ་གསོལ་བ་རྩེ་གཅིག་ཏུ་བཏབ་
པས་སྤྲིན་གྱི་གསེབ་ནས་ཞལ་དངོས་སུ་བསྟན་ནས་ལུང་རྒྱུན་གནང་པའི་ལོ་རྒྱུས་ཆ་ཁར་
དགེ་བཤེས་གསུང་འབུམ་ན་ཡོད། རབ་བྱུང་བཅུ་གཉིས་པའི་ཉེར་བཞི་པ་ལྕགས་སྟག་ལོར་
ཀུན་མཁྱེན་འཇམ་དབྱངས་བཞད་པ་ངག་དབང་བརྩོན་འགྲུས་ཀྱིས་བཀྲ་ཤིས་འཁྱིལ་བཏབ།
ཆིང་གེས་རྒྱལ་པོའི་ཐམ་ཀ་སྐད་གྲགས་ཅན་དེ་ཆ་ཁར་གྱི་ལེགས་ལྡན་རྒྱལ་པོའི་ལག་ཏུ་ཡོད་
པ་རིམ་གྱིས་བརྒྱུད་དེ་མང་ཇུ་རྒྱལ་པོ་ལ་ཐོབ་པའི་ལོ་རྒྱུས་ཡོད།
གསོ་སྦྱོང་གི་སྐབས་སུ། གཙུག་ལག་ཁང་གི་བདག་པོ་དང་ལྷ་རྣམས་ཀྱི་སླད་དུ་
ཞལ་ནས་གསུངས་པའི་མདོ་དང་ཚིགས་སུ་བཅད་པ་འདོན་པ་མཁན་ཆེན་ཞི་བ་འཚོས་ཐོག་
མར་སྲོལ་བཏོད་པ་ཡིན་ཞིང་། གཙུག་ལག་ཁང་གི་བདག་པོ་ནི་རྒྱལ་པོ་ཁྲི་སྲོང་སྡེའུ་བཙན་
སོགས་དང་། གཙུག་ལག་ཁང་གི་ལྷ་ནི་བསམ་ཡས་ཀྱི་ལྷ་པེ་ཧར་རྒྱལ་པོ་སོགས་ལ་བྱེད་
དོ༑ ༑གཏོར་མ་ཆ་བཞི་ཡང་སྤྱིར་བསག་སྦྱང་དང་སྒོས་སུ་འགལ་རྐྱེན་སེལ་ཞིང་མཐུན་
རྐྱེན་སྒྲུབ་པའི་ལྷ་ཀླུ་སོགས་ལ་གཏོང་བའི་ཆེད་དུ་དེ་དུས་སམ་དུས་ཕྱིས་མཛད་དམ་སྙམ།
ཆོས་བསྒྲགས་པའི་མདོ་དང་སྤྱི་བཤགས་ནི་མཁན་ཆེན་ཞིབ་འཚོའི་དུས་ནས་སམ། རྗེ་རིན་
པོ་ཆེས་འདུལ་བའི་ཕྱག་ལེན་དག་ཐེར་མཛད་པའི་དུས་སུ་མཛད་པ་ཞིག་ཡིན་ནམ་དཔྱད།།
གསོ་སྦྱོང་གི་སྐབས་ཀྱི་ཕྱག་ལེན་གཞན་རྣམས་ནི་འདུལ་བ་ལུང་ནས་གསུངས་པ་ཡིན་ནོ།།
གནས་བཅུ་དང༌། སྐབས་གསུམ་པ་འདོན་པའང་དུས་ནམ་ནས་དར་པའང་དཔྱད། དབུ་
མ་ལུང་རིགས་སྒྲོན་མེ་ལས། གཞུང་ཚིག་བློ་འཛིན་མི་བྱེད་གཞུང་གི་དོན། །དཔེ་ཀློག་

ལོ་རྒྱུས་ཐོར་བུ། ༼ཆ༽ 697
ཙམ་གྱིས་ཤེས་འདོད་བཞད་གད་གནས། །དེ་ཕྱིར་གཉིད་དང་འདུ་འཛི་ཀུན་སྤངས་ནས།།
རྒྱུན་དུ་སྐྱོར་སྦྱངས་མཛོད་ཅིག་གྲོགས་པོ་དག །ཅེས་གསུངས།
༈ ཆེན་པོ་ཧོར་གྱི་ཡུལ་དུ་བྷོ་ཏཱ་ཆེན་རྒྱལ་པོ་ཁྲིར་བཞུགས་པའི་སྐབས་ནས་སངས་
རྒྱས་ཀྱི་ཆོས་དར་ཞིང་། སོག་ཐག་གི་པཀྴི་མཁས་པ་དག་གིས་ཡུ་གུར་དང་མངྒལ་རྣམས་
ལ་ཁོ་རང་ཚོའི་ཡི་གེ་འབྲི་ཀློག་སློབ་ཏུ་བཅུག་པའི་སྟབས་ཀྱིས་ཧོར་རམ་མངྒཱལ་གྱི་ཡི་གེ་
གྲུབ་བཞི་པ་པོར་ནས། ད་ལྟའི་པགས་པའི་མཉེད་ཤིང་ལྟ་བུའི་སོག་ཐག་གི་ཡི་གེ་ལ་ཞུགས་
སོང་སྟེ། མརྒོལ་གྱི་ཡི་གེའི་འབྱུང་ཁུངས་ནི་དོན་ལ་དེ་ལྟར་ཡིན་ནོ། །ཇིང་གིར་རྒྱལ་པོ་
དེ་ཆིང་གེ་ལེ་ཧན་གྱི་ཡ་མོན་གྱི་ལས་ཁང་སར་ཡུ་གུར་གྱི་ཡིག་མཁན་རྣམས་ཧོར་གྱི་ཡི་གེས་
པིར་ཐོགས་ཀྱི་ལས་ཀ་བྱེད་ཀྱིན་བསྡད་པའི་ཚུལ་ཡིག་ཚང་ན་འདུག་པས་གསལ་ལོ། །ཞེས་
གསེར་གྱི་དེབ་ཐེར་སོགས་ལས་བཤད་པས། བར་སྐབས་ཤིག་ལ་པགས་པའི་མཉེད་ཤིང་
ལྟ་བུའི་ཡི་གེ་ཉམས་པ་ལ་ས་སྐྱ་པཎྜིཊས་བཟོས་པས་བཀའ་དྲིན་ཆེའོ། །གསེར་གྱི་དེབ་ཐེར་
ལས་ཤེས་པར་བྱའོ། །ཧཱ་ཤང་ཕ་རྒྱུན་རྒྱ་གར་དུ་ཕེབས་རྗེས་ལོ་སུམ་བརྒྱ་ཙམ་ལ་ཆེན་པོ་
ཐང་གུར་གྱི་ཧཱ་ཤང་མཧཱ་པཎྜིཏ་ཐང་ཟིང་བླ་མ་གླུ་ཚང་དང་ཏུན་ཧང་གི་གནས་རིམ་པར་
བརྒྱུད་དེ་ཧོར་མངྒོལ་གྱི་ཡུལ་བརྒྱུད་ནས་རྒྱ་གར་ཕེབས་སྐབས་ལི་ཡུལ་ལ་རྗེ་བཙུན་བྱམས་
པ་མགོན་པོ་དགོན་པའི་གླིང་སྐོར་ལ་གདན་དྲངས་པ་དང་མཇལ་བ་རྣམ་ཐར་ན་ཡོད་ཅེས་
གསེར་གྱི་དེབ་ཐེར་ལས་གསུངས། རྒྱ་གར་ལ་ཕེབས་ནས་ལོ་བཅུ་བཞིའི་རིང་རྒྱ་གར་གྱི་
གནས་མཇལ་བ་དང་སློབ་གཉེར་གནང་བའི་ལོ་རྒྱུས་རྒྱ་གར་གནས་ཡིག་དང་བཅས་གུང་
མགོན་པོ་སྐྱབས་ཀྱིས་མཛད་པའི་རྒྱ་ནག་ཆོས་འབྱུང་ན་ཡོད། དེ་ནི་རྒྱ་གར་ཡུལ་གྱི་གནས་
ཡིག་ཤིན་ཏུ་རྒྱས་པ་གསལ་པོ་ཞིག་རེད། དེ་དང་རྭ་ལོའི་རྒྱ་གར་གནས་ཡིག ། ཆག་ལོའི་
རྒྱ་གར་གནས་ཡིག །ཇོ་ནང་ཏཱ་ར་ནཱ་ཐའི་རྒྱ་གར་ཆོས་འབྱུང་སོགས་ཆོས་འབྱུང་སྣ་ཚོགས་
བལྟས་ན་ལས་དང་པོ་པ་རྣམས་ལ་ཕན་པ་ཆེན་པོ་ཡོད་ཀྱི་རེད། རབ་བྱུང་ན་བཀའ་འགྱུར་

698
 ༼ ཆ༽ ལོ་རྒྱུས་ཐོར་བུ།
བསྟན་འགྱུར་ལྟ་རྒྱུ་འབྱུང་ན་ཤིན་ཏུ་ཡག་པོ་རེད། གཞན་ཡང་། མངྒལ་ཧོར་རྒྱལ་པོ་
གོང་མ་ན་རིམ་རྣམས་ཚང་མ་ཐུགས་བསམ་དཀར་ཞིང་། དཀོན་མཆོག་ལ་དད་པ་འགྱུར་
མེད་མངའ་བའི་རྣམ་དཀར་གྱི་འབྲས་བུ་སྨིན་པའི་ནུས་མཐུས། ཆིང་གེ་སེ་རྒྱལ་པོ། ཡང་
ན་ཇིང་གིར་རྒྱལ་པོས་རབ་བྱུང་བཞི་པའི་ཤིང་སྟག་ལོ་རྒྱ་ནག་ཡོངས་རྫོགས་མངའ་བསྒྱུར་
པ་ནས་ས་སྤྲེལ་ལོའི་བར་ལོ་བརྒྱ་དང་བདུན་ཅུ་དོན་ལྔའི་རིང་སྟོབས་ཀྱི་འཁོར་བསྒྱུར་ལྟ་
བུའི་ཧོར་མངྒོལ་རྒྱལ་པོ་བཅོ་ལྔ། དེ་ནས་ལེགས་ལྡན་གྱི་བར་མངྒལ་ཧོར་རྒྱལ་པོ་ཉི་ཤུ་སྟེ་
བསྡོམས་སུམ་ཅུ་སོ་ལྔས་ལོ་བཞི་བརྒྱ་ཉི་ཤུ་རྩ་དགུའི་རིང་རྒྱ་ནག་གི་རྒྱལ་སྲིད་བསྐྱངས། ལྷག་
པར་ཇིང་གིར་ནས་མངྒོལ་ཧོར་གྱི་རྒྱལ་རབས་བཅོ་ལྔའི་རིང་ལ་ས་སྟེང་གི་སྐྱེ་རྒུ་ཕལ་ཆེ་
བ་མངའ་འོག་ཏུ་བསྡུས་པ་ལྟ་བུ་བྱུང་། དེ་དག་གི་སྔོན་ནས་བྱུང་བའི་མངྒལ་ཧོར་རྒྱལ་པོས་
རྒྱ་ནག་ཡོངས་རྫོགས་ལ་མངའ་བསྒྱུར་པ་མ་བྱུང་ངམ་སྙམ། གསེར་གྱི་དེབ་ཐེར་སོགས་
ལས་ཤེས་པར་བྱའོ། ། བར་སྐབས་གཅིག་ལ་བོད་བསིལ་བུར་ཕྱིན་པའི་སྐབས།
མངྒོལ་ཧོར་སོག་པོ་མི་རབས་བཅོ་ལྔས་རྒྱ་ནག་རྒྱལ་པོ་བྱས། དེ་རྗེས་མན་ཇུ་མི་
རབས་བཅུ་གཅིག་རྒྱ་ནག་གི་རྒྱལ་པོ་བྱས། རྒྱལ་པོ་ཉི་ཤུ་རྩ་དྲུག་པོ་དེ་དག་གི་རིང་རྒྱ་བོད་
གཉིས་མཆོད་ཡོན་སྦྱིན་བདག་གི་འབྲེལ་བ་དང་། ཆོས་དང་ཤེས་རིག་གི་འབྲེལ་བ་ཤིན་
ཏུ་རྒྱ་ཆེན་བྱུང་། རྒྱ་ནག་སྐད་ནས་བོད་སྐད་དུ་བསྒྱུར་པའི་ཆོས་ཡང་མང་པོ་ཡོད། དེ་
ལ་དཔག་ན་ཆོས་ཀྱི་འབྲེལ་བ་སྔ་མ་ནས་ཡོད་པ་འདྲ། མངྒོལ་དང་མན་ཇུ་རྒྱལ་པོ་བྱས་
སྐབས་རྒྱ་ནག་དང་བོད་གཉིས་འབྲེལ་བ་བྱུང་བ་མ་གཏོགས། རྒྱ་མིས་རྒྱ་ནག་རྒྱལ་པོ་བྱས་
སྐབས་རྒྱ་བོད་ཆོས་དང་ཤེས་རིག་གི་འབྲེལ་བ་དེ་ཙམ་མེད་སྐད། མརྒོལ་རྒྱལ་པོ་དེ་དག་
གི་མིང་དང་བྱུང་དུས་དང་ལོ་ཚིགས་དང་། རྒྱ་ནག་དབང་དུ་བསྡུས་ཚུལ་དང་། བོད་
ཀྱི་བླ་མ་རྣམས་དང་མཆོད་ཡོན་དུ་གྱུར་ཚུལ་དང་། མན་ཇུ་རྒྱ་ནག་རྒྱལ་པོ་བྱས་སྐབས་
ཀྱི་ལོ་རྒྱུས་རྣམས་ཆ་ཁར་དགེ་བཤེས་བློ་བཟང་ཚུལ་ཁྲིམས་ཀྱི་གསུང་འབུམ་དུའང་གསལ་

ལོ་རྒྱུས་ཐོར་བུ། ༼ཆ༽ 599
པོ་ཡོད། རྒྱ་ནག་ཧྭ་ཤང་གིས་བོད་ལ་བསམ་ཡས་སོགས་སུ་ཆོས་བཤད་པའི་ལོ་རྒྱུས་མང་
པོ་ཡོད། བོད་ཀྱི་བླ་མས་རྒྱ་ནག་ལ་ཕེབས་པ་དང་ཆོས་བཤད་པའི་ལོ་རྒྱུས་ཡང་མང་པོ་
ཡོད། སྔོན་རྒྱ་ནག་གི་ཡུལ་དུ་སངས་རྒྱས་ཀྱི་ཆོས་ཤིན་ཏུ་རྒྱ་ཆེན་པོ་དར་བ་བྱུང་། སྐྱེས་
ཆེན་དམ་པའང་ཤིན་ཏུ་མང་པོ་ཕེབས་པ་དང༌། དགོན་སྡེ་སྐུ་གསུང་ཐུགས་རྟེན་ཡང་ཤིན་
ཏུ་རྒྱས་པ་བྱུང་མྱོང་འདུག །ཧྭ་ཤང་སྟོང་ཕྲག་མང་པོ་ཡོད་པའི་དགོན་པ་མང་པོ་བྱུང་བ་
རེད་ཟེར། རི་བོ་རྩེ་ལྔ་གཅིག་བུ་ལ་དགོན་པ་བརྒྱ་དང་བརྒྱད་ཡོད་པ་ལོ་རྒྱུས་ན་ཡོད། རྒྱས་
པར་རྒྱ་ནག་ཆོས་འབྱུང་ལས་ཤེས་པར་བྱའོ། །
༈ ཀླུ་ཡུལ་ནས་གདན་དྲངས་པའི་ཡུམ་འབུམ་པའི་མཇུག་ནས་ལེའུ་བཞི་མ་ཚང་
བ་རྒྱ་ནག་ནས་བསྒྱུར་བའི་འབུམ་ལ་ཡོད་ཟེར་རྒྱུན་ཡོད་སྔར་བཤད་ཟིན། །བལ་ཡུལ་ལ་
ཀླུ་ཡུལ་ནས་གདན་དྲངས་པའི་ཡུམ་འབུམ་པའི་གླེགས་བམ་པོ་ཏི་མཇལ་རྒྱུ་ཡོད། གོ་ཊཾ་
ཉེར་དྲུག་ཕུལ་ན་མཇལ་ཁ་འཐོབ་ཀྱི་འདུག
འགྲོ་བ་རིགས་དྲུག་རྣམ་རྟོག་ལས་འབྱུང་བ་ཡིན་ཏེ། ཞེ་སྡང་གི་ལས་ཀྱི་རྣམ་པར་
སྨིན་པ་དམྱལ་བའི་གཟུགས་སུ་ཤར། དམྱལ་ཁམས་བཅོ་བརྒྱད་ཀྱི་སྡུག་བསྔལ་མྱོང་། སེར་
སྣའི་ལས་ཀྱི་རང་གཟུགས་དེ་ཡི་དྭགས་སུ་ཤར། བཀྲེས་སྐོམ་གྱི་སྡུག་བསྔལ་མྱོང་། གཏི་
མུག་གི་ལས་ཀྱི་རང་གཟུགས་དེ་དུད་འགྲོར་ཤར། བཀོལ་སྤྱོད་ཀྱི་སྡུག་བསྔལ་མྱོང་། དེ་
བཞིན་འདོད་ཆགས་ཀྱིས་མི་དང་། ཕྲག་དོག་གིས་ལྷ་མ་ཡིན་དང་། ང་རྒྱལ་གྱིས་ལྷ་དང་།
ཞེས་དང་། དེ་དག་ཐམས་ཅད་རྣམ་རྟོག་ལས་འབྱུང་ལ། དེ་ལྟར་རྟོགས་ན་བདུད་ཀྱིས་
གླགས་མི་རྙེད་དེ། ཡུམ་གྱི་མདོ་ལས། སྟོང་པ་ཉིད་ཀྱིས་སྟོང་པ་ཉིད་ལ་གླགས་མི་རྙེད་
དོ༑ ༑ཞེས་གསུངས། ཅེས་ཆུ་བཟང་བླ་མ་རིན་པོ་ཆེས་གསུངས། དམྱལ་སྲུང་དམྱལ་
བ་པ་དང་རྒྱུད་གཅིག་ཡིན་མིན་དཔྱད། སེམས་ཅན་དམྱལ་བའི་མཚོན་ཆ་རྣམས། ཅེས་
པ་ནས། སྡིག་སེམས་འབྱུང་བར་ཐུབ་པས་གསུངས། །ཅེས་སོ། །

700
 ༼ ཆ༽
 ལོ་རྒྱུས་ཐོར་བུ།
༈ ཡུམ་གྱི་མདོ་བརྗོད་བྱ་སྟོན་ཚུལ་གྱི་སྒོ་ནས་མདོ་སྡེ་ཀུན་གྱི་མཆོག་ཡིན་ཚུལ་
ནི༑ བསྟན་པའི་སྙིང་པོ་སྟོང་པ་ཉིད་མ་སྦས་པར་རྒྱས་པར་དངོས་སུ་གསུངས་པས་ཡིན།
གསང་བ་འདུས་པ་རྒྱུད་ཐམས་ཅད་ཀྱི་ནང་ནས་རྒྱལ་པོ་ལྟ་བུ་ཡིན་ཚུལ་ནི། མ་དག་པའི་
ལུས་འདི་སྤངས་ནས། ཚེ་འདིར་མཚན་དཔེས་བརྒྱན་པའི་ཡེ་ཤེས་ཀྱི་སྐུ་སྒྲུབ་ཚུལ་གསལ་
བ་དང་རྒྱས་པར་གསུངས་པས་ཡིན་ནོ། །དེའི་ཆེད་དུ་བྱ་བའི་གདུལ་བྱ་ལ་བྱང་སེམས་
སྲིད་པ་ཐ་མ་པ་དགོས་སམ་སྙམ། ཚེ་འདི་ཉིད་ལ་འཚང་རྒྱ་ངེས་ཀྱི་གང་ཟག་དགོས་པས་
སོ༑ སྲིད་པ་ཐ་མའི་བྱང་སེམས་ལ་སོ་སྐྱེས་ཡོད་མེད་དཔྱད་པར་བྱའོ། །སྐྱེ་བ་གཅིག་
ཐོགས་ཀྱི་རྒྱལ་སྲས་ལ་ས་བཅུ་པ་ལ་གནས་པ་དགོས་པར་མདོ་ལས་གསུངས་པའི་ཕྱིར། རྒྱལ་
སྲས་ཞི་བ་ལྷ། གང་ཚེ་དངོས་དང་དངོས་མེད་དག །ཅེས་པའི་ཚིག་མཚམས་ནས་གནམ་
ལ་འཕུར་པ་ཡིན་གསུངས།
གཞན་ཡང་ཅུང་ཟད་བསྐང་བ་ནི། བསྟན་པ་འདིའི་དབང་དུ་བྱས་པའི་རྟེན་སྐུ་གསུང་
ཐུགས་རྟེན་འཇིག་རྟེན་དུ་བྱུང་ཚུལ་ནི། ཨུ་ཏྲ་ཡ་ནས། རིང་ན་བཞུགས་པའི་སངས་རྒྱས་
ཀྱིས། །ཤེས་རབ་མིག་ནི་རྣམ་པར་སྦྱངས། །གང་ལ་དེ་འདྲའི་གསོས་མངའ་བ། ། སྨན་
པའི་མཆོག་ལ་ཕྱག་འཚལ་ལོ། །ཞེས་ཐུབ་པ་ཆུ་ལོན་མར་གྲགས་པ་མཇལ་ནས་གསུངས་
པ་དེ་དང་། སིངྒ་ལའི་རྒྱལ་པོའི་བུ་མོ་མུ་ཏིག་གི་འཁྲི་ཤིང་ལ་བསྐུར་བའི་ཐུབ་པ་འོད་ཟེར་
མ་གཉིས་བྲིས་སྐུའི་ཐོག་མ་ཡིན། །འབུར་སྐུའི་ཐོག་མ་ནི། མགོན་མེད་ཟས་སྦྱིན་གྱིས་
རིན་པོ་ཆེ་སྣ་བདུན་ལས་སྟོན་པ་སངས་རྒྱས་ཀྱི་སྐུ་བརྙན་བཞེངས་ནས་དགེ་འདུན་གྱི་གྲལ་
དབུར་བཞུགས་སུ་བཅུག་པ་དེའོ། །གསུང་གི་རྟེན་བྱུང་བའི་ལོ་རྒྱུས་ནི། ཁ་ཅིག་བཀའ་
བསྡུ་གསུམ་པ་ནས་བྱུང་བར་བཤད་མོད། སངས་རྒྱས་ཞལ་བཞུགས་པའི་སྐབས་སུ་ལྷའི་
དབང་པོ་བརྒྱ་བྱིན་གྱིས་གསེར་གྱི་གླེགས་བུ་ལ་བཻ་ཌཱུརྱ་སྔོན་པོ་བཞུས་པའི་ཁུ་བས་ཤེས་རབ་
ཀྱི་ཕ་རོལ་ཏུ་ཕྱིན་པའི་མདོ་སྡེ་བྲིས་ནས་སུམ་ཅུ་རྩ་གསུམ་གྱི་གནས་སུ་མཆོད་པའི་རྟེན་དུ་

ལོ་རྒྱུས་ཐོར་བུ། 
༼ ཆ༽ 701
གདན་དྲངས་པར་བཤད་པ་དང་། གཞན་ཡང་། སངས་རྒྱས་ཞལ་བཞུགས་པའི་ཚེ་ཀོའུ་
ཤམ་པའི་རྒྱལ་པོ་ཤར་པའི་བཙུན་མོ་སྔོ་བསངས་མ་འཁོར་བུད་མེད་ལྔ་བརྒྱ་དང་བཅས་པས་
མཚན་མོ་མར་མེའི་འོད་ལ་སངས་རྒྱས་ཀྱི་བཀའ་ཀློག་པར་འདུལ་བ་ལུང་ལས་གསུངས་
པ་དང་། གཞན་ཡང་། རྒྱལ་མཚན་རྩེ་མོའི་དཔུང་རྒྱན་གླེགས་བམ་དུ་བྱས་ཏེ་རྒྱལ་མཚན་
གྱི་རྩེ་མོར་བཏགས་པས་ལྷ་མ་ཡིན་གྱི་གཡུལ་ལས་རྒྱལ་པར་བཤད་པ་དང་། གཞན་ཡང་།
དེའི་ཚེ་ཁྱིམ་བདག་མགོ་རེག་ཤི་བས་ནོར་རྫས་དང་ཡོ་བྱད་རྣམས་དགེ་འདུན་ཕུལ་བ་ན།
སྟོན་པའི་ཞལ་ནས། སངས་རྒྱས་ཀྱི་བཀའི་གླེགས་བམ་འཚོང་དུ་མི་རུང་། གསུངས་པ་
དང་། གཞན་ཡང། སངས་རྒྱས་ཀྱིས་འཇམ་དཔལ་རྩ་རྒྱུད་ལས་ལུང་བསྟན་པ་བཞིན།
མ་སྐྱེས་དགྲའི་སྲས་ཨུ་པ། ཞེས་བྱ་བས་རྒྱལ་བའི་བཀའ་ཐམས་ཅད་གླེགས་བམ་དུ་བྱས་
པར་བཤད་པ་དང་། དུས་འཁོར་འགྲེལ་ཆེན་དྲི་མེད་འོད་ལས། སྡུད་པ་པོ་རྣམས་ཀྱིས་
སྡེ་སྣོད་གསུམ་ཡི་གེར་བཀོད་པ་བཤད། ཆུ་བོ་སི་ཏའི་བྱང་ཕྱོགས་སུ་ཙམ་པ་ཀའི་ཡུལ་
གྱི་སྐད་དུ་སྡེ་སྣོད་གསུམ་བྲིས་པར་བཤད། དེ་བཞིན་སྤྲེའུ་ཡི་ཡུལ་གྱི་སྐད་དང་། གསེར་
མིག་གི་ཡུལ་གྱི་སྐད་དང་། ཆུ་བོ་སྔོན་པོའི་བྱང་ཕྱོགས་སུ་རུག་མའི་མིང་གི་ཡུལ་གྱི་སྐད་
དང་། ཁ་བ་ཅན་གྱི་བྱང་ཕྱོགས་སུ་སུར་མའི་ཡུལ་གྱི་སྐད་ཀྱིས་བྲིས་པ་དང་། བོད་ཀྱི་
ཡུལ་གྱི་སྐད་དང་། རྒྱ་ནག་གི་སྐད་དང་། པར་སིག་གི་སྐད་དང་། མངྒཱལ་གྱི་སྐད་དུ་
བྲིས་པ་སོགས་སོ། །ཐུགས་ཀྱི་རྟེན་ལ། སོ་སོ་སྐྱེ་པོའི་མཆོད་རྟེན་ནི། གདུགས་ཆོས་འཁོར་
གྱི་རིམ་པ་དང་མི་ལྡན་པ་དང་། ཉན་ཐོས་ཀྱི་མཆོད་རྟེན་ནི། བདེན་བཞི་དག་པའི་ཆོས་
འཁོར་རིམ་པ་བཞི་དང་ལྡན་པ་དང་། རང་རྒྱལ་གྱི་མཆོད་རྟེན་ནི། རྟེན་འབྲེལ་ཡན་ལག་
བཅུ་གཉིས་རྣམ་པར་དག་པའི་ཆོས་འཁོར་རིམ་པ་བཅུ་གཉིས་དང་ལྡན་པ་དང་། དེ་བཞིན་
གཤེགས་པའི་མཆོད་རྟེན་ནི། ཆོས་འཁོར་བཞི་རིམ་པ་བཅུ་གསུམ་དང་ལྡན་པའོ། །དེ་
ལ་དབྱིབས་ཀྱི་སྒོ་ནས་དབྱེ་ན། ལྷུང་བཟེད་ཁ་སྤུབ་པ་ལྟ་བུའི་མཆོད་རྟེན་དང་། ཁང་བ་

702 ༼ཆ༽ ལོ་རྒྱུས་ཐོར་བུ།
བརྩེགས་པ་ལྟ་བུའི་མཆོད་རྟེན་དང་། རྒྱལ་མཚན་བསྒྲེངས་པ་ལྟ་བུའི་མཆོད་རྟེན་དང་གསུམ།
ཕྱི་མ་རྒྱལ་མཚན་བསྒྲེངས་པ་ལྟ་བུའི་མཆོད་རྟེན་ལ། བྱང་ཆུབ་མཆོད་རྟེན། བཀྲ་ཤིས་
སྒོ་མང་གི་མཆོད་རྟེན། ཆོ་འཕྲུལ་མཆོད་རྟེན། ལྷ་ལས་བབས་པའི་མཆོད་རྟེན། དགེ་
འདུན་དབྱེན་བསྡུམ་པའི་མཆོད་རྟེན། རྣམ་རྒྱལ་མཆོད་རྟེན། མྱང་འདས་མཆོད་རྟེན།
པདྨ་སྤུངས་པའི་མཆོད་རྟེན་དང་བརྒྱད། སྔོན་ཧེ་རུ་ཀས་དྲག་པོ་བཏུལ་བའི་ཚེ། ཡུལ་
བརྒྱད་ཀྱི་དུར་ཁྲོད་དུ་མ་མོ་བརྒྱད་ཀྱི་རྟེན་དངོས་གྲུབ་འབྱུང་བའི་མཆོད་རྟེན་བརྒྱད་དུ་གྲགས་
པ་ནི། མ་ག་དྷར་བདེ་བྱེད་མཆོད་རྟེན། སིངྒ་ལར་རི་བོ་ཏ་ལ་མཆོད་རྟེན། བལ་པར་བྱ་
ཁྲི་ཁ་ཤོར་མཆོད་རྟེན། སེངྒ་གླིང་དུ་གེའུ་དོན་མཆོད་རྟེན། ལི་ཡུལ་དུ་གོ་མ་ས་ལ་གརྦ་
མཆོད་རྟེན། ཁ་ཆེར་ཀ་ན་ཀ་མཆོད་རྟེན། ཨུ་རྒྱན་དུ་དྷརྨ་ཙཀྲ་མཆོད་རྟེན། ཟ་ཧོར་དུ་
བདེ་སྤྱོད་གཞོན་ནུའི་མཆོད་རྟེན་དང་བརྒྱད། སངས་རྒྱས་ཀྱི་མཛད་པ་ཁྱད་པར་ཅན་ལ་
བརྟེན་ནས་སོ་སོའི་དུས་སྟོན་བྱ་བའི་ཕྱིར་དུ་བདེ་གཤེགས་མཆོད་རྟེན་བརྒྱད་བརྩིག་པར་
བྱས་ཏེ། གནས་གྲོང་ཁྱེར་སེར་སྐྱ་དང་ལུམྦི་གནས་སུ་དུས་སྟོན་པ་སྐུ་བལྟམས་པའི་ཚེ་བྱུང་
བ་པོད་སྤུངས་མཆོད་རྟེན། གནས་རྒྱལ་པོའི་ཁབ་ཏུ་དུས་སྟོན་པ་མངོན་པར་བྱང་ཆུབ་པའི་
དུས་སུ་བྱུང་བ་བྱང་ཆུབ་ཆེན་པོའམ་བདུད་འདུལ་མཆོད་རྟེན། གནས་ཝཱ་ར་ཎཱ་སཱིར་དུས་
སྟོན་ཆོས་འཁོར་བསྐོར་བའི་ཚེ་བྱང་བ་བཀྲ་ཤིས་སྒོ་མང་ངམ་ཆོས་འཁོར་མཆོད་རྟེན། གནས་
གྲོང་ཁྱེར་གསལ་ལྡན་དུ་དུས་སྟོན་པ་སངས་རྒྱས་སུམ་ཅུ་རྩ་གསུམ་དུ་དབྱར་གནས་མཛད་
དེ་ཡུམ་ལ་ཆོས་གསུངས་ནས་ལྷ་ལས་བབས་པའི་མཆོད་རྟེན། གནས་རྒྱལ་པོའི་ཁབ་ཏུ་
ལྷས་བྱིན་གྱིས་དབྱེན་བྱས་པ་མཆོག་ཟུང་གིས་བཟླུམས་པའི་དུས་སུ་བྱུང་བ་འོད་ཟེར་ཅན་
ནམ་བྱམས་ངོས་སམ་དབྱེན་བཟླུམས་པའི་མཆོད་རྟེན། གནས་ཡངས་པ་ཅན་དུ་དུས་སྟོན
སྐུ་ཚེ་ཟླ་བ་གསུམ་བྱིན་གྱིས་བརླབས་པའི་ཚེ་བྱུང་བ་རྣམ་རྒྱལ་མཆོད་རྟེན། གནས་རྩ་མཆོག་
གྲོང་ཁྱེར་དུ་མྱང་འདས་མཆོད་རྟེན་དང་བརྒྱད། དེ་བཞིན་གཤེགས་པའི་སྐུ་བཞེངས་པའི་

ལོ་རྒྱུས་ཐོར་བུ། ༼ཆ༽ 703
ཕན་ཡོན། དམ་ཆོས་པདྨ་དཀར་པོའི་མདོ་དང་། སྤྱན་རས་གཟིགས་ཀྱི་མདོ་དང་། རྒྱལ་
པོ་གསལ་རྒྱལ་གྱིས་ཞུས་པའི་མདོ་དང་། བདེ་མཆོག་སྡོམ་འབྱུང་དང་། འཇམ་དཔལ་
རྩ་རྒྱུད་སོགས་ལས་གསུངས། སངས་རྒྱས་ཀྱི་གསུང་བཞེངས་པའི་ཕན་ཡོན། མདོ་སྡུད་
པ་སོགས་ཡུམ་གྱི་མདོ་རྣམས་དང་། འདུས་པའི་རྒྱུད་ཕྱི་མ་དང་། བདེ་མཆོག་སྡོམ་འབྱུང་
རྣམས་དང། སངས་རྒྱས་ཀྱི་ཐུགས་བཞེངས་པའི་ཕན་ཡོན། དམ་ཆོས་པདྨ་དཀར་པོའི་
མདོ་དང་། རྒྱལ་པོ་གསལ་རྒྱལ་གྱིས་ཞུས་པའི་མདོ་དང་། འཇམ་དཔལ་རྩ་རྒྱུད་སོགས་
དང་། གཙུག་ལག་ཁང་དང་དགེ་འདུན་གྱི་ཀུན་དགའ་ར་བ་བཞེངས་པའི་ཕན་ཡོན། སྤྱན་
རས་གཟིགས་ཀྱི་མདོ་དང་། རྒྱལ་པོ་གསལ་རྒྱལ་གྱིས་ཞུས་པའི་མདོ་དང་། མདོ་དྲན་
པ་ཉེར་བཞག་རྣམས་སོ། །འདུལ་བ་གནས་མལ་གྱི་གཞི་ལས། སྟོན་པའི་སྐུ་གཟུགས་ཀྱིས་
གྲོང་ཁྱེར་གྱི་མཐའ་བསྐོར་བར་གསུངས་པ་དཔེར་བྱས་ནས། བྱམས་པ་མགོན་པོའི་སྐུ་
གཟུགས་ཕྱི་སྐོར་ལ་གདན་འདྲེན་པའི་ཕྱག་ལེན་འཛུགས་པ་ཆོས་ལྡན་གྱི་ཞིང་ཁམས་ཀུན་
ལ་དར། ཆོས་རྒྱལ་སྲོང་བཙན་སྒམ་པོས་ལྷ་སའི་ས་འདུལ་ཕ་བོང་ཁ་ནས་མཛད་པ་ཀུན་
མཁྱེན་འཇམ་དབྱངས་བཞད་པའི་རྣམ་ཐར་ལས་གསུངས། གཞན་ཡང་། སྲོང་བཙན་
སྒམ་པོ་དགུང་ལོ་བཅུ་པ་བཞེས་པའི་མེ་ཁྱི་ལོ་ལ་རྒྱས་སར་བྱོན། བལ་བཟའ་ཁྲི་བཙུན་ཁབ་
ཏུ་བཞེས་ལྷ་མི་བསྐྱོད་རྡོ་རྗེ་དང་། བྱམས་པ་ཆོས་འཁོར་མ་གདན་དྲངས། ཙན་དན་སྒྲོལ་
མ་རང་བྱོན་རྣམས་སྤྱན་དྲངས། ལོ་བཅོ་བརྒྱད་བཞེས་པའི་དུས་ཤིང་ཕོ་རྟ་ལོ་ལ་དམར་
པོ་རིར་ཕེབས། ཕྱི་ལོ་ཤིང་ལུག་ལོ་ལ་དམར་པོ་རིར་ཕོ་བྲང་རྨངས་བཏིང་སྟེ། གྱང་རིམ་
སུམ་ཅུ་བརྩེགས་པ་མཁར་དམར་པོ་དགུ་བརྒྱད་པ་དང་གོ་དགུ་ཡོད་པ་བཞེངས། ས་མོ་
ཕག་ལོ་ལ་བལ་བཟས་སྦྱིན་བདག་མཛད་ནས་འོ་ཐང་གི་མཚོ་བསྲུབས་ར་ས་འཕྲུལ་སྣང་གི་
སྨད་བཏབ། རྒྱལ་པོ་དགུང་ལོ་ཉི་ཤུ་བཞེས་པའི་ཚེ་རྒྱ་བཟའ་ཀོང་ཇོ་བོད་དུ་འབྱོར། མདོ་
སྡེ་པད་དཀར། མདོ་དཀོན་མཆོག་སྤྲིན། འདུས་པ་རིན་པོ་ཆེའི་ཏོག་གཟུངས་བཞི་དང་།

704
 ༼ ཆ༽ ལོ་རྒྱུས་ཐོར་བུ།
འཕྲུལ་སྣང་གི་ཇོ་བོ་སྤྱན་དྲངས་ཏེ། དམར་པོ་རིར་དཔྱིད་ཟླ་འབྲིང་པོའི་ཡར་ངོའི་ཚེས་
བརྒྱད་ལ་ཕེབས་ཏེ་ར་མོ་ཆེའི་གཙུགས་ལག་ཁང་བཞེངས་པའི་དུས། ཐོན་མི་སཾ་བྷོ་ཊས་
བོད་དུ་ཡི་གེ་བྱས། རྒྱལ་པོ་འདིས་རྒྱལ་སྲིད་ལོ་དྲུག་ཅུར་བསྐྱངས་ཏེ་དམ་པའི་ཆོས་ཀྱི་
སྲོལ་བཏོད་ནས་དགུང་ལོ་གྱ་གཉིས་པ་ས་ཕོ་ཁྱི་ལོ་ལ་བཙུན་མོ་གཉིས་དང་ལྷན་ཏུ་ཐུགས་
རྗེ་ཆེན་པོ་རང་བྱུང་གི་ཐུགས་ཀར་ཐིམ། རྒྱ་བཟའ། བལ་བཟའ། ཞང་ཞུང་བཟའ། རུ་
ཡོང་བཟའ། མི་ཉག་བཟའ་དང་ལྔ་བཞེས་ཀྱང་སྲས་མ་བྱུང་བར་སྟོད་ལུང་ནས་མོང་བཟའ་
ཁྲི་ལྕམ་བཞེས་པ་ལས་སྲས་གཉིས་བྱུང་བའི་གཅུང་མང་སྲོང་མང་བཙུན་གྱིས་རྒྱལ་སྲིད་
བཟུང་། སྲོང་བཙན་འཁྲུངས་པའི་མེ་གླང་ལོ་ནས། ཁྲི་རིན་པོ་ཆེ་འོད་ཟེར་གྱིས་བརྩིས་
པས་རབ་བྱུང་དགུ་པའི་མེ་བྱི་ཡན་ཆད་ལ་ལོ་དགུ་བརྒྱ་དང་གཅིག་སོང་། དེ་ནས་རབ་
བྱུང་བཅུ་གཉིས་པའི་མེ་སྤྲེལ་བར་ལོ་ཉིས་བརྒྱ་ཐམ་པ་སོང་བ་དང་བསྲེས་པས་ལོ་སྟོང་དང་
ཆིག་བརྒྱ་དང་གཅིག་སོང་། ལྷ་སའི་རྨངས་བཏིང་ནས་མེ་བྱི་ཡན་ལ་ལོ་བརྒྱད་བརྒྱ་དང་
དོན་དགུ་སོང་། མེ་སྤྲེལ་འདི་ཡན་ལ་ལོ་སྟོང་དང་དོན་དགུ །སྲོང་བཙན་གཤེགས་པའི་
ས་ཁྱི་ཡན་ལ་བསྟན་པ་ལོ་སྟོང་དང་ལྔ་བརྒྱ་སོ་གསུམ་སོང་། ས་ཁྱི་དེ་ནས་ལོ་བརྒྱད་ཅུ་
སོང་བའི་ས་རྟ་ལ་ཁྲི་སྲོང་སྡེ་བཙན་འཁྲུངས། དགུང་ལོ་བཅུ་གསུམ་པ་ལ་རྒྱལ་པོས་སྤ་
ཡེ་ཤེས་དབང་པོ་ཕོ་ཉར་མངགས་ཏེ། མཁན་ཆེན་ཞི་བ་འཚོ་སྤྱན་དྲངས། དེའི་ལུང་བསྟན་
པ་ལྟར་སློབ་དཔོན་པདྨ་འབྱུང་གནས་སྤྱན་དྲངས། སློབ་དཔོན་གྱིས་ཧས་པོ་རི་སོགས་སུ་
བོད་ཀྱི་ལྷ་སྲིན་རྣམས་དམ་ལ་བཏགས། རྒྱལ་པོ་དགུང་ལོ་ཉེར་གཅིག་པ་ས་སྟག་ལ་བསམ་
ཡས་གཙུག་ལག་ཁང་བཞེངས། ལོ་བཞི་ལ་གྲུབ། ཁ་ཅིག་ཉེར་གཉིས་པ་ལྕགས་ཡོས་ལ་
བཏབ་ཟེར། དེ་ནས་གཞི་ཐམས་ཅད་ཡོད་པར་སྨྲ་བའི་དགེ་སློང་བཅུ་གཉིས་སྤྱན་དྲངས།
སད་མི་བདུན་རབ་ཏུ་བྱུང་། པཎྜིཏ་བི་མ་ལ་མི་ཏྲ། སངས་རྒྱས་གསང་བ། སད་མི་ལོ་
ཙཱ་བདུན་དང་། བནྡྷེ་དཔལ་བརྩེགས་སོགས་ཀྱིས་ཆོས་མང་དུ་བསྒྱུར། རྒྱལ་པོ་དགུང་

ལོ་རྒྱུས་ཐོར་བུ། ༼ཆ༽ འ05
ལོ་རེ་དགུ་པ་མེ་སྟག་ལ་འདས། ཁ་ཅིག་ལོ་བཅུ་ལ་གསང་དེའི་སྔོན་ལ་གཤེགས་སྐད། དེ་
ནས་མེ་ཁྱི་ཡན་ཆད་ལ་ལོ་བདུན་བརྒྱ་སོ་གཅིག་འདས། དེ་ནས་མེ་སྤྲེལ་འདིའི་བར་ལ་ལོ་
དགུ་བརྒྱ་དང་སུམ་ཅུ་སོ་གཅིག་འདས། བསམ་ཡས་བཏབ་ནས་མེ་ཁྱིའི་བར་ལོ་བདུན་
བརྒྱ་དོན་དགུ་སོང་། བུའི་ཆོས་འབྱུང་དུ་མེ་ཡོས་ལ་བཏབ་པར་བཀོད་པས་ཅུང་འདི་ལེགས་
པ་འདྲ། འདིའི་རྗེས་སུ་སྲས་མུ་ནི་བཙན་པོ་རྒྱལ་སྲིད་མཛད། མི་རྣམས་ལྟོག་ཕྱུག་ལན་
གསུམ་བསྙམས། ཉེར་དགུ་ལ་འདས། དེའི་རྗེས་གཅུང་ཁྲི་སྲོང་ལྡེ་བཙན་སད་ན་ལེགས་
ཀྱིས་རྒྱལ་སྲིད་བཟུང་། བསྟན་པའི་ཞབས་ཏོག་ཆེར་མཛད་ནས་དགུང་ལོ་ང་བཞི་པ་ས་
མོ་བྱ་ལོར་གྲགས་ཀྱི་ཕུར་འདས། དེའི་སྲས་བར་མ་མངའ་བདག་ཁྲི་རལ་ཅན་ནི། ་ཤས་
ལར་རིགས་ལྡན་རྒྱལ་པོ་དཀས་བྱེད་རྩིས་མགོ་བརྩམས་པའི་མེ་ཁྱི་ལོ་ལ་འཁྲུངས། དགུང་
ལོ་བཅུ་གཉིས་པ་མེ་བྱ་ལ་རྒྱལ་སྲིད་བཟུང་། འདི་ནི་ཕྱག་རྡོར་གྱི་སྤྲུལ་པར་གྲགས། འདིའི་
རིང་ལ་ཀ་ཅོག་ཞང་གསུམ་སོགས་ཀྱིས་སྡེ་སྣོད་གསུམ་གྱི་ཆོས་མང་དུ་བསྒྱུར། ཕོ་བྲང་
འོ་ཤིང་རྡོ་རྒྱ་ཕིབས་དབུ་ཐོག་ཅན་བཞེངས། འདི་ཡན་ཆད་དུ་བོད་ཆོས་རྒྱལ་རྣམས་ཀྱིས་
གཙུག་ལག་ཁང་སྟོང་རྩ་བརྒྱད་བཞེངས་པར་གྲོགས། ཆོས་འགྱུར་རོ་ཅོག་གི་གཞུང་ཚད་
བམ་གྲངས་འགྱུར་བྱང་དང་བཅས་དཀར་ཆག་ཏུ་བཀོད། རབ་བྱུང་མི་རེ་ལ་མི་ཁྱིམ་བདུན་
བདུན་ཕུལ་ནས་ཞབས་སྤྱི་པོར་བླངས། རྒྱ་བོད་འདུམ་བྱས་པའི་རྡོ་རིང་གི་ཡི་གེ་བྲིས་པ་
སོགས་མཛད། དགུང་ལོ་སོ་དྲུག་པར་འདས། སྲོང་བཙན་སྒམ་པོ་རྒྱལ་སར་བྱོན་པའི་
ས་གླང་ལོ་ནས་རལ་བ་ཅན་འདིས་པའི་ལྕགས་བྱ་ཡན་ཆད་ལ་ལོ་ཉིས་བརྒྱ་དང་བཅུ་གཅིག་
སོང་འདུག་པའི་རིང་ལ་བོད་ལ་བསྟན་པ་སྔ་དར་གྱི་ཐ་སྙད་བྱས། ལྕགས་བྱ་དེ་ནས་མེ་
ཁྱི་ཡན་ཆད་ལ་ལོ་དྲུག་བརྒྱ་དང་དོན་དྲུག་སོང་། གསུངས་པ་ཚིག་མ་དག་གམ་དཔྱད། མེ་
སྤྲེལ་འདི་ཡན་ཆད་ལ་ལོ་བརྒྱད་བརྒྱ་དང་དོན་དྲུག་སོང་། གླང་དར་གྱིས་བསྟན་པ་བསྣུབས་
པ་མ་བཟོད་ནས། ལྷ་ལུང་དཔལ་རྡོ་རྗེས་བསད། དེ་ནས་ལོ་བཅུ་འདས་པ་ཆུ་བྱི་ལ་བླ་

706
 ༼ ཆ༽ ལོ་རྒྱུས་ཐོར་བུ།
ཆེན་དགོངས་པ་རབ་གསལ་འཁྲུངས། དེ་ནས་ལོ་དྲུག་འདས་པ་ས་རྟ་ལོ་ལ་ལོ་ཆེན་རིན་
ཆེན་བཟང་པོ་འཁྲུངས། དེ་ནས་ལོ་བཅོ་ལྔ་འདས་པ་ཆུ་བྱ་ལ་བསྟན་པ་ཕྱི་དར་གྱི་མགོ་
བཙུགས་པར་བུ་སྟོན་བཤད། དེ་ནས་ལོ་གསུམ་འདས་པའི་མེ་བྱི་ལ་ཞིང་སྣ་ནམ་རྡོ་རྗེ་དབང་
ཕྱུག་འཁྲུངས། དེ་ནས་ལོ་གཉིས་འདས་པའི་ས་སྟག་ལ་ཕྱི་དར་གྱི་མགོ་ཚུགས་པར་འབྲོམ་
སྟོན་པས་བཤད། དེ་ནས་ཇོ་བོ་རྗེ་བོད་དུ་ཕེབས་པའི་ཆུ་རྟའི་བར་ལོ་དྲུག་ཅུ་རྩ་བཞིའི་ཁོངས་
སུ་དབུས་ཀྱི་མི་ལྔ། གཙང་གི་མི་གསུམ། མངའ་རིས་འོད་བརྒྱད་པ་སྤུན་གཉིས་བཅས་
མི་བཅུས་མདོ་སྨད་ནས་དབུས་གཙང་དུ་བསྟན་པ་དར་སྤེལ་མཛད། ས་སྟག་ནས་ལོ་བཞི་
འདས་པའི་ཆུ་རྟ་ལ་ཇོ་བོ་རྗེ་འཁྲུངས། དེ་ནས་ལོ་བཅུ་གཅིག་འདས་པའི་ཆུ་སྦྲུལ་ལ་འབྲོག་
མི་ལོ་ཙཱ་འཁྲུངས། དེ་ནས་ལོ་བཅུ་གཅིག་འདས་པའི་ཤིང་འབྲུག་ལ་འབྲོམ་སྟོན་པ་འཁྲུངས།
དེ་ནས་ལོ་བདུན་འདས་པའི་ལྕགས་ཕག་ལ་ནག་ཚོ་ལོ་ཙཱ་དང་ཁུ་སྟོན་གཉིས་འཁྲུངས། དེ་
ནས་ལོ་གཅིག་འདས་པའི་ཆུ་བྱི་ལ་དགེ་བཤེས་གྲྭ་བ་མངོན་ཤེས་ཅན་དང་ལོ་ཆེན་ལྷོ་བྲག་
མར་པ་གཉིས་འཁྲུངས། དེ་ནས་ལོ་གཉིས་འདས་པའི་ཤིང་སྟག་ལ་ཟུར་ཆུང་འཁྲུངས། དེ་
ནས་ལོ་གཅིག་འདས་པའི་ཤིང་ཡོས་ལ་དགེ་བཤེས་རྣལ་འབྱོར་པ་ཨ་མེས་ཆེན་པོ་འཁྲུངས།
དེ་ནས་ལོ་གཅིག་འདས་པའི་མེ་འབྲུག་ལ་མཛད་དགོན་པ་བ་དབང་ཕྱུག་འཁྲུངས། དེ་ནས་
ལོ་གཅིག་འདས་པའི་མེ་སྦྲུལ་ལ་ཆག་ཁྲི་མཆོག་དང་རྒྱ་གར་ཕྱག་ན་གཉིས་འཁྲུངས། གྲུ་
མེར་གྱིས་ཐང་པོ་ཆེ་བཏབ། དེ་ནས་ལོ་གསུམ་འདས་པ་ལྕགས་སྦྲེལ་ལ་འབྲོམ་སྟོན་པ་རིན་
པོ་ཆེ་ཁམས་སུ་ཕེབས་བླ་མ་སེ་བཙུན་བསྟེན། དེ་ནས་ལོ་བདུན་འདས་པ་ན་མེ་མཁའ་རྒྱ་
མཚོའི་ལོ་འདས་དེ་རབ་བྱུང་དང་པོ་མེ་ཡོས་ཀྱི་རེ་མིག་འདི་ཤར་པ་དང་། ཤམྦྷ་ལར་རིགས་
ལྡན་ཉི་མ་ཁྲིར་ཕེབས་པ་དུས་མཉམ། འོ་ན་དེང་སང་རིགས་ལྡན་གང་གི་དུས་སྙམ་ན་རིགས་
ལྡན་བཅོ་བརྒྱད་པ་སེང་གེ་ཤམྦྷ་ལའི་སེང་གེའི་ཁྲིར་ཕེབས་ནས་ལོ་དགུ་བཅུ་པ་ཞེས་པ་རབ་
བྱུང་བཅུ་གཉིས་པ་མེ་སྤྲེལ་འདིའོ། །འདི་ནས་ལོ་བཅུ་སོང་བ་ན་རིགས་ལྡན་བཅུ་དགུ་པ་

ལོ་རྒྱུས་ཐོར་བུ། ༼ཆ༽ 707
རྣམ་གནོན་གྱིས་ཁྲི་མཛད་ནས་ལོ་བརྒྱར་ཆོས་སྟོན་པར་འགྱུར་རོ། །རྒྱས་པར་ནི་བསྟན་
རྩིས་རེའུ་མིག་བཀོད་པ་ལས་ཤེས་པར་བྱའོ། །རྩ་བའི་བླ་མ་བློ་བཟང་རྟ་དབྱངས་ཀྱིས་
གསུངས།
རྒྱ་གར་ན་ཡིག་རིགས་དྲུག་ཅུ་རྩ་ཞི་ཡོད་པར་གསུངས་ཀྱང་། གངས་ཅན་གྱི་ལྗོངས་
འདིར་མཁས་པ་ཐོན་མི་སམ་བྷོ་ཊས་ཁ་ཆེའི་ཡི་གེ་དཔེར་བྱས་ནས་བོད་ཀྱི་ཡི་གེ་སུམ་ཅུ།
བུ་དྲུག་དང་བཅས་པ་མཛད་ལ་ལས་རིམ་གྱིས་བརྒྱུད་དེ། ཁྱུང་པོ་གཡུ་ཁྲི་དང་། སུམ་
པ་གནོད་སྦྱིན་གྱིས་དར་ཞིང་རྒྱས་པར་མཛད་པ་གཟབས་ཆེན་དང་། གཟབས་ཆུང་། འབྲུ་
ཆེན་དང་། འབྲུ་ཆུང་། འབྲུ་ཆེན་ལ་ལི་ལུགས་དང་། འདན་ལུགས། ཤར་མ་དང་།
དཀྱུས་ཡིག་ལ་སོགས་པ་ཡོད་པའི་ནང་ནས། གསུང་རབ་ཆེན་མོ་དག་གཟབས་ཆེན་དང་།
གཟབས་ཆུང་དང་། རྒྱ་གར་མཁས་པའི་གཞུང་འགྲེལ་རྣམས་ནི་འབྲུ་ཆེན་དང་། བོད་
ཀྱི་གཞུང་ལུགས་རྣམས་འབྲུ་ཆེན་སོགས་སུ་འབྲི་བར་བྱ། གསུངས།
ཡང་བཤད་ཚུལ་གཅིག་ལ། དེ་ཡང་ལྔ་བརྒྱ་པ་རྣམས་ཀྱི་གཙུག་གི་ནོར་བུ་ལྷ་གཅིག་
དཱི་པཾ་ཀ་ར་དེ་ཉིད་སྙེ་ཐང་དུ་བཞུགས་སྐབས་ཤིག་རྔོག་ལེགས་པའི་ཤེས་རབ་ལ་འདི་ལྟར་
ལུང་བསྟན་པར་མཛད་དེ། གསང་ཕུའི་ཕྱོགས་སུ་ཕྱག་མཛུབ་གཏད་ནས། ལེགས་པའི་
ཤེས་རབ་ལུང་པ་འདིའི་ཕུ་ན་དུང་དཀར་པོ་གཡས་སུ་འཁྱིལ་བའི་རང་བྱོན་དང་། ནམ་
མཁའ་ལ་ཡང་གསེར་གྱི་འཁོར་ལོ་རྩིབས་སྟོང་དང་ལྡན་པ་འཁོར་ཞིང་། མཉམ་མེད་ཐུབ་
པའི་དབང་པོ་དཔང་དུ་བཞུགས་ནས་རྒྱལ་སྲས་བྱམས་འཇམ་དབྱངས་གཉིས་ཟབ་པ་དང་
རྒྱ་ཆེ་བའི་དྲང་ངེས་ཀྱི་ཆོས་ཀྱི་བགྲོ་བ་མཛད་པ་སོགས་ངོ་མཚར་ཤིན་ཏུ་ཆེ་བར་སྣང་བས།
ཕྱོགས་དེར་ཁྱོད་ཀྱིས་གནས་གཞི་བཅས་ནས་འཆད་ཉན་རྒྱ་ཆེན་པོ་བྱས་ན་བསྟན་པ་རིན་
པོ་ཆེ་དར་རྒྱས་ཤིན་ཏུ་ཆེ་བར་ལུང་བསྟན་པར་མཛད་པ་ན། རྔོག་ལེགས་པའི་ཤེས་རབ་
ཀྱིས། འོ་ན་དེ་རེ་ཞིག་གསང་བར་ཞུ་ཞེས་ཤིང་། མི་རིང་བར་ཉེར་སྤྱད་ནེའུ་ལེས་འཁྱེར་

708 ༼ཆ༽ ལོ་རྒྱུས་ཐོར་བུ།
ནས་གནས་དེར་བསྐྱབ་བས་གསང་ཕུ་ནེའུ་ཐོག་ཏུ་གྲགས། དེ་ལྟར་ཇོ་བོ་ཆེན་པོས་ལུང་
བསྟན་བཞིན་གསང་ཕུའི་བྲག་ཏུ་རབ་ཏུ་བྱུང་བ་ལྔ་བརྒྱ་ཙམ་ལ་འཆད་ཉན་རྒྱ་ཆེན་པོ་གནང་
སྐབས་ཕྱོགས་དེའི་གཞི་བདག་ནེའུ་ཀླུ་བཙན་གྱིས་དངོས་སུ་འབྲོག་པའི་རིགས་འདྲ་བའི་རྣམ་
པ་ཅན་དུ་སྤྲུལ་ནས་རྒྱུན་པར་སྲི་ཞུ་དང་གུས་འདུད་བླ་ན་མེད་པ་མཛད་དོ། ། མཉམ་མེད་
ཇོ་བོ་ཆེན་པོའི་བཀའ་བཞིན་གསང་ཕུ་ནེའུ་ཐོག་ཏུ་རྔོག་ལེགས་པའི་ཤེས་རབ་ཀྱི་དགོན་པ་
བཏབ། དེའི་དཔོན་པོ་ལོ་ཙཱ་བློ་ལྡན་ཤེས་རབ་ཀྱིས་བཤད་གྲྭ་བཙུགས་པ་བོད་ཡུལ་གྱི་བཤད་
གྲྭའི་ཐོག་མ་ཡིན་པར་ཤེས་རབ་རྒྱ་མཚོས་གསུངས། རྔོག་ལོ་ནི་ཡར་འབྲོག་ཏུ་སྐུ་འཁྲུངས།
ཆུ་མོ་གླང་གི་ལོར་ནེའུ་ཐོག་གི་དགོན་པའི་གཞི་བཏིང་། རྭ་སྒྲེང་དགོན་པ་བཏབ་ནས་ལོ་
བཅུ་བདུན་སོང་བའི་རྗེས་ཡིན་ནོ། །པདྨ་ཐང་ཡིག་ལས། དགེ་ལྡན་ཞེས་བྱའི་དགོན་གནས་
དམ་པ་རུ། །མཁས་པའི་མཆོག་ཉིད་མདོ་རྒྱུད་ཀུན་ལ་མཁས། །རྡོ་རྗེ་འཆང་སྤྲུལ་གསང་
སྔགས་བཀའ་སྒོ་འབྱེད། །འགྲོ་བའི་དེད་དཔོན་ལམ་སྟོན་ས་མཁན་འབྱོན། ། བློ་དང་བཟང་
གི་མཚན་ཅན་སྐྱེས་བུ་འབྱུང་། །གསང་མཚན་ལས་རབ་རྡོ་རྗེ་བདེ་བ་རྩལ། །ཞེས་སོ།།
རྗེ་རིན་པོ་ཆེ་དང་རྒྱལ་ཚབ་རིན་པོ་ཆེ་གཉིས་ཀྱི་བར་ལོ་བདུན། རྒྱལ་ཚབ་རྗེ་ལས་མཁས་
གྲུབ་རྗེ་དགུང་ལོ་ཉེར་གཉིས་གཞོན། སྟོན་པ་སངས་རྒྱས་མྱ་ངན་ལས་འདས་ཚུལ་བསྟན་
ནས་ལོ་ཉིས་སྟོང་དགུ་ཅུ་རྩ་གཅིག །ཇོ་བོ་རྗེ་གཤེགས་ནས་ལོ་སུམ་བརྒྱ་དང་གཉིས་འདས་
པ་ན་རྗེ་ཙོང་ཁ་པ་ཆེན་པོ་འཁྲུངས་པར་བཀའ་གདམས་ཆོས་འབྱུང་ལས་གསུངས།
རིན་པོ་ཆེ་ལས། འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་དགུང་ལོ་བདུན་གཞོན། །རྗེ་
རིན་པོ་ཆེ་ལས། བྱམས་ཆེན་ཆོས་རྗེ་ཤཱཀྱ་ཡེ་ཤེས་དགུང་ལོ་གསུམ་རྒན། རྟོགས་ལྡན་
འཇོམ་དཔལ་རྒྱ་མཚོ་རྗེ་རིན་པོ་ཆེ་ལས་དགུང་ལོ་གཅིག་རྒན། བོད་ཀྱི་ཡི་གེ་པར་ཤིང་
བརྐོས་པའི་སྲོལ་རྗེ་ཙོང་ཁ་པ་ཆེན་པོས་མཛད་ཅེས་ཐོས། འོད་འཇོ་ཆོས་ཀྱི་སྒང་། ཁྲ་
ཕུ་ལོངས་སྤྱོད་ཀྱི་སྒང་། སྟབས་ཀ་གྲྭ་བའི་སྒང་། དགེ་བཤེས་སྟབས་ཀ་བ་ནི། སྒང་

708
ལོ་རྒྱུས་ཐོར་བུ། ༼ཆ༽
གསུམ་བཟུང་ནས་བསྟན་པ་བསྐྱངས་པར་བཀའ་གདམས་ཆོས་འབྱུང་ལས་གསུངས། བཀའ་
གདམས་ཕ་ཆོས་དང་བུ་ཆོས་གཉིས་ནི། ཕ་འབྲོམ་སྟོན་པས་ཇོ་བོ་རྗེ་ལ་ཞུས་པ་ཕ་ཆོས།
བུ་ཁུ་རྔོག་གཉིས་ཀྱིས་ཇོ་བོ་རྗེ་ལ་ཞུས་པས་བུ་ཆོས་སོ། །དེ་ཉིད་ལས་གསུངས། ཆུ་ཤིང་
གི་སྡོང་པོ་འབྲུག་གི་སྒྲ་བསྒྲགས་པ་ན་སྐྱེ་བར། མདོ་མྱང་འདས་ལས་གསུངས། ཤིང་ཨ་
ཤོ་ཀ་ལ་བུད་མེད་ཀྱིས་རེག་ན་མེ་ཏོག་འབྱུང་སྟེ། ཤིང་དེ་ལ་སེམས་ཀྱང་མེད། རིག་པའི་
ཚོར་བའང་མེད། ཅེས་མདོ་དེ་ཉིད་ལས་གསུངས། སྒྱུར་རྩིའི་ཤིང་ནི་རོ་དང་མཉམ་དུ་
འབགས་ན་ཤིང་ཏོག་ལེགས་ཤིང་མང་བར་འགྱུར་རོ། །ཞེས་མདོ་དེ་ཉིད་ལས་གསུངས།
བལ་པོ་སེའུའི་ཤིང་འཛུགས་པ་སོ་ཕག་དང་། རུས་པ་དང་། ལུད་ཀྱིས་རྨེད་བྱས་ན་འབྲས་
བུ་ལེགས་པར་འགྱུར་པར་ཡང་མདོ་དེ་ཉིད་ལས་གསུངས། ལྷག་བསམ་བསྐུལ་བའི་མདོ་
ལས། བདག་ནི་སྒྲུབ་ཉམས་ད་ནི་ཅི་བྱ་ཞེས། །འཆི་བའི་དུས་ཚེ་བྱིས་པ་མྱ་ངན་བྱེད། །གཏིང་
རྙེད་མ་གྱུར་ཤིན་ཏུ་སྡུག་བསྔལ་འགྱུར། །སྨྲ་ལ་དགའ་བའི་ཉེས་པ་འདི་དག་གོ །དེ་བཞིན་
དུ༑ ནོར་ལ་དགའ་བའི་ཉེས་པ་འདི་དག་གོ །གཉེན་ལ་དགའ་བའི་ཉེས་པ་འདི་དག་གོ །མིང་
ལ་དགའ་བའི་ཉེས་པ་འདི་དག་གོ ། ཞེས་སོགས་འཇིག་རྟེན་ཆོས་བརྒྱད་དང་ཚེ་འདི་སྣང་
གི་ཞེན་པས་སྤག་པ་ཐམས་ཅད་ལ་སྦྱོར་དགོས་ཏེ། ཞེས་གསུངས།
ལྷ་ས་པར་མའི་བཀའ་འགྱུར་མདོ་ཁ་པ་ཤོག་གྲངས་བརྒྱ་དང་གོ་གཉིས་པའི་མདུན་
ཤོག་ལ། སྟོན་པ་སངས་རྒྱས་ཚུལ་མ་བསྟན་གོང་ཡངས་པ་ཅན་དུ་སྒྱུ་རྩལ་ཤས་ཀྱི་བུ་རིང་
འཕུར་ཉན་ཐོས་ཀྱི་དགེ་འདུན་ཆེན་པོ་དང་། སློབ་མ་སུམ་བརྒྱ་དང་ལྷན་ཅིག་ཏུ་གྲོང་ཁྱེར་
ཡངས་པ་ཅན་དུ་གནས་བཅས་ཤིང་གནས་ཏེ། ཞེས་གསུངས་པ་མུ་སྟེགས་པའི་རབ་བྱུང་
ལ་ཉན་ཐོས་ཀྱི་མིང་གིས་བརྗོད་དམ་སྙམ། དཔྱད་པར་བྱ། འཇམ་དཔལ་རྣམ་པར་རོལ་
པའི་མདོ་ལས། སྨད་ཚོང་མའི་བུ་མོ་གསེར་འོད་དཔལ་གྱིས། ཚོང་དཔོན་གྱི་བུ་འཇིགས་
བྱིན་འདུལ་སྐབས་སུ་དེས་འཇམ་དཔལ་གཞོན་ནུར་གྱུར་པ་ལ་ཚིགས་སུ་བཅད་པ་དེ་སྨྲས་

710
 ༼ཆ༽ ལོ་རྒྱུས་ཐོར་བུ།
པ༑ གཟུགས་ནི་དབུ་བ་བརྡོས་པ་འདྲ། །ཚོར་བ་ཆུ་ཡི་ཆུ་བུར་བཞིན། །འདུ་ཤེས་སྒྲིག་
རྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་བཞིན། །ཞེས་སོགས་གསུངས། དེ་ཐལ་འགྱུར་
པས་ཐེག་དམན་མདོར་སྟོང་ཉིད་སྟོན་པར་འདོད་པའི་ཁུངས་ཡང་ཡིན་ནོ། །ཕུང་པོ་ལྔའི་
ནང་ནས་འདུ་བྱེད་ལ་རྣམས་སྒྲ་སྦྱར་བ་ཐེག་པ་ཆེ་ཆུང་གི་མདོ་རྣམས་ལ་ཤིན་ཏུ་མང་པོ་
འདུག ། མདོ་ལས། སྦྱིན་པའི་དངོས་པོ་ཆུང་ཡང་བསམ་པ་རྒྱ་ཆེན་པོ་ནི་མཆོག་ཡིན་ནོ།།
དེ་ཡང་མེད་ན་གཞན་གྱི་དགེ་བ་ལ་རྗེས་སུ་ཡི་རང་གཅིག་བུ་སྒོམ་ཀྱང་སྟན་ལ་འདུག་ནས་
མང་ཡུལ་ལྗོན་ཏེ། ཞེས་གསུངས། འདུལ་བ་ཀ་པ་ཤོག་གྲངས་ ༤༥ ན། ཚེ་དང་ལྡན་པ་
རྟ་ཐུལ་གྱིས་ཀུན་ཏུ་རྒྱུ་ཉེ་རྒྱལ་སྤྱོད་ལམ་གྱིས་གདུལ་པའི་སྐབས་སུ་གསུངས་པའི་ཚིག་རྣམས་
ཡོད། ཡང་། པང་ནས་སྐྱེས་ཀྱིས་ཉེ་རྒྱལ་ལ་སྨྲས་པའི་ཚིག་རྣམས་ཀྱང་ཡོད། འདུལ་བ་
ཀ་པ་ཤོག་གྲངས་ ༤༧ ན། བཅོམ་ལྡན་འདས་ཀྱིས་བཀའ་སྩལ་པ། རྒན་པ་དང་ནི་གཞོན་
པའང་རུང་། །གང་ལས་ཆོས་ནི་རྣམ་ཤེས་པ། །དེ་ལ་གུས་པར་ཕྱག་བྱ་སྟེ། །ཟླ་བ་ཚེས་
ལ་ཇི་བཞིན་ནོ། །ཚིགས་བཅད་ཐ་མ་ལ། མེ་ལ་བྲམ་ཟེ་གཙང་མ་བཞིན། །ཞེས་པ་གཉིས་
ཀ་དཔེའོ། །འདུལ་བ་ཀ་པ་ ༣༥༢ ནས། གྲོ་བཞིན་སྐྱེས་རྣ་བ་བྱེ་བ་རིའི་ལོ་རྒྱུས་ཡོད། འདུལ་
བ་ཀ་པ་ ༣༧༡ ནས། ཡུལ་དབུས་དང་ཡུལ་མཐའ་འཁོབ་ཀྱི་ཁྱད་པར་གསུངས། འདུལ་
བ་ཀ་པ་༣༧༥ ནས། གཙུག་ལག་ཁང་དང་ཁྱིམ་གཉིས་ལ་ཁྲི་སྟན་མཐོན་པོ་ལ་འདུག་པ་
དང་ཉལ་བ་གཉིས་ལ་མི་འདྲ་བའི་ཁྱད་པར་གསུངས། འདུལ་བ་ཀ་པ་ ༣༧༨ ནས། དགེ་
སློང་ལ་བཞོན་པས་འགྲོ་ཆོག་པའི་དམིགས་བསལ་ཅན་གཉིས་ཡོད་པར་གསུངས། འདུལ་
བ་ཀ་པ་ ༡༢༠ ནས། ཀུན་དགའ་བོའི་སྲིང་མོའི་བུ་གཉིས་ཀྱི་ལོ་རྒྱུས་ཡོད། འདུལ་བ་ཀ་
པ་ ༡༩༡ ནས། སངས་རྒྱས་འཚོའི་བུ་དགེ་འདུན་འཚོའི་དོགས་དཔྱོད་ཡོད། འདུལ་བ་
ཀོ་པ་ ༡༥༢ ནས། རྟེན་འབྲེལ་ཡན་ལག་བཅུ་གཉིས་ལུགས་འབྱུང་ལུགས་ལྡོག་སྒོམ་ཚུལ་
ཡོད། འདུལ་བ་ ༡༨༤ ནས། མི་གཙང་བའི་རྫས་སོ་ལྔ་གསུང། འདུལ་བ་ཁ་པ་ ༡༩ ནས།

ལོ་རྒྱུས་ཐོར་བུ། ༼ཆ༽ 71
དགེ་སློང་བྱེ་མ་སྐྱེས་ཀྱི་ལོ་རྒྱུས་ཡོད། འདུལ་བ་ཁ་པ་ ༡༧ ནས། ཁྱིམ་བདག་སྡེ་ཆེན་གྱི་
ལོ་རྒྱུས་ཡོད། འདུལ་བ་ཁ་པ་༣༥ ནས། གང་པོའི་ལོ་རྒྱུས་ཡོད། འདུལ་བ་ཁ་པ་ ༡༡༠ ནས།
ནེ་ཙོའི་སྐྱེས་པ་དོར་ན་ཞག་གཅིག་མ་ལོན་པར་འཕགས་ལམ་ཐོབ་པའི་གང་ཟག་ཡོད་པར་
གསུངས། འདུལ་བ་ཁ་པ་ ༡༣༧ ནས། བཅོམ་ལྡན་འདས་གྱད་རྣམས་ལ་མི་རྟག་པའི་སྟོབས་
གསུངས་པའི་ལོ་རྒྱུས་ཡོད། འདུལ་བ་ཁ་པ་ ༡༩༢ ནས། སངས་རྒྱས་གསེར་ཐུབ་མཚམས་
ཅན་གྱི་གྲོང་ལ་སྐུ་འཁྲུངས་པའི་མཛད་པ་དང་། མྱ་ངན་ལས་འདས་པའི་མཛད་པ་གཉིས་
སྟོན་པའི་ལོ་རྒྱུས་ཡོད། འདུལ་བ་ག་པ་ ༡༦༨ ནས། ཤི་བའི་ཡོ་བྱད་བྱིན་གྱིས་བརླབ་ཚུལ་
ཡོད། འདུལ་བ་ག་པ་ལྟར༣ ནས། མཐུན་པ་སྤུན་བཞིའི་ལོ་རྒྱུས་ཡོད། འདུལ་བ་ག་པ་
༣༠༩ ནས། མཉན་ཡོད་བསྐལ་བ་བཟང་པོ་འདིའི་སྔོན་བསྐལ་བ་དགུ་ཅུ་རྩ་གཅིག་གི་དུས་
ནས་ཡོད་པར་གསུངས། འདུལ་བ་ག་པ་༣༡༧ ནས། ཕྱག་དར་བྱེད་པའི་ཕན་ཡོན་ལྔ་
གསུངས། འདུལ་བ་ག་པ་ ༣༣༧ ནས། བུ་མོ་མུ་ཏིག་ཅན་གྱི་ལོ་རྒྱུས་ཡོད། འདུལ་བ་ག་
པ་༣༨༥ ནས། འཇིག་རྟེན་ཆགས་ཚུལ་ཡོད། འདུལ་བ་ག་པ་༣༩༣ ནས། མང་པོས་
བཀུར་པའི་རྒྱལ་པོའི་རིགས་རྒྱུད་ལྔ་པ་རྒྱལ་པོ་གསོ་སྦྱོང་འཕགས་དང་། དེའི་སྤྱི་བོ་ནས་
ང་ལས་ནུས་སྐྱེས་པའི་ལོ་རྒྱུས་ཡོད། ཚེ་ཚད་མེད་པའི་རྒྱལ་པོ་དྲུག་གི་ལོ་རྒྱུས་ཡང་ཡོད།
འདུལ་བ་ག་པ་༣༩༢ ནས། དྲང་སྲོང་མདོག་ནག་ཅན་གྱི་ལོ་རྒྱུས་ཡོད། འདུལ་བ་ག་པ་
༤༡༣ ནས། མང་པོས་བཀུར་པའི་རིགས་རྒྱུད་ནས་ཤཱཀྱའི་རིགས་རྒྱུད་བར་རིགས་རྒྱུད་
རྒྱུན་མ་ཆད་པའི་ལོ་རྒྱུས་གསུངས། འདུལ་བ་ག་པ་ ༤༡༢ ནས། མཆོག་གི་སྤྲུལ་སྐུ་མི་
རྣམས་ཚེ་ལོ་བརྒྱད་ཁྲི་ཡན་ཆད་ལ་འཇིག་རྟེན་དུ་མི་བྱོན་པའི་རྒྱུ་མཚན་བཞི་དང་། མར་
འགྲིབ་ལོ་བརྒྱ་མན་ཆད་ལ་མི་འབྱོན་པའི་རྒྱུ་མཚན་ལྔ་གསུངས། འདུལ་པ་ང་པ་ ༢༥ ནས།
གཞོན་ནུ་དོན་གྲུབ་ཀྱི་ལོ་རྒྱུས་ཡོད། འདུལ་པ་ང་པ་པ་༤༨ ནས། སྲས་ཟླ་ཅན་ཟིན་དང༌།
ཀུན་དགའ་བོ་གཉིས་ཀྱི་ལོ་རྒྱུས་ཡོད། འདུལ་བ་ང་པ་ ༦༣ ནས། བཅོམ་ལྡན་འདས་ཀྱིས་

712 ༼ཆ༽ ལོ་རྒྱུས་ཐོར་བུ།
ལྔ་སྡེ་རྣམས་ལ་བདེན་བཞིའི་ཆོས་འཁོར་ལན་གཉིས་བཀའ་སྩལ་པར་གསུངས། འདུལ་
བ་ང་པ་ ༩༤ ནས། ལྟེང་རྒྱས་འོད་སྲུང་དང་། ག་ཡ་འོད་སྲུང་རྣམས་ཀྱི་ལོ་རྒྱུས་ཡོད། འདུལ་
བ་ང་པ་ ༡༡༠ ནས། རྒྱལ་པོ་གཟུགས་ཅན་སྙིང་པོ་འཕགས་ལམ་ཐོབ་པའི་ལོ་རྒྱུས་ཡོད།
འདུལ་ང་པ་ ༡༢༦ ནས། ཁྱིམ་བདག་མགོན་མེད་ཟས་སྤྱིན་གྱིས་མཉན་ཡོད་ན་གཙུག་ལག་
ཁང་བརྩིགས་པ་སོགས་ཀྱི་ལོ་རྒྱུས་ཡོད། འདུལ་བ་ང་པ་ ༡༣༣ ནས། སངས་རྒྱས་ལ་ཡབ་
རྒྱལ་པོ་ཟས་གཙང་གིས་འཆར་ཀ་ཕོ་ཉར་བཏང་ནས་སྐུར་བའི་འཕྲིན་ཡིག་དང་། སངས་
རྒྱས་ཀྱིས་གསུངས་པའི་ལན་ཡང་ཡོད། འདུལ་བ་ང་ ༡༦༠ ནས། ཀུན་ཤེས་ཀོའུ་ཊིནྱ་
དང་། ༡༥༩ ནས་སངས་རྒྱས་འོད་སྲུང་མྱ་ངན་ལས་འདས་རྗེས་དེ་ཉིད་ཀྱི་བསྟན་པ་ཞག་
བདུན་ལས་མི་གནས་པའི་ལོ་རྒྱུས་སོགས་ཡོད། འདུལ་བ་ང་པ་ ༡༦༥ ནས། རྒྱལ་པོ་འཐབ་
མོ་སྐྱེས་དང་། དྲང་སྲོང་བཟོད་པ་སྨྲ་བའི་ལོ་རྒྱུས་ཡོད། ༡༧༤ ནས། སངས་རྒྱས་བཅོམ་
ལྡན་འདས་སྔོན་རུས་སྦལ་དུ་སྐྱེས་པའི་ལོ་རྒྱུས་ཡོད། ༢༠༡ ནས། སྲས་སྒྲ་གཅན་འཛིན་
མ་གྲོགས་འཛིན་པའི་མངལ་དུ་ལོ་དྲུག་བཞུགས་པ་དང་། སྤྲེའུ ས་སངས་རྒྱས་ལ་སྦྲང་རྩི་
ཕུལ་པ་དང་། བཅོམ་ལྡན་འདས་མངོན་པར་རྫོགས་པར་སངས་རྒྱས་པའི་ཉིན་ཀུན་དགའ་
བོ་འཁྲུངས་པ་དང་། ཀུན་དགའ་བོ་སྲིད་པ་ཐ་མ་ཡིན་པའི་ལུང་བསྟན་དང་། ཀུན་དགའ་
བོས་སངས་རྒྱས་རིམ་གྲོ་བ་བགྱིད་སྐབས་གནང་བ་གསུམ་ཞུས་པའི་ལོ་རྒྱུས་རྣམས་ཡོད།
འདུལ་བ་ང་པ་༢༢༨ ནས། འོད་སྲུང་སྟོབས་བཅུ་ལྡན་གྱིས་ལྷས་བྱིན་ལ་རྫུ་འཕྲུལ་གྱི་ལམ་
གྱི་ལུང་ཕོག་པའི་ལོ་རྒྱུས། ༡༥༡ ནས། ལྷས་བྱིན་མར་ཁུ་སྲང་སུམ་ཅུ་རྩ་གཉིས་བཏུང་
བའི་ལོ་རྒྱུས། ༢༥༣ ནས། བཙུན་མོ་ཟླ་འོད་མ་དང་། བྱང་སེམས་གསེར་གྱི་གློ་གཉིས་
ཀྱི་ལོ་རྒྱུས། ༢༨༦ ནས། གྲུ་འཛིན་གྱི་བུ་གྲོ་བཞིན་སྐྱེས་བྱེ་བ་ཉི་ཤུ་པའི་ལོ་རྒྱུས། ༢༩༣ ནས་
དེ་ཉིད་ཀྱི་ཆེ་བ་བརྗོད་པ། འདུལ་བ་ང་པ་༤༢༢ ནས་ལྷས་བྱིན་བརྒྱ་སྟོང་ཕྲག་དུ་མ་ཡོད་
པར་གསུངས། མདོ་ས་པ་ ༢༧༥ ནས་འཛམ་བུའི་གླིང་འདིར་ཝཱ་ར་ན་སི་བསྐལ་བ་གྲངས་

ལོ་རྒྱུས་ཐོར་བུ། ༼ཆ༽ 13
མེད་དཔག་ཏུ་མེད་པའི་ཕ་རོལ་ནས་ཡོད་པར་གསུངས། མདོ་ས་པ་ ༢༧༧ ནས། གཅན་
གཟན་ཀུན་ཏས་ལུས་ཀྱི་སྦྱིན་པ་བཏང་བ་དང་། བདེན་བཞིའི་ཆོས་འཁོར་བསྐོར་པའི་ཚེ་
ལྷའི་སྲས་པོ་བརྒྱད་ཁྲི་ཡོད་པའི་ལོ་རྒྱུས། ༢༨༡ ནས། ཁྱིམ་བདག་དཔལ་སྐྱེས་ཀྱི་ལོ་རྒྱུས་
བཅས་ཡོད། འདུལ་བ་ང་པ་ལུང་གཞི་ ༡༡༦ ནས། རྒྱལ་པོའི་ཁབ་ཀྱི་དུར་ཁྲོད་བསིལ་
པའི་ཚལ་ན་ཁྱིམ་བདག་མགོན་མེད་ཟས་སྦྱིན་གྱིས་སངས་རྒྱས་ཐོག་མར་མཇལ་པའི་ལོ་
རྒྱུས་དང༌། མགོན་མེད་ཟས་སྦྱིན་འཕགས་ལམ་ཐོབ་པ་ཡང་གསུངས། འདུལ་བ་པ་༤༩ ནས།
གཎྜི་བརྡུང་ཚུལ་མི་འདྲ་བ་ལྔ་གསུངས། འདུལ་བ་ལུང་ཕྲན་ཚེགས་ ༥༤ ནས། མཛའ་བོ་
དང་། ས་ལས་སྐྱེས་གཉིས་ཀྱིས་ལི་ཙ་བྱི་ཆེན་པོ་ལ་བསམ་ནག་བྱས་པའི་ལོ་རྒྱུས། ༦༡ ནས།
སྙན་པ་བཟང་ལྡན་གྱི་ལོ་རྒྱུས་ཡོད། ་༡༡༤ ནས། ཕྲེང་ལྡན་མའི་ལོ་རྒྱུས། ༡༤༢ ནས།
འཕགས་སྐྱེས་པོའི་ལོ་རྒྱུས། ༡༤༨ ནས། ལོག་པའི་དོང་གི་རྫོང་འགྲམ་གྱི་ལོ་རྒྱུས། ༡༧༥ནས།
སྐྱེ་རྒུའི་བདག་མོ་དགུང་ལོ་བརྒྱ་དང་ཉི་ཤུ་བཞུགས་པ་གསུངས། མདོ་ཏ་པ། ཏིང་ངེ་འཛིན་
རྒྱལ་པོ་མདོའི་ཤོག་གྲངས་༦༡ ནས་ཨེ་ལའི་འདབ་མའི་ལོ་རྒྱུས་ཡོད། མདོ་མྱང་འདས་
ཀ་པ་ཤོག་གྲངས་༢༠༨ ནས། དབུ་མ་ལ་འཇུག་པའི། བཀྲ་ཤིས་སྣ་ནག་མ་དང་ལྷན་ཅིག་
བཞིན། །ཞེས་པའི་བཤད་བྱ་རྩ་བའི་མདོར་སྦྱར་ཆོག་པའི་ཚིག་མང་པོ་ཡོད། མདོ་མྱང་
འདས་ཁ་པ་ ༡༨ ནས། སྤྱོད་འཇུག་ལས། ཡུངས་མར་བཀང་བའི་སྣོད་བསྐུར་ལ། །ཞེས་
སོགས་ཀྱི་བློཀ་གཅིག་གི་བཤད་བྱའོ་མདོར་སྦྱར་ཆོག་པ་ཡོད། མདོ་མྱང་འདས་ཁ་པ་
༦༩ ནས། མངོན་རྟོགས་རྒྱན་གྱི། རང་བཞིན་དང་ནི་དེ་ཡི་ལས། །ཅེས་པའི་བཤད་བྱའི་
མདོར་སྦྱར་རུང་བའི་ཚིག་མང་པོ་ཡོད། འདུས་བྱས་ཀྱི་མཚན་མ་བཅུ་མཚན་མེད་ཏིང་
ངེ་འཛིན་ཞེས་པའི་མེད་རྒྱུའི་མཚན་མོར། མདོ་མྱང་འདས་ཁ་པ་ ༧༩ པར་གསུངས་པས།
རྣམ་ཐར་སྒོ་གསུམ་བདེན་བཞི་ལ་སྦྱར་པ་ཐེག་པ་ཆེ་ཆུང་ཐུན་མོང་པ་ཡིན་ནམ་སྙམ། མདོ་
མྱང་འདས་ཁ་པ་ ༣༦༡ ནས། མངོན་རྟོགས་རྒྱན་ལས། དབང་པོ་རྟུལ་དང་རྣོན་པོ་དག།

714
 ༼ཆ༽ ལོ་རྒྱུས་ཐོར་བུ།
ཅེས་སོགས་ཀྱི་བཤད་བྱའི་མདོར་སྦྱར་རུང་བའི་ཚིག་མང་པོ་ཡོད། རྒྱུད་བླ་མ་ལས། ནད་
ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། ཞེས་སོགས་ཀྱི་བཤད་བྱའི་མདོ། མདོ་མྱང་འདས་
ཁ་པ་ ༣༨༣ ནས་ཡོད། རྩ་ཤེས་ལས། བདག་ལས་མ་ཡིན་གཞན་ལས་མིན། ཞེས་སོགས་
ཀྱི་བཤད་བྱའི་མདོ། མདོ་མྱང་འདས་ ༣༩༠ ནས་ཡོད། མདོ་ཉ་པར། དགེ་སློང་ལ་མཚོན་
ཆ་འཆང་བའི་དམིགས་བསལ་གསུངས། སྲིད་པ་ཉི་ཤུ་རྩ་ལྔ་མདོ་མྱང་འདས་ཀ་པ་༣༤༡ ནས་
གསུངས། འཇམ་དཔལ་རྩ་རྒྱུད་ལེའུ་ཉེར་བཞི་པ། ཉེར་བརྒྱད་པ། ཉེར་དགུ་པ་རྣམས་
སུ་འཇམ་མགོན་བླ་མ་རྗེ་ཙོང་ཁ་པ་ཆེན་པོའི་ལུང་བསྟན་ཡོད། རྒྱུད་ཐ་པ་༤༠༠ ནས་རྒྱལ་
པོ་མྱ་ངན་མེད་ཀྱི་ལུང་བསྟན་ཡོད། དེ་ནས་རིམ་པར་མགོན་པོ་ཀླུ་སྒྲུབ། དཔལ་ལྡན་མ་
ཁོལ། འཕགས་པ་ཐོགས་མེད། དེ་ནས་རྒྱལ་པོ་བཙུན་པ་སོགས་ཡུལ་སོ་སོའི་རྒྱལ་པོ་རྣམས་
ཀྱི་ལུང་བསྟན་ཡོད། མདོ་ཕལ་ཆེན་༢༡༡ ན། ཡ་ཞེས་པའི་ཚིག་གི་བསྔགས་པ་ཡོད། མདོ་
སྡེ་དགོངས་འགྲེལ་སྤྱན་རས་གཟིགས་ཀྱི་ལེའུར། ཀུན་རྨོངས་ཉེར་གཉིས་དང་། གནས་
ངན་ལེན་བཅུ་གཅིག་རྣམས་གསལ་པར་གསུངས། སྙིང་རྗེ་པདྨ་དཀར་པོའི་མདོར། དགེ་
བསྙེན་ཆོས་འཕེལ་གྱི་ལུང་བསྟན་ཡོད་པ་དེ་འབྲོམ་སྟོན་པའི་ལུང་བསྟན་ཡིན་ནོ། །མདོ་
ཞ་པ་ ༩༥ ནས་དེད་དཔོན་སྙིང་རྗེ་ཅན་གྱི་ལོ་རྒྱུས་ཡོད། མདོ་ཆ་པ་རྒྱན་སྟུག་པོ་བཀོད་པའི་
མདོ་ ༨༥ ནས། བདེ་བཤེགས་སྙིང་པོ་ཀུན་གཞིའི་སྒྲས་གསལ་བར་གསུངས། འདུལ་བ་
ཁ་པ་༩༤ ས། སངས་རྒྱས་ཀྱི་ཉན་ཐོས་ཕོངས་པར་མི་འགྱུར་པའི་ལོ་རྒྱུས་ཡོད། འདུལ་
བ་ཁ་པ་༩༨ ནས། རྗེ་བཙུན་བྱམས་པ་མགོན་པོ་དང་དེ་ཉིད་ཀྱི་ཡབ་ཡུམ་རྣམས་ཀྱི་ལུང་
བསྟན་ཡོད། རྒྱལ་སྲིད་སྣ་བདུན་འདུལ་བ་ཁ་པ་དང་། གསང་འདུས་རྩ་རྒྱུད་རྣམས་ལས་
གསུངས། འདུལ་བ་ཁ་པ་༢༢༤ ནས། ཁ་ཆེའི་ཡུལ་དང་དགེ་སློང་ཉི་མ་གུང་པའི་ལུང་
བསྟན་ཡོད། དེ་ཉིད་༢༢༨ ནས། དགྲ་བཅོམ་ཉེ་སྦས་ཀྱི་ལུང་བསྟན་ཡོད། དེ་ཉིད་༣༩༨ ནས།
འཁོར་བསྒྱུར་གྱི་འཁོར་ལོའི་བྱེད་ལས་གསུངས། དེ་ཉིད་༢༨༨ ནས། སངས་རྒྱས་ཀྱིས་

ལོ་རྒྱུས་ཐོར་བུ། ༼ཆ༽ 715
ཀོ་ས་ལའི་རྒྱལ་པོའི་བསོད་སྙོམས་ཀྱི་ཡོན་བསྔོ་བ་ན། མུ་ལྟོ་བའི་མིང་ནས་བརྗོད་པའི་ལོ་
རྒྱུས་ཡོད། དེ་ཉིད་༢༩༡ ནས། བུ་མོ་མ་ལས་སངས་རྒྱས་ལ་ཕུལ་པའི་མར་མེ་ཀུན་དགའ་
བོས་གསོད་མི་ཐུབ་པའི་ལོ་རྒྱུས་ཡོད། དེ་ཉིད་ཤོག་གྲངས་༣༡༣ ནས་རྒྱལ་པོ་ལེགས་མཐོང་
དང་། རྒྱལ་པོ་ཉེ་ཅན་དང་། རྒྱལ་པོ་ཀུ་ཤ་དང་། རྒྱལ་པོ་ཕུར་བུ་གསུམ་དང༌། རྒྱལ་པོ་
ཚངས་སྦྱིན་དང་། རྒྱལ་པོ་མུ་ཁྱུད་དང་། རྒྱལ་པོ་མེ་ལོང་གདོང་དང་། བྲམ་ཟེ་དབྱུག་
གུ་ཅན་དང༌། རྒྱལ་པོ་ནོར་བཟང་དང་། ཡིད་འཕྲོག་མ་དང་། གླང་པོའི་གྲོང་ཁྱེར་དང༌།
ཁྱིམ་བདག་འདུམ་བྱེད་དང་། རྟའི་རྒྱལ་པོ་སྤྲིན་གྱི་ཤུགས་ཅན་སོགས་ཀྱི་ལོ་རྒྱུས་ཡོད། འདུལ་
བ་ག་པར། གཡོན་ཅན་པདྨ་རྩ་ལག་དང་། རྫ་མཁན་དགའ་སྐྱོང་དང་། བྲམ་ཟེའི་ཁྱེའུ་
བླ་མ་དང་། རྒྱལ་པོ་ཀྲི་ཀྲི་རྣམས་ཀྱི་ལོ་རྒྱུས་ཡོད། རྒྱུད་ཛ་པར། ཀུན་བྱེད་རྒྱལ་པོའི་
མཚན་གྱི་རྣམ་གྲངས་རྣམས་གསུངས། འདུལ་བ་ག་པ་ ༥༠ ནས། ཀེ་ནའི་བུ་དང༌། རྒྱལ་
ཆེན་བཞི་དང་། ཉན་ཐོས་འོད་སྲུང་ཆེན་པོ་དང་། ཀུན་དགའ་བོ་རྣམས་ཀྱི་ལོ་རྒྱུས་ཡོད།
༧༠ ན། དགེ་སློང་ས་རིའི་ལོ་རྒྱུས་ཡོད། ཟ་མ་ཏོག་བཀོད་པའི་མདོ་ལས། གནོད་སྦྱིན་
དང་སྲིན་བུའི་རྟེན་ལ་ཕྱིར་འོང་གི་འབྲས་བུ་དང་ཕྱིར་མི་འོང་གི་འབྲས་བུ་ཐོབ་པ་ཡོད་པར་
གསུངས། མདོ་ཕལ་ཆེན་ཀ་པ་༣༩༨ ནས། སངས་རྒྱས་རི་རབ་ཀྱི་རྩེ་མོར་གཤེགས་པའི་
ལོ་རྒྱུས་དང་ལེའུའི་མིང་ཡང་ཡོད། འདུལ་བ་ག་པ་ ༨༧ ནས། རྒྱལ་པོ་གཟུགས་ཅན་སྙིང་
པོའི་སྲས་འཚོ་བྱེད་གཞོན་ནུའི་ལོ་རྒྱུས་ཡོད། གསང་བ་བསམ་གྱིས་མི་ཁྱབ་པའི་མདོར།
སྔོན་བསྐལ་བཟང་གི་སངས་རྒྱས་སྟོང་འཁོར་བསྒྱུར་ཡུལ་འཁོར་སྲུང་གི་སྲས་སུ་འཁྲུངས་
ཏེ་ཐུགས་བསྐྱེད་པའི་ཚེ་དེ་ཐམས་ཅད་ཀྱི་བསྟན་པའི་བདག་པོར་སྨོན་ལམ་བཏབ་པའི་ཁྱེའུ་
ཆོས་སེམས་ནི། ཕྱག་རྡོར་ཡིན་ལ། ཆོས་འཁོར་བསྐོར་བར་སྨོན་ལམ་བཏབ་པའི་ཁྱེའུ་
ཆོས་ཀྱི་བློ་གྲོས་ཚངས་པ་གཙུག་ཕུད་ཅན་ཡིན་གསུངས། ཕྱག་ན་རྡོ་རྗེ་དབང་བསྐུར་བ
རྒྱུད་ལས། ཕྱག་ན་རྡོ་རྗེ་ཆོས་ཀྱི་རྒྱལ་པོར་མངའ་
མངའ་གསོལ་པའི་ཕྱིར་སྡུད་པ་པོ་ཡིན་པར་

ལོ་རྒྱུས་ཐོར་བུ།
76 ༼ ཆ༽
གསུངས་པས་དཔྱད། འདུལ་བ་ག་པ་ ༡༢༩ ནས། རྒྱུན་ཞུགས་སྲིད་པ་ལན་བདུན་པའི་
མདོ་ཡོད། དེ་ས་ག་མ་ལུང་བསྟན་པའི་མདོ་ཡང་ཡིན། དེ་ནས་རིམ་པར་འབྲས་གནས་
ཕྱི་མ་གསུམ་བསྟན་པའི་མདོ་ཡོད། ཉི་ཁྲི་ལས། སེང་གེ་རྣམ་བསྒྱིངས་པའི་ཏིང་ངེ་འཛིན་
གྱི་རྗེས་སུ་ཡར་སོང་འགོག་པ་སྤེལ་བར་གསུངས། ཁྲི་བརྒྱད་སྟོང་པ་ལས། སེང་གེ་རྣམ་
བསྒྱིངས་པའི་ཏིང་ངེ་འཛིན་གྱི་རྗེས་སུ་དངོས་གཞི་ལ་གང་ཡང་མ་བཅུག་པའི་ཡར་སོང་
གསུངས་པ་མི་འགལ་ཚུལ་ཞིབ་ཆ་དང་བཅས་པ་རྗེ་ཡབ་སྲས་གསུང་ལ་ཡོད། མདོ་ས་པ་
༤༩ ནས། རྒྱལ་པོ་དཔལ་གྱི་སྡེའི་རྟོགས་བརྗོད་ཡོད། མདོ་ཨ་པ་༣༠ ནས། བརྩོན་འགྲུས་
སྟོབས་དང་། བཟོད་པའི་སྟོབས་དང་། ཤེས་རབ་སྟོབས་དང་། བསོད་ནམས་སྟོབས་
བཞིའི་ལོ་རྒྱུས་ཡོད། འདུལ་བ་ལུང་ཕྲན་ཚེགས་ ༡༨༡༨༤ ནས། དགེ་སློང་གཅུང་དགའ་པོའི་
ལོ་རྒྱུས་ཡོད། དེ་ཉིད་༣༨༥ ནས་དྲུག་སྡེ་རྣམས་ཀྱི་ལོ་རྒྱུས་ཡོད། དེ་ཉིད་༣༩༣ ནས། སྟག་
གི་གོད་མའི་ལོ་རྒྱུས་ཡོད། དེ་ཉིད་ ༤༥༣ ནས། སྐྱ་སེང་གི་ལོ་རྒྱུས་ཡོད། མངོན་རྟོགས་
རྒྱན་ལས། སངས་རྒྱས་རྣམས་ལ་ལྷག་པར་བྱས། །ཅེས་སོགས་ཀྱི་བཤད་བྱ་རྩ་བའི་མདོ།
ལྷ་སའི་བཀའ་འགྱུར་ནང་གི་བརྒྱད་སྟོང་པའི་ཤོག་གྲངས་༢༨༦ ཀྱི་རྒྱབ་ཤོག་ནས་ཡོད། དེ་
ཉིད་ལས། ཡོན་ཏན་རྣམ་པ་བཅུ་བཞིའོ། །ཞེས་པའི་བཤད་བྱ་རྩ་བའི་མདོ། ཤོག་གྲངས་
༡༠༠ ཤ་རིའི་བུ། ཡང་ཕ་རོལ་ཏུ་ཕྱིན་པ་དྲུག་དང་ལྡན་པའི་མདོ་སྡེ་འདི་དག་ནི། ཞེས་
པ་ནས་དེའི་དུས་ན་གང་ཞིག་ཤེས་རབ་ཀྱི་ཕ་རོལ་ཕྱིན་པ་འདི་འཛིན་པ་དང་། ཞེས་སོགས་
སོ༑ ༑དབུ་མ་ལ་འཇུག་པ་ལས། དངོས་པོ་སྟོང་པ་གཟུགས་བརྙན་ལ་སོགས་པ། །ཞེས་
པ་ནས། སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་པའི་བར་གྱི་ཚིག་རྐང་དྲུག་
པོའི་དོན། ཤེས་རབ་སྙིང་པོ་ལས། གཟུགས་སྟོང་པའོ། ། སྟོང་པ་ཉིད་གཟུགས་སོ། །ནས་
སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །ཞེས་པའི་ཚིག་གི་དོན་དང་སྦྱར་ན་གོ་
བ་ལེགས་པོ་ཞིག་ཡོད།

ལོ་རྒྱུས་ཐོར་བུ། ༼ཆ༽ 717
མཚན་ཉིད་རྩོད་སྒྲའི་སྐབས་དམིགས་རྣམ་སྦྱོང་ཚུལ། མཚན་ཉིད་རྩོད་སྒྲ་བྱེད་
པའི་ཚེ། ཐོག་མར་རང་ཉིད་རྗེ་བཙུན་འཇམ་དཔལ་དབྱངས་སྨྲ་བའི་སེང་གེར་གསལ་བཏབ།
ལག་པ་གཡོན་པའི་མཐིལ་དུ་མར་གྱུར་འགྲོ་བ་རིགས་དྲུག་གི་སེམས་ཅན་ཐམས་ཅད་ཡོད་
པའི་མོས་པ་དང་། མཐེ་བོང་གིས་མནན། ཐབས་ཤེས་ཟུང་འབྲེལ་གྱི་མཚོན་བྱེད་དུ་ཕྲེང་
བ་ཉིས་བསྐོར་གྱིས་བཅིངས་ལག་པ་གཡས་པའི་མཛུབ་མོ་རྣམས་དྲང་པོར་བསྲིངས་པ་རྣ་
བའི་ཐད་དུ་འཕྱར་བ་རྗེ་བཙུན་འཇམ་དཔལ་དབྱངས་ཀྱི་ཕྱག་མཚན་ཤེས་རབ་ཀྱི་རལ་གྲིར་
གསལ་བཏབ་ནས། ཨོཾ་ཨར་པ་ཙ་ན་ཞེས་པའི་ཚིག་སྒྲ་གསལ་བར་མི་མངོན་པར་བཏོན་
ནས། ཛཱིཝཞེས་སྒྲ་སྐད་ཤུགས་ཆེན་པོ་ཞིག་བརྗོད་པ་དང་ལྷན་དུ་ཐལ་མོ་རྡབ་པ་ན། འཇམ་
དཔལ་དབྱངས་ཀྱི་ཤེས་རབ་ཀྱི་རལ་གྲིས་འགྲོ་བ་རྣམས་ཀྱི་རྒྱུད་ཀྱི་མི་ཤེས་པའི་མུན་པ་རྩ་
བ་ནས་བཅད་ཅིང་། དེ་ནས་ལག་པ་གཡས་གཡོན་སྟེང་འོག་བརྗེད་བསྒྱུར་གྱི་གཡོན་མཐིལ་
གྱི་འགྲོ་བ་རྣམས་གཡས་ཀྱི་མཐིལ་དུ་བླངས་ནས་སངས་རྒྱས་ཀྱི་སར་བཀོད་པའི་མཚོན་
བྱེད་དུ་ལག་གཡས་གྱེན་དུ་བཏེགས་པའོ། །དིསྐད་ཡང་སྒྲ་གདངས་རིང་པོ་ཞིག་བཏང་
ནས། ཇི་ལྟར་ཆོས་མཇལ་ཞེས་བརྗོད། དེ་ནས་ཡ་ཚིག་རིང་པོ་ཞིག་ཀྱང་བརྗོད་སྲོལ་དེ་
ནི་ཡ་ཚིག་རླུང་གི་རྩ་བ་ཡིན་པས་རྩ་ནང་དུ་རླུང་གི་རྒྱུ་ལམ་བསང་ཆེད་དོ། །དེ་ནས་རྟགས་
གསལ་འགོ་འཛུགས་ལན་གང་ཞིག་ཐོག་མར་བཏབ་པ་ན་སྒྲུབ་བྱེད་འཁོར་གསུམ་ཞེས་པའི་
འཁོར་གསུམ་ནང་བསྐོར་ནས། འཁོར་གསུམ་ནི། སྔ་རྒོལ་དང་ཕྱི་རྒོལ་དང་རྟགས་གསལ་
གསུམ་སྟེ། དེ་གསུམ་རང་བཞིན་གྱིས་མ་གྲུབ་ཀྱང་ཐ་སྙད་སྒྱུ་མ་ལྟ་བུའི་ངང་ནས་རྩོད་
པའོ། །དབུ་མ་ལ་འཇུག་པ་ལས། སྦྱིན་པ་སྦྱིན་བྱ་ལེན་པོ་གཏོང་པོས་སྟོང་ཞེས་གསུངས་
པ་ལྟར་རོ། །གཟན་སྐེད་པར་དཀྲི་དགོས། དཀྲི་ཚུལ་ཡང་གཟན་དཀྲིས་ཕྱི་ནང་གི་མཐའ་
སྣེ་གཉིས་གཡས་གཡོན་གྱི་གློ་ཟུར་དུ་འབུར་མགོ་དོད་པ་ཞིག་དཀྲི་དགོས། དེ་ལྟ་བུའི་འབུར་
མགོ་གཉིས་དང་པུས་མགོ་གཡས་གཡོན་གཉིས་གདོང་པ་བཅས་ལྔ་ནི་གདོང་ལྔའི་མཚོན་

zi8
 ༼ ཆ༽ ལོ་རྒྱུས་ཐོར་བུ།
བྱེད་དང་དེ་ཡང་འཁོར་གྱི་དབུས་སུ་ཆོས་ཀྱི་གཏམ་སྒྲོག་པ་ལ་འཁོར་གྱི་ནང་དུ་སེང་གེའི་
སྒྲ་སྒྲོགས་པའི་དཔེ་བཞིན་མི་འཇིགས་པའི་སྤོབས་པ་ཐོབ་པའི་བག་ཆགས་ཁྱད་པར་ཅན་
འཇོག་བྱེད་ཀྱི་རྒྱུར་འགྲོ་ཞིང་ཡང་། ཕྱི་རྒོལ་རྐང་པ་གཡས་པ་སར་བཙུགས་པ་ནི་ངན་
སོང་གི་སྐྱེ་སྒོ་འགོག་པ་དང་། རྐང་པ་གཡོན་གྱེན་དུ་བཏེགས་པ་ནི་སྔ་རྒོལ་སོགས་སེམས་
ཅན་ཐམས་ཅད་ཐར་ལམ་དུ་འདྲེན་པའི་མོས་པ་དང་། ལག་པའི་ཕྱག་རྒྱ་ཕྱོགས་སུ་གཡོ་
བ་ནི་བཤད་སྒྲུབ་ཕྱོགས་མཐར་རྒྱས་ཤིང་མཁོ་དགུ་དབང་དུ་འདུ་ཆེད་དོ། །ཡན་ལག་གཡོ་
འགུལ་སྐབས་མགོ་ལུས་ཐད་ཀར་དྲང་པོར་སྲོང་རྒྱུ་ཤིན་ཏུ་གལ་ཆེ་བ་ནི། རྩ་དབུ་མར་རླུང་
གི་རྒྱུ་བ་འགག་ན་རླུང་ལ་བརྟེན་པའི་རིག་པའང་མི་གསལ་བར་འགྱུར་པའི་གནད་ཀྱིས་སོ།།
མདོར་ན་རྩོད་པའི་ཚེ་ཐོག་མར་རང་ཉིད་རྗེ་བཙུན་འཇམ་དཔལ་དབྱངས་སུ་གསལ་བཏབ་
འདི་ཉིད་ཀྱི་སྙིང་པོ་བརྗོད། ཡན་ལག་གིས་ཕྱག་རྒྱ་བཅས་ཏིང་འཛིན་སྔགས་དང་ཕྱག་རྒྱ་
གསུམ་ཀ་ཚང་བ་ཐབས་མཁས་བླ་ན་མེད་པ་དེ་མདོ་སྔགས་གཉིས་ཀའི་ཉམས་ལེན་གྱི་གནད་
ཀུན་གྱི་དོན་བསྡུས་ལྟ་བུ་ཡིན་པ་བཤེས་གཉེན་གོང་མ་རྣམས་ཀྱི་མན་ངག་བཞིན་བྲིས་པའོ།།
འབྲོག་རི་དགའ་ལྡན་རྣམ་པར་རྒྱལ་བའི་གླིང་གྲྭ་ཚང་གོང་བྱང་རྩེར་ཁམས་ཚན།
ཧར་གདོང་ཁམས་ཚན། བསམ་བློ་ཁམས་ཚན། ཏྲེ་ཧོར། ཚ་བ། གསེར་ཁང་། རྡོ་ར།
ཀླུ་འབུམ། འདི་ནི་རྗེ་རིན་པོ་ཆེའི་ཁམས་ཚན་རེད། བྲ་ཉེ། སྦ་ཏི། རྒྱལ་རོང་། གོ་བོ།
ཀོང་པོ། མངའ་རིས་ཁམས་ཚན་དང་བཅུ་གསུམ། ཤར་རྩེ་གྲྭ་ཚང་ལ། རྡོ་ཁང་ཁམས་
ཚན། ཕོ་ཁང་ཁམས་ཚན། ལྷོ་པ། ཉག་རེ། ཅོ་ནེ། ཐེ་བོ། ཟུང་ཆུ། སོག་པ། རྟ་འོན།
མངའ་རིས། ཆ་བ། ཉང་པོ། གུང་རུ་ཁམས་ཚན་དང་བཅུ་གསུམ། སེ་ར་ཐེག་ཆེན་
གླིང་བྱེས་གྲྭ་ཚང་ལ་ཁམས་ཚན། ཧར་གདོང་ཁམས་ཚན། བསམ་བློ། བྱ་བྲལ། ཏྲེ་
ཧོར། བྲ་ཏི། ཚ་བ། ལྷོ་པ། སྒོམ་སྡེ། ལ། ལྡན་མ། གུ་གེ། སྤེ་ཐུབ། ཟངས་དཀར།
མངའ་རིས། སྦ་ཏེ། གཙང་པ། རྒྱལ་བྱེད། ཨེ་པ། གཉལ་པ། དྭགས་པོ། རྩེད་ཐང་།

ལོ་རྒྱུས་ཐོར་བུ། ༼ཆ༽ 719
སྤོམ་འབོར། གུང་རུ་ཉེར་གཉིས། སེ་ར་སྨད་གྲྭ་ཚང་ལ་ཁང་ཚན། ཨ་མདོ་གཞུང་པ་
ཁང་ཚན། སྤོམ་འབོར། ཡེར་པ། རོང་པ། ཚ་ཐོར། ཚ་བ། ཀོང་པོ། རྨར་སྙིང་། ཨ་
མདོ་ཨར། ཐེ་བོ། རྟ་འོན། མི་ཉག ། སྤོ་བོ། ཅོ་ནེ། གུང་རུ་དང་ཁང་ཚན་བཅོ་ལྔ། ། བློ་
གསལ་གླིང་གྲྭ་ཚང་ཁང་ཚན། ཆེ་ཁག་གསུམ་ནི། ཚ་བ་ཁང་ཚན། ཕུ་ཁང་། ཀོང་པོ།
འབྲིང་ཁག་དྲུག་ནི། རོང་པོ་ཁང་ཚན། ལྷོ་པ། མི་ཉག །སྤོམ་འབོར། ཏྲེ་ཧོར། ཉག་རེ་
ཁང་ཚན། ཆུང་ཁག་བཅོ་ལྔ་ནི། རྒྱ་ཁང་ཚན། ཚུལ་ཁང་། གཙང་པ། རྩེད་ཐང་། དཔེ་
ཐུབ། གོ་བོ། ཕ་ར། ཉང་པོ། གླིང་། ལྡན་མ། དབུས་སྟོད། རྒྱལ་པ། གྲོག་པ། གུ་གེ།
སྡིང་ཁ་དང་ཉེར་བཞི། མཚོ་སྨད་མི་ཚན། བོད་པ་གཞུང་མི་ཚན། འདི་ཁང་ཚན་གོང་
གིའ ང་ཁོངས་གཏོགས་མིན།
བདེ་ཡངས་གྲྭ་ཚང་གི་གྲྭ་བ་རྣམས་ཉེ་འཁོར་བ་ཤ་སྟག་ཡིན་པས་གྲྭ་ཚང་དེ་ལ་ཁང་
ཚན་མེད། སྔགས་པ་གྲྭ་ཚང་གི་གྲྭ་པ་ཕལ་ཆེ་བ་ཧོར་གདོང་དང་བསམ་བློ་གཉིས་རེད། ཧར་
བསམ་གཉིས་ལ་བདེ་ཡངས་གྲྭ་ཚང་གི་གྲྭ་བ་ཡང་འགའ་རེ་ཡོད།
དཔལ་ལྡན་འབྲས་སྤུངས་སྒོ་མང་གྲྭ་ཚང་གི་ཁང་ཚན། ཆེ་ཁག་བཞི། ཧར་གདོང་།
བསམ་བློ། གུང་རུ། བྲ་ཏི། འབྲིང་ཁག་བརྒྱད་ནི། ཀླུ་འབུམ། རྟ་དབོན། གཞུང་པ།
མངའ་རིས། ཟུང་ཆུ། བྲ་ཉེ། འཆད་པ། བྱ་བྲལ། ཁང་ཚན་ཆུང་ཁག་ནི། འགའ་ཤིང་
ཁང་ཚན། རི་རྩ། ཆུ་བཟང་། ཐེ་བོ་ཁང་ཚན་དང་བཅུ་དྲུག །ཧར་གདོང་ཁང་ཚན་ལ།
མི་ཚན། མཚོ་ཁ་མི་ཚན། ཧོར། ཐོར་གོད། འགྱུར་ཕྱེད། ཝ་ཤུལ། བཙན་པོ། སོགས་
མི་ཚན་དགུ། བསམ་བློ་ཁང་ཚོན་ལ་མི་ཚན། ཁལ་ཁ་མི་ཚན། དགོན་ལུང་། ཐག་
རིང་། སྐུ་འབུམ། བིས་མདོ། བླ་བ་དེ། པག་གྲོ། ལམ་པ་སོགས་མི་ཚན་བཅུ། ཟུང་ཆུ་
ཁང་ཚོན་ལ་མི་ཚན། ཉན་པོ་མི་ཚན། བོད་པ་གཞུང་དང་དགའ་གདོང་མི་ཚན་གཉིས་
ཁང་ཚན་གང་གིའང་ཁོངས་གཏོགས་མིན། བསྡོམས་མི་ཚན་ཉེར་གཉིས།

720 ༼ཆ༽ ལོ་རྒྱུས་ཐོར་བུ།
ཁང་ཚན་བཅུ་དྲུག་ཡོད་པའི་ནང་ཚན། དང་པོ་ཧ་གདོང་ཁང་ཚན་གྱི་སྤྱི་ཁང་གི་
མཚན་ཐོ། ཧ་གདོང་གསེར་ཏོག་ཁ་སྤྱི་ཁང་བཞི། ཚོམས་གཉིས། ཧ་གདོང་རྒྱུད་ཁང་ར་
གཉིས། ཚོམས་གཅིག །འགྱུར་ཕྱེད་མི་ཚན་སྤྱི་ཁང་གཅིག །ཚོམས་གཉིས། མཚོ་ཁ་མི་
ཚན་སྤྱི་ཁང་གཅིག་ཚོམས་གཅིག །ཧོར་མི་ཚན་སྤྱི་ཁང་གཅིག །ཚོམས་གཅིག །ཁང་
མིག་ལྔ་བཅུ། ཧ་ཐོར་རྒོད་མི་ཚན་སྤྱི་ཁང་གཅིག །ཚོམས་གཅིག ། ཧ་ཝ་ཤུལ་མི་ཚན་
སྤྱི་ཁང་གཅིག །ཚོམས་གཅིག ། ཁང་མིག་ཞེ་གཅིག ། ཧ་འོད་དཀར་ར་སྤྱི་ཁང་གཅིག།
ཧ་བཟོ་པའི་ར་སྤྱི་ཁང་གཅིག །ཁང་མིག་ལྔ་བཅུ། ཧ་ཁང་གསར་ར་སྤྱི་ཁང་གཅིག །ཁང་
མིག་བཅོ་བརྒྱད། ཧ་དཔལ་འབྱོར་སྒང་སྤྱི་ཁང་གཅིག །ཁང་མིག་བཅུ། ཧ་རྭ་སྒྲེང་སྒང་
སྤྱི་ཁང་གཅིག །ཁང་མིག་སོ་གསུམ། ཧ་དུར་རའི་སྒང་སྤྱི་ཁང་གཅིག །ཁང་མིག་ཞེ་
གཅིག །ཧ་ཚ་རྒྱལ་སྒོ་ཁང་སྤྱི་ཁང་གཅིག །ཁང་མིག་ང་ལྔ། ཧ་སོག་པོ་ཁང་སྤྱི་ཁང་
གཅིག །ཁང་མིག་བཅོ་ལྔ། ཧ་རབ་འབྱོར་ཁང་སྤྱི་ཁང་གཅིག །ཁང་མིག་ཉི་ཤུ། ཧ་དགེ་
འདུན་ཁང་གསར་སྤྱི་ཁང་གཅིག ། ཧ་རྩན་སྤྱི་ཤར་སྤྱི་ཁང་གཅིག །ཧ་རྩན་སྤྱི་ནུབ་སྤྱི་ཁང་
གཅིག །ཧ་ལྷ་དབང་གླིང་སྤྱི་ཁང་གཅིག །ཧ་ད་ལའི་སྒང་སྤྱི་ཁང་གཅིག །ཁང་མིག་
བཅུ། བོད་གཞུང་མི་ཚན་སྤྱི་ཁང་། ཚོམས་གཅིག །ཁང་མིག་བཅུ་དགུ། གཉིས་པ་
བསམ་བློ་ཁང་ཚན་གྱི་སྤྱི་ཁང་། བསམ་ཁང་སེར་མ་སྤྱི་ཁང་གཅིག །ཚོམས་གཉིས། ཁང་
མིག་ཉི་ཤུ། བསམ་བློ་རྒྱུད་ཁང་གཅིག །ཚོམས་གཉིས། བསམ་ཁལ་ཁ་མི་ཚན་སྤྱི་ཁང་།
ཚོམས་གཅིག །ཁང་མིག་སོ་གསུམ། བསམ་རྒོད་ལུང་མི་ཚན་སྤྱི་ཁང་གཅིག །ཚོམས་
གཅིག །ཁང་མིག་སོ་ལྔ། བསམ་བིས་མདོ་མི་ཚན་སྤྱི་ཁང་གཅིག །ཚོམས་གཅིག །ཁང་
མིག་བདུན། བསམ་ཐག་རིང་མི་ཚན་སྤྱི་ཁང་གཅིག །ཚོམས་གཅིག །ཁང་མིག་དགུ།
བསམ་བཙན་པོ་མི་ཚན་སྤྱི་ཁང་གཅིག །ཚོམས་གཅིག །ཁང་མིག་ཉེར་ལྔ། བསམ་ལམ་
པ་མི་ཚན་སྤྱི་ཁང་གཅིག །ཚོམས་གཅིག །ཁང་མིག་བཅུ་དྲུག །བསམ་ལྕང་སྐྱ་ར་སྤྱི་

ལོ་རྒྱུས་ཐོར་བུ། ༼ཆ༽ 721
ཁང་གཅིག །ཚོམས་མེད། བསམ་བོད་གཞུང་སྤྱི་ཁང་གཅིག །ཁང་མིག་དགུ། བསམ་
འཆད་པ་འོག་སྤྱི་ཁང་གཅིག །ཁང་མིག་བཅུ་དྲུག །བསམ་བྷི་ལྡི་ཁང་སྤྱི་ཁང་གཅིག །ཁང་
མིག་བཅུ། བསམ་དགེ་ལེགས་སྤྱི་པོ་སྤྱི་ཁང་གཅིག །ཁང་མིག་བཅུ་གསུམ། བསམ་ཧོར་
སྐྱོང་ཁང་སྤྱི་ཁང་གཅིག །ཁང་མིག་བཅུ་གཉིས། བསམ་ཧོར་སྤྱི་པོ་སྤྱི་ཁང་གཅིག །ཁང་
མིག་བཅུ་གཅིག །བསམ་རྒྱལ་སྒོ་ཤར་སྤྱི་ཁང་གཅིག ། ཁང་མིག་བཅུ། བསམ་བློ་ལྟག་
སྒོ་རྒྱབ་སྤྱི་ཁང་གཅིག །འདུལ་བ་བླ་བྲང་སྤྱི་ཁང་། བག་གྲོ་མི་ཚན་སྤྱི་ཁང་གཅིག །ལ་
པ་ཏི་མི་ཚན་སྤྱི་ཁང་གཅིག །ཐང་རིང་བླ་བྲང་། གུང་རུ་སྤྱི་གསར་སྤྱི་ཁང་གཅིག །ཚོམས་
གཅིག །ཁང་མིག་ཉེར་གཉིས། གུང་སྤྱི་ཁང་མ། ཚོམས་གཅིག་ཁང་མིག་བཅོ་བརྒྱད།
གུང་སྒོ་ཕེབས་ཐོག་སྤྱི་ཁང་། ཚོམས། ཁང་མིག་བཅུ། གུང་རི་ཙ་ཁང་སྤྱི་ཁང་། ཁང་
མིག་བཅུ་གསུམ། གུང་ཁང་སེར་སྤྱི་ཁང་། ཚོམས་གཅིག །ཁང་མིག་བཅུ་དགུ། བྲ་སྟི་
ཁང་ཚན་སྤྱི་ཁང་མ། ཚོམས་གཅིག །ཁང་མིག་སོ་གསུམ། བྲ་ཤོ་ཕ་ཁང་སྤྱི་ཁང་། ཁང་
མིག་ཉི་ཤུ། བྲ་ལྟག་སྒོ་རྒྱབ་སྤྱི་ཁང་། ཁང་མིག་བཅོ་བརྒྱད། བྲ་དམུག་སྡོང་རྟ་ར་སྤྱི་
ཁང་། ཁང་མི་བཅུ་དགུ། ཀླུ་འབུམ་ཁང་ཚན་ལ། ཀླུ་འབུམ་སྤྱི་ཁང་མ། ཚོམས་གཅིག།
ཁང་མིག །ཀླུ་སྤྱི་ཁང་རྒྱབ། ཁང་མིག་བཅོ་ལྔ། ཀླུ་སྤྱི་ཁང་གོང་། །རྟ་དབོན་རྒྱུད་ཁང་།
ཚོམས་གཅིག །ཁང་མིག་བཅུ་བདུན། རྟ་དབོན་སྤྱི་ཁང་གོང་། ཁང་མིག་བཅོ་ལྔ། རྟ་
དབོན་སྤྱི་ཁང་ཤར། ཁང་མིག་བཅུ། གཞུང་པ་ཁང་ཚན་སྤྱི་ཁང་འོག །ཚོམས་གཅིག།
ཁང་མིག་སོ་གཉིས། གཞུང་པ་སྤྱི་ཁང་གོང་། ཁང་མིག་བདུན། མངའ་རིས་ཁང་ཚན་
སྤྱི་ཁང་། ཟུང་ཆུ་སྤྱི་ཁང་མ། ཚོམས་གཅིག །ཟུང་ཉེན་པོ་མི་ཚན་སྤྱི་ཁང་། ཚོམས་
གཅིག །ཁང་མིག་བཅུ། ཟུང་ཤར་ཆེན་པོ་སྤྱི་ཁང་། ཁང་མིག་བཅུ་བདུན། ཟུང་ཁང་
གསར་མ་སྤྱི་ཁང་། ཚོམས་གཅིག །ཁང་མིག་བཞི། ཟུང་གནས་གཞི་སྤྱི་ཁང་། ཁང་
མིག་བཅུ། བྲ་ཉེ་ཁང་ཚན་སྤྱི་ཁང་གཅིག །འཆད་པ་ཁང་ཚན་སྤྱི་ཁང་མ། འཆད་པ་

722
 ༼ཆ༽ ལོ་རྒྱུས་ཐོར་བུ།
བར་སྤྱི་ཁང་། བྱ་བྲལ་ཁང་ཚན་སྤྱི་ཁང་མ། ཚོམས་གཅིག །ཁང་མིག་དྲུག །བྱ་བྲལ་
སྤྱི་ཁང་གོང་། ཚོམས་གཅིག །ཁང་མིག་དགུ། བྱ་བྲལ་སྤྱི་ཁང་བར། བྱ་བྲལ་ལྟག་སྒོ་
རྒྱབ་སྤྱི་ཁང་། འགག་ཞིང་ཁང་ཚན་སྤྱི་ཁང་། ཚོམས་གཅིག །ཁང་མིག་བཅུ་གསུམ།
རི་རྩ་ཁང་ཚན། ཆུ་བཟང་ཁང་ཚན་སྤྱི་ཁང་། ཐེ་བོ་ཁང་ཚན་སྤྱི་ཁང་མ། ཐེ་བོ་སྤྱི་ཁང་
རྒྱབ། ཐེ་བོ་སྤྱི་ཁང་ཤོར། ཁང་ཚན་བཅུ་དྲུག་གང་གི་ཡང་ཁོངས་གཏོགས་མ་ཡིན་པ་
འདུལ་བ་བླ་བྲལ་དང་བོད་གཞུང་མི་ཚན་དགའ་གདོང་མི་ཚན་བཅས་བསྡོམས་པའི་སྤྱི་ཁང་
ཆེ་ཆུང་གྲངས་ ༨༥ ཡོད། གོང་གསལ་སྤྱི་ཁང་དེ་དག་གི་ནང་གི་ཁང་པའི་གྲངས་ཀ་ཇི་ལྟ་
བ་བཞིན་མ་ཤེས་འགའ་ཞིག་ཤེས་པ་རྣམས་སྔར་བྲིས་ཟིན་པ་དེ་དག་ཡིན། ར་སྐོར་རེར་
ཁང་པ་ཐོག་རྩེག་གསུམ་བཞི་ཕལ་ཆེར་ཡིན་པས་གྲྭ་ཤག་ཁང་མིག་མང་པོ་ཤ་སྟག་རེད། སྤྱི་
ལོ་ཆིག་སྟོང་དགུ་བརྒྱ་བརྒྱད་ཅུ་ཐམ་པ་སྤྱི་ཟླ་བརྒྱད་པའི་ཚེས་བཅུ་གཅིག །བོད་རྒྱལ་ལོ་
ཉིས་སྟོང་བརྒྱ་དང་བཅུ་མེད་བདུན། བོད་རབ་ལོ་དགུ་བརྒྱ་ལྔ་བཅུ་ང་གསུམ། ཤཱཀྱ་ཐུབ་
པའི་བསྟན་པ་རྟགས་ཙམ་འཛིན་པའི་ལེའུ་དང་བཅས་ལོ་ཉིས་སྟོང་ཆིག་བརྒྱ་བཞི་ཅུ་ཐམ་
པ་ལུས། ཚུལ་ཁྲིམས་ཀྱི་ལེའུའི་ལོ་གྲངས་སུམ་བརྒྱ་དྲུག་ཅུ་ཐམ་པ་བརྒལ་བ། ཞྭ་དམར་
པཎྜི་ཏའི་གསུང་ལྟར་ན། རྣམ་འདྲེན་ལྔ་པ་རྗེ་བཙུན་བྱམས་པ་མགོན་པོ་འཛམ་བུའི་གླིང་
དུ་མཆོག་སྤྲུལ་གྱི་རྣམ་པར་འབྱོན་པ་མི་ལོ་དུང་ཕྱུར་ཞེ་ལྔ་ཙམ་གྱི་དུས། རབ་བྱུང་བཅུ་
དྲུག་པའི་ནང་ཚན་ས་སྤྲེལ་ལོའི་ཧོར་ཟླ་བདུན་པའི་ཚེས་ལྔ་རེས་གཟའ་ཟླ་བའི་ཉིན་འབྲས་
སྒོ་མང་མཁན་མིང་རང་ལོ་བདུན་ཅུ་དོན་གསུམ་ངག་དབང་ཉི་མས་རྫོགས་པར་བྲིས། དགེའོ།།

སྐབས་བཞི་པའི་ཟློས་སྤོང་། ༼ཆ༽ 723
༄༅། །གསེར་ཕྲེང་སྐབས་བཞི་པའི་ཟློས་སྤོང་འཐད་ཀྱི་སློབ་དཔོན་
ཨ་བྱཱ་ཀ་རའི་སེམས་བསྐྱེད་བདུན་ཅུར་ཕྱེ་ཚུལ་དང་གདགས་གཞི་
བཏགས་ཆོས་སྤང་གཉེན་སྦྱར་ཚུལ་གྱི་རེའུ་མིག་དང་།
དོགས་སློང་འགའ་ཞིག་བཞུགས་སོ། །
༄༅། །བླ་མ་དང་དཀོན་མཆོག་གསུམ་ལ་སྐྱབས་སུ་མཆིའོ། །སྐྱེ་བ་ཀུན་ཏུ་རྗེས་སུ་
བཟུང་དུ་གསོལ། ད་རེས་བོད་གཞུང་ཆོས་དོན་ལྷན་ཁང་གི་བཀའ་དགོངས་བཞིན་རང་
བློར་འཆར་ཚོད་ཀྱི་ཆོས་ཀྱི་གླེང་བརྗོད་མདོར་བསྡུས་ཙམ་ཞུ་ན། མདོ་ལས། ཐོག་མེད་
གྱུར་ཀྱང་མཐའ་མ་དང་ལྡན་པ། ཞེས་དང་། དཔལ་མགོན་འཕགས་པ་ཀླུ་སྒྲུབ་ཀྱིས། རྩ་
ཤེས་རབ་བྱེད་བཅུ་གཅིག་པ་ལས། འཁོར་བ་འབའ་ཞིག་སྔོན་གྱི་མཐའ། །ཡོད་མ་ཡིན་
པར་མ་ཟད་ཀྱི། །ཞེས་པ་ནས། དངོས་རྣམས་ཐམས་ཅད་ཉིད་ལ་ཡང་། ། སྔོན་གྱི་མཐའ་
ནི་ཡོད་མ་ཡིན། །ཞེས་དང་། སློབ་དཔོན་འཕགས་པ་ལྷས། བཞི་བརྒྱ་པའི་རབ་བྱེད་
བདུན་པར། གང་ཚེ་འབྲས་བུ་གཅིག་གི་ཡང་། །ཐོག་མའི་རྒྱུ་ནི་སྣང་མིན་པ། །ཞེས་
དང་། རབ་བྱེད་བརྒྱད་པར་ཡང་། ཇི་ལྟར་ས་བོན་མཐའ་མཐོང་ཞིང་། །དེ་ལ་ཐོག་མ་
ཡོད་མིན་ལྟར། །ཞེས་དང་། སློབ་དཔོན་ཟླ་བ་གྲགས་པས། རབ་བྱེད་བཅུ་གཅིག་པའི་
ཚིག་གསལ་དུ། འཁོར་བའི་བཤད་པ་རྒྱུ་དང་འབྲས་བུ་ལ་སོགས་པ་བཤད་པར་རིག་པར་
བྱ་བ་འབའ་ཞིག་ཏུ་མ་ཟད་ཀྱི། གཞན་ཡང་དངོས་པོ་གཞན་གང་དག་ཤེས་པ་དང་ཤེས་
བྱ་དང་། ཚད་མ་དང་གཞལ་བྱ་དང་། བསྒྲུབ་བྱ་དང་སྒྲུབ་བྱེད་དང་། ཡན་ལག་དང་
ཡན་ལག་ཅན་དང་། ཡོན་ཏན་དང་ཡོན་ཏན་ཅན་ལ་སོགས་པ་དེ་དག་ལ་ཡང་སྔོན་གྱི་
མཐའ་མི་རིགས་སོ། །ཞེས་སོགས་གསུངས་པ་ལྟར། འདུས་བྱས་རྣམས་ཀྱི་ཐོག་མའི་
མཐའ་མེད་ལ། དེའི་ཕྱིར་ན། བྱང་ཆུབ་ཀྱི་སེམས་ཀྱི་རྒྱུན་སྔ་མའི་ཐོག་མ་མེད་པས། དེའི་

724
 ༼ཆ༽ སྐབས་བཞི་པའི་ཟློས་སྤོང་།
རྒྱུན་སྔ་མར་གྱུར་པའི་དགེ་མི་དགེ་ལུང་མ་བསྟན་གྱི་སེམས་གསུམ་ཡོད་དམ་མེད། ཡོད་
ན་མི་དགེ་བའི་སེམས་ཀྱི་འབྲས་བུར་རྒྱུར་པའི་དགེ་སེམས་ཡོད་དགོས་ལ། དེ་ལྟར་ན་དགེ་
སེམས་དེ་ལས་བྱུང་བའི་བདེ་བ་མི་དགེ་བའི་འབྲས་བུར་ཐལ་བས། མི་དགེ་བ་ལས་བདེ་
བ་འབྱུང་བར་འགྱུར་ཞིང་ལུང་མ་བསྟན་ཡང་དེ་བཞིན་ནོ། ། མ་ཟད་མི་དགེ་བའི་སེམས་
དགེ་སེམས་སུ་གྱུར་མ་ཐག་པ་དང་མཚུངས་ལྡན་གྱི་ཡུལ་ངེས་ལྔ་པོ་དེ་ཡང་འདུས་བྱས་ཡིན་
པས། རྒྱུན་གྱི་ཐོག་མ་མེད་ལ། རང་དང་མཚུངས་ལྡན་གྱི་གཙོ་སེམས་དགེ་སེམས་སུ་
མ་གྱུར་གོང་ལ། དེ་དག་གི་རྒྱུན་སྔ་མར་གྱུར་པའི་སེམས་བྱུང་རྣམས། གཙོ་སེམས་གང་
དང་མཚུངས་ལྡན་ཡིན། ཡང་ན་མེད་དམ། ཡང་དེ་དག་གི་རྒྱུན་སྔ་མར་གྱུར་པའི་མི་
དགེ་བའི་སེམས་བྱུང་ཡོད་པ་རྣམས་དགེ་བའི་སེམས་བྱུང་དུ་གྱུར་རམ། སེམས་བསྐྱེད་
ཀྱི་རྒྱུན་སྔ་མར་གྱུར་པའི་མི་དགེ་བའི་སེམས་མེད་ན། མི་དགེ་བའི་སེམས་ཀྱི་རང་བཞིན་
འོད་གསལ་བ་མིན་ནམ། མིན་ན་དྲི་མ་མི་དགེ་བའི་སེམས་ཀྱི་རང་བཞིན་ལ་ཞུགས་པས།
དྲི་མ་དང་མི་དགེ་བའི་སེམས་གཉིས་སོ་སོར་དབྱེ་རྒྱུ་མེད་པར་འགྱུར་བས། བསྒྲིབ་བྱ་སྒྲིབ་
བྱེད་གཉིས་གཅིག་ཏུ་ཐལ་བར་འགྱུར་བའི་ཕྱིར་རམ་སྙམ། གཞན་ཡང་སེམས་ངན་པ་
སེམས་བཟང་པོར་འགྱུར་བ་དང་། མི་ངན་པ་མི་བཟང་པོར་འགྱུར་རྒྱུ་མེད་དགོས་པས།
མི་བཟང་པོ་ཡིན་ན་ཐོག་མེད་ནས་བཟང་པོ་དང་མི་ངན་པ་ཡིན་ན་དགེ་སྒྲུབ་ལ་ཇི་ཙམ་འབད་
ཀྱང་བཟང་པོར་འགྱུར་རྒྱུ་མེད་པས། རང་བཞིན་གནས་རིགས་རྒྱུད་ལ་མེད་པའི་སེམས་
ཅན་ཡོད་པར་ཐལ་ལོ། །ཡང་སེམས་ཅན་གྱི་རྒྱུད་ཀྱི་དོན་དམ་སེམས་བསྐྱེད་ཡིན་ན་རང་
གི་རྒྱུན་ཕྱི་མར་གྱུར་པའི་སངས་རྒྱས་འཕགས་པའི་རྒྱུད་ཀྱི་ཀུན་རྫོབ་སེམས་བསྐྱེད་ཡོད་པའི
ཁྱབ་པ་དང་། སེམས་ཅན་གྱི་རྒྱུད་ཀྱི་ཀུན་རྫོབ་སེམས་བསྐྱེད་ཡིན་ན། རང་གི་རྒྱུན་ཕྱི་
མར་གྱུར་པའི་སངས་རྒྱས་འཕགས་པའི་རྒྱུད་ཀྱི་དོན་དམ་སེམས་བསྐྱེད་ཡོད་པས་ཁྱབ་བམ་
མ་ཁྱབ། དེ་བཞིན་དུ་སྨོན་སེམས་ཡིན་ན། རང་གི་རྒྱུན་ཕྱི་མར་གྱུར་པའི་འཇུག་སེམས་

སྐབས་བཞི་པའི་ཟློས་སྤོང་། ༼ཆ༽ 725
ཡོད་པ་དང་། འཇུག་སེམས་ཡིན་ན། རང་གི་རྒྱུན་སྔ་མར་གྱུར་པའི་སྨོན་སེམས་ཡོད་
པས་ཁྱབ་པ་རེ་རེ་ནས་ཡོད་དམ་མེད། 
ཡང་ཡང་
རྒྱུ་འབྲས་མན་ངག་བདུན་གྱི་སྒོ་ནས་སེམས་
བསྐྱེད་པའི་སེམས་བསྐྱེད་དང་། བདག་གཞན་མཉམ་བརྗེའི་སྒོ་ནས་སེམས་བསྐྱེད་པའི་སེམས་
བསྐྱེད་གཉིས་དོན་གཅིག་ཡིན་ནམ་མིན། སྔ་མ་ཐེག་ཆེན་ཚོགས་ལམ་ནས་ཐོབ་ལ། ཕྱི་
མ་ཐོབ་པ་ལ་གེགས་གཉིས་སེལ་དགོས་པས། ཐེག་ཆེན་གྱི་སྦྱོར་ལམ་དྲོད་མན་ཆད་ལ་མེད་
དམ་སྙམ་སྟེ། མངོན་རྟོགས་རྒྱན་ལས། དྲོ་བ་རྣམས་ཀྱི་དམིགས་པ་འདིར། །སེམས་
ཅན་ཐམས་ཅད་ཡིན་པར་བསྔགས། །དེ་དག་ཉིད་ལ་སེམས་མཉམ་སོགས། །རྣམ་པ་དག་
ནི་བཅུར་བཤད་དོ། ། ཅེས་སེམས་མཉམ་པ་ཉིད་སྒོམ་པ་སྦྱོར་ལམ་དྲོད་ཀྱི་རྣམ་པར་གསུངས་
པས། བདག་གཞན་བརྗེ་བ་དེ་ལས་ཀྱང་དཀའ་ལ། སེམས་དེ་ཉིད་བསྐྱེད་པ་ལམ་མ་ཞུགས་
ནས་ཡོད་པ་ལ་ཁྱད་པར་མེད་དོ།། །།
རྟེན་འབྲེལ་གྱི་རྟགས་ཀྱིས་མྱུ་གུ་བདེན་མེད་དུ་གྲུབ་ཡུལ་གྱི་ཕྱིར་རྒོལ་ཡང་དག་གིས་
མྱུ་གུ་བདེན་མེད་རྟོགས་སམ་མ་རྟོགས། རྟོགས་ན་བསྒྲུབ་བྱ་རྟོགས་པར་ཐལ་ལ་མ་རྟོགས་
ན་མྱུ་གུ་བདེན་པར་མེད་པ་དེ་སྦྱོར་བ་དེའི་བསྒྲུབ་བྱའི་མཚན་གཞི་མ་ཡིན་པར་འགྱུར་བས།
སྦྱོར་བ་དེའི་བསྒྲུབ་བྱ་དེ་མཚོན་བྱ་མ་ཡིན་པར་འགྱུར་རོ་སྙམ་པ་དང་། གཞན་ཡང་མྱུ་
གུ་བདེན་མེད་རྟོགས་པའི་རྗེས་དཔག་གི་རྒྱུན་ཕྱི་མར་གྱུར་པའི་ས་བཅུའི་བར་ཆད་མེད་ལམ་
ཡོད་དམ་མེད། ཡོད་ན་དེ་བཞིན་ཏུ་རྒྱུན་གཅིག་པའི་ས་བཅུ་ཐོག་མའི་རྣམ་གྲོལ་ལམ་དང་
བཅས་རྣམ་གྲོལ་ལམ་ཡང་བཅུ་ཡོད་དགོས་ལ། དེ་ལྟར་ན་བར་ཆད་མེད་ལམ་ཚད་མ་དང་།
སློབ་པའི་རྒྱུད་ཀྱི་རྣམ་གྲོལ་ལམ་བཅད་ཤེས་ཡིན་པས། ཚད་མའི་གྲངས་ངེས་ཐུག་མེད་
དུ་ཐལ་ལམ་སྙམ་པ་དང་། ཡང་ས་བཅུའི་བར་ཆད་མེད་ལམ་གྱི་གཞལ་བྱ་སོ་སོར་མི་འཇོག་
ན་དེ་དག་ཚད་མར་ཇི་ལྟར་འགྱུར། སོ་སོ་ཡིན་ན་ས་དང་པོའི་མཐོང་ལམ་བར་ཆད་མེད་
ལམ་གྱིས་མ་རྟོགས་པའི་སྟོང་ཉིད་ཡོད་དགོས་ལ། ཡོད་ན་ས་དང་པོའི་མཐོང་ལམ་བར་

726 ༼ཆ༽ སྐབས་བཞི་པའི་ཟློས་སྤོང་།
ཆད་མེད་ལམ་གྱིས་མི་སྤོང་བའི་མཐོང་སྤང་བདེན་འཛིན་དང་། ས་དང་པོའི་རྣམ་གྲོལ་
ལམ་གྱིས་མ་སྤངས་པའི་མཐོང་སྤང་བདེན་འཛིན་ཡོད་པར་འགྱུར་ཞིང་། དེ་བཞིན་དུ་
ས་དང་པོའི་སྒོམ་ལམ་བར་ཆད་མེད་ལམ་གྱིས་མ་རྟོགས་པའི་སྟོང་ཉིད་དང་། དེས་མི་སྤོང་
བའི་ཤེས་སྒྲིབ་ཆེན་པོའི་ཆེན་པོ་ལ་ཆེ་ཆུང་གཉིས་སུ་ཕྱེ་བའི་ཆེན་པོ་ཡོད་པ་དང་། ས་དང་
པོའི་སྒོམ་ལམ་རྣམ་གྲོལ་ལམ་གྱིས་དེ་འདྲའི་ཤེས་སྒྲིབ་དེ་མ་སྤངས་པར་ཐལ་བའི་ཕྱིར་ཏེ།
ཤེས་སྒྲིབ་བཅུ་གཅིག་ཏུ་ཕྱེ་ནས་སྤོང་བའི་རང་རྒྱུད་པའི་ལུགས་གཞིར་བཞག་གོ །ས་ལྷག་
མ་རྣམས་ལའང་དེ་བཞིན་ནོ། །མྱུ་གུ་བདེན་མེད་དུ་རྟོགས་པའི་རྗེས་དཔག་གི་རྒྱུན་ཕྱི་མར་
གྱུར་པའི་དེ་མེད་ན། ས་བཅུའི་བར་ཆད་མེད་ལམ་རེ་རེའི་རྒྱུན་སྔ་མར་གྱུར་པའི་མྱུ་གུ་
བདེན་མེད་རྟོགས་པའི་རྗེས་དཔག་མེད་དམ། མེད་ན་དེའི་རྒྱུན་སྔ་མར་གྱུར་པའི་སྟོང་ཉིད་
རྟོགས་པའི་རྗེས་དཔག་ཀྱང་མེད་པར་འགྱུར་ལ། དེ་ལྟར་ན་དེ་འདྲའི་བསམ་བྱུང་ཡང་མེད་
པར་འགྱུར་རོ། །བསམ་བྱུང་མེད་ན་ཐོས་བྱུང་ཡང་མེད་ལ། དེ་ལྟར་དེའི་རྒྱུན་སྔ་མར་
གྱུར་པའི་བློ་རིག་བདུན་གྱི་ནང་ནས་གང་ཡོད་དཔྱོད། ཡང་ཐེག་ཆེན་གྱི་མཐོང་སྒོམ་བར་
ཆད་མེད་ལམ་རྣམས་ཀྱིས་སྟོང་ཉིད་བཅུ་དྲུག་ག་རྟོགས་ན། སྟོང་པ་ཉིད་སྟོང་པ་ཉིད་ཀྱང་
རྟོགས་དགོས་ལ། དེ་ལྟར་ན་སྟོང་ཉིད་དེ། སྟོང་པ་ཉིད་སྟོང་པ་ཉིད་རྟོགས་པའི་བར་ཆད་
མེད་ལམ་གྱི་རྙེད་དོན་དུ་འགྱུར་བས་རིགས་པའི་དཔྱད་བཟོད་དུ་ཐལ་བའི་དོགས་པའོ། ། མ་
ཟད་སྟོང་ཉིད་བདེན་པར་འཛིན་པའི་མཐོང་སྤང་བདེན་འཛིན་ཡང་ཡོད་པར་ཐལ་ལ། དེ་
འདྲ་མེད་ན་སྟོང་ཉིད་རང་སྟེང་གི་སྟོང་ཉིད་རྟོགས་པའི་བར་ཆད་མེད་ལམ་གྱི་ངོར་ཡོད་
པར་འཛིན་པའི་བློ་རིགས་ངོའི་ཆོས་ཀྱི་བདག་འཛིན་མ་ཡིན་པར་འགྱུར་བས། སྟོང་ཉིད་
རང་སྟེང་གི་སྟོང་པ་ཉིད་ཀྱི་སྟོང་གཞི་ཆོས་ཅན་མ་ཡིན་པར་འགྱུར་རོ། ། སྟོང་ཉིད་བདེན་
པར་འཛིན་པའི་བདེན་འཛིན་ཀུན་བཏགས་ཡོད་ན། དེ་སྟོང་ཉིད་ལ་བློ་ཁ་ཕྱོགས་པའི་རྒྱུད་
ལ་ཡོད་དམ་མ་ཕྱོགས་པ་ལ་ཡོད། དང་པོ་ལྟར་ན་སྟོང་ཉིད་ལ་བློ་ཁ་ཕྱོགས་ནས་དེ་བདེན་

སྐབས་བཞི་པའི་ཟློས་སྤོང་། ༼ ཆ༽ 727
གྲུབ་ཏུ་གྲུབ་མཐའ་འཆའ་བ་མི་སྲིད་ལ། མ་ཕྱོགས་ན་ནི་གཞི་དེ་ངོས་མ་ཟིན་པར་དེ་དང་
དེ་འོ་སྙམ་དུ་འཛིན་མི་སྲིད་པའི་ཕྱིར་ཏེ། རྒྱུད་བླ་མ་ལས། ཆོས་ཀྱི་སྐུ་ལ་ཕྱིན་ཅི་ལོག་
ཅེས་པའི་ཕྱིན་ཅི་ལོག་རགས་པའི་བདག་མེད་བདེན་པར་འཛིན་པ་དགོས་པར་གསུངས་པའི་
རྒྱུན་མཚན་ཡོད་པའི་ཕྱིར་རོ།། །།
ཡུམ་གྱི་མདོ་ལས། དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ། ཆོས་
ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱ་བར་འདོད་པས་ཀྱང་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་སོགས་ཀྱི་སྦས་དོན་གྲོགས་ཀྱི་
སྒོ་ནས་བཞག་པའི་སེམས་བསྐྱེད་ཉེར་གཉིས། མངོན་རྟོགས་རྒྱན་ལས། དེ་ཡང་ས་གསེར་
ཟླ་བ་མེ། །ཞེས་པ་ནས། རྣམ་པ་ཉི་ཤུ་རྩ་གཉིས་སོ། །ཞེས་པའི་བར་གསུངས་པ་རྣམས་
ཀྱི་ས་མཚམས། སློབ་དཔོན་སེངྒེ་བཟང་པོའི་འགྲེལ་ཆུང་ལས། དེ་ལ་དང་པོ་གསུམ་ནི་
ཆུང་ངུ་དང་འབྲིང་དང་ཆེན་པོ་ཉིད་ཀྱིས་ལས་དང་པོ་པའི་སས་བསྡུས་སོ། །དེའི་འོག་ཏུ་
གཅིག་ནི་ས་དང་པོ་ལ་འཇུག་པའི་ལམ་གྱིས་བསྡུས་སོ། །དེའི་འོག་ཏུ་བཅུ་ནི་རབ་ཏུ་དགའ་
བ་ལ་སོགས་པ་ས་བཅུས་བསྡུས་ཏེ་མཐོང་བ་དང་སྒོམ་པའི་ལམ་གྱི་སྤྱོད་ཡུལ་ཅན་ཡིན་ནོ།།
དེའི་འོག་ཏུ་ལྔ་ནི་ཁྱད་པར་གྱི་ལམ་གྱིས་བསྡུས་སོ། །དེའི་འོག་ཏུ་སེམས་བསྐྱེད་པ་གསུམ་
ནི་སྦྱོར་བ་དང་དངོས་དང་འཇུག་གི་སྒོ་ནས་སངས་རྒྱས་ཀྱི་སས་བསྡུས་ཏེ། ཞེས་གསུངས་
པ་ལྟར་ཡིན་ལ། སློབ་དཔོན་ཨ་བྷྱ་ཀ་ར་ཏེ་འཇིགས་མེད་འབྱུང་གནས་སྦས་པས། སྒོམ་
སྤང་ཉོན་མོངས་གྱ་གཅིག་གི་གཉེན་པོར་སྒྲུབ་པ་སྒོམ་ལམ་གྱི་ངོ་བོར་གྱུར་པའི་ས་དགུས་
འདོད་པའི་སྤང་བྱ་དགུ་དང་། རྣམ་དག་སྒོམ་ལམ་གྱི་ངོ་བོར་གྱུར་པའི་ཁྱད་པར་གྱི་ལམ་
ས་བཅུ་པས་བསྡུས་པ་རྣམས་ཀྱིས་གཟུགས་གཟུགས་མེད་ཀྱི་སྤང་བྱ་དགུ་ཚན་རྣམས་རིམ་
གྱིས་སྤོང་བར་འདོད་ཅིང་། དེ་ཡང་འཕགས་པ་གྲོལ་སྡེའི་དགོངས་པ་ཡིན་པ་ཐུབ་དགོངས་
ལས་བཤད་ལ། དེའི་ཁྱད་པར་གྱི་ལམ་རྣམས། སློབ་དཔོན་ཨ་བྷྱ་ཀ་རས། མངོན་རྟོགས་

728 ༼ཆ༽ སྐབས་བཞི་པའི་ཟློས་སྤོང་།
རྒྱན་ལས་སྦྱོར་མཐོང་སྒོམ་གསུམ་ཡང་ཡང་གསུངས་པའི་ཟློས་སྤོང་སྐབས། སྐབས་བཞི་
པར་བཤད་པའི་སྦྱོར་མཐོང་སྒོམ་གསུམ་མཚན་ཉིད་པ་དང་། རྩེ་མཐར་གཉིས་ཀྱི་སྐབས་
སུ་བསྟན་པའི་སྦྱོར་མཐོང་སྒོམ་གསུམ་དེ་དང་དེ་བཏགས་པ་བར་འདོད་པས། དེ་དག་གི་
གདགས་གཞི་ལ་སེམས་བསྐྱེད་བཅོ་ལྔ་པ་ནས་བཅུ་དགུའི་བར་ལྔ་ལ་བཞག་ལ། ་ ལྔ་པོ་དེ་
དག་ལ་སྦྱོར་དངོས་རྗེས་གསུམ་དང་། དེའི་དངོས་གཞི་ལ་ཆུང་འབྲིང་ཆེན་པོ་ཤིན་ཏུ་ཆེ་
བ་བཞི། དེ་རེ་རེ་ལའང་ཆུང་འབྲིང་ཆེན་པོ་གསུམ་གསུམ་སྟེ་བཅུ་གཉིས་དང་། སྦྱོར་
འཇུག་གཉིས་བཅས་བཅུ་བཞི་པོ་ལྔ་བསྡོམས་པའི་བདུན་ཅུ་ནི། སྔར་གཟུགས་གཟུགས་མེད་
ཀྱི་སྤང་བྱ་དགུ་ཚན་རྣམས་ཀྱི་གཉེན་པོར་བཞག་པའི་རྣམ་དག་སྒོམ་ལམ་གྱི་ངོ་བོར་གྱུར་
པའི་ཁྱད་པར་གྱི་ལམ་ས་བཅུ་པས་བསྡུས་པ་འདི་དག་ཡིན་ལ། དེ་དག་རྩེ་མཐར་གཉིས་
ཀྱི་སྐབས་སུ་བསྟན་པའི་སྦྱོར་མཐོང་སྒོམ་གསུམ་གྱི་གདགས་གཞི་དང་། གཟུགས་གཟུགས་
མེད་ཀྱི་སྒོམ་སྤང་ཉོན་མོངས་རྣམས་ཀྱི་གཉེན་པོར་སྦྱར་ཚུལ་ནི། རྒྱལ་པོ་དང་མཛོད་ལྟ་
བུའི་སེམས་བསྐྱེད་གཉིས་ལ་ཆུང་འབྲིང་སོགས་བརྩིས་པའི་ཉེར་བརྒྱད་ཀྱི་སྟེང་དུ། ལམ་
པོ་ཆེ་ལྟ་བུའི་སེམས་བསྐྱེད་ཀྱི་སྦྱོར་བ་དང་། དངོས་གཞིའི་ཆུང་ངུའི་ཆུང་ངུ་དང་བཅས་
སུམ་ཅུ་ནི། སྐབས་ལྔ་པར་བཤད་པའི་ཐར་ཆ་གསུམ། སྦྱོར་ལམ་བཅུ་གཉིས། མཐོང་
ལམ་ལ་གཟུང་འཛིན་རྟོག་པའི་གཉེན་པོར་གྱུར་པ་གཉིས་ཏེ་བཞི་དང་། སྒོམ་ལམ་ལ་སྦྱོར་
བ་གཟུང་རྟོག་གི་གཉེན་པོ་གཉིས་དང་དངོས་གཞི་འཛིན་རྟོག་གི་གཉེན་པོ་དགུ་སྟེ་བཅུ་གཅིག་
བཅས་སུམ་ཅུ་པོ་འདི་དག་གི་གདགས་གཞི་དང་། བསམ་གཏན་དང་པོ་གསུམ་གྱི་སྒོམ་
སྤང་ཉོན་མོངས་སྐོར་དགུ་དགུ་སྟེ་ཉེར་བདུན་དང་དེའི་སྟེང་དུ་བསམ་གཏན་བཞི་པའི་ཉོན་
མོངས་ཆེན་པོ་སྐོར་གསུམ་བསྣན་པའི་སུམ་ཅུ་ཐམ་པའི་གཉེན་པོར་སྦྱར་ལ། ལམ་པོ་ཆེ་
ལྟ་བུའི་སེམས་བསྐྱེད་ཀྱི་དངོས་གཞིའི་ཆུང་ངུའི་འབྲིང་ནས། བཀོད་མའི་ཆུ་ལྟ་བུའི་སེམས་
བསྐྱེད་ཀྱི་འཇུག་གི་བར་བཞི་བཅུ་རྣམས། སྐབས་དྲུག་པར་བསྟན་པའི་ཚོགས་ལམ་གསུམ་

སྐབས་བཞི་པའི་ཟློས་སློང་། ༼ཆ༽ 72
སྦྱོར་ལམ་བཅུ་གཉིས། མཐོང་ལམ་བཅུ་དྲུག། སྒོམ་ལམ་དགུ་སྟེ་བཞི་བཅུ་པོ་རྣམས་ཀྱི་
གདགས་གཞི་དང་། བསམ་གཏན་བཞི་པའི་སྒོམ་སྤང་ཉོན་མོངས་འབྲིང་གི་ཆེན་པོ་ནས།
སྲིད་རྩེའི་བདུན་པའི་བར་གྱི་བཞི་བཅུའི་གཉེན་པོར་སྦྱར་ལ། སྤང་གཉེན་སྦྱོར་ཚུལ་ཞིབ་
པ་ལོགས་སུ་གསལ་ལོ། །
དེ་ལྟར་ན་སྲིད་ཉོན་བརྒྱད་པ་སྒོམ་པས་སྤང་བར་བྱ་བ་མ་ཡིན་ནམ། ཡང་ན་མོས་
བསྔོ་རྗེས་སུ་ཡིད་རངས་སྒོམ་ལམ་སོགས་ལྔ་པོ་གང་རུང་མ་ཡིན་པའི་སྒོམ་ལམ་ཞིག་ཡོད་
པར་ཐལ་ཏེ། སྒྲ་སྙན་ལྟ་བུའི་སེམས་བསྐྱེད་སྲིད་ཉོན་བརྒྱུད་པའི་གཉེན་པོར་སྦྱར་ལ། དེ་
སྐད་ཅིག་མའི་སྦྱོར་བ་ཐོབ་པ་ནས་ཐོབ་པའི་ཕྱིར་རོ། །ཡང་སེམས་བསྐྱེད་བདུན་ཅུ་པོ་དེ་
རྩེ་མཐར་གཉིས་ཀྱི་སྐབས་སུ་ཚོགས་སྦྱོར་མཐོང་སྒོམ་བཞིའི་མིང་གིས་བཏགས་པའི་གཞི་
ཡིན་པར་འདོད་ན་ནི། རྩེ་མོའི་སྐབས་སུ་ཚོགས་ལམ་གྱི་མིང་གིས་ཇི་ལྟར་བསྟན། མཐར་
གྱིས་པའི་སྐབས་སུ་དེ་བཞི་ཀའི་མིང་ཡང་ཇི་ལྟར་བསྟན་པ་སོགས་དཔྱད་བྱའི་གནས་སོ།།
ཡང་སེམས་བསྐྱེད་སྤྱི་ལྡོག་དེ་སྤྱིར་ཐབས་ཀྱི་ཆ་ཡིན་པ་ལ། སློབ་དཔོན་འདིས་སྒོམ་སྤང་
ཉོན་མོངས་ཀྱི་གཉེན་པོར་སྦྱར་བ་ཇི་ལྟར་ཡིན། གཉེན་པོ་ཙམ་ལ་རུང་ཙམ་ཡིན་ཡང་དངོས་
གཉེན་སོགས་བཞིའི་གང་ལ་སྦྱར་བ་གསལ་ཁ་མེད། ཨ་བྱཱ་ཀ་རའི་བཞེད་ཚུལ་དེ་དག་མི་
འཐོད་པ་ནི། ལེགས་བཤད་གསེར་གྱི་ཕྲེང་བར། ཉི་སྣང་དུ་འཇིག་རྟེན་དང་འཇིག་རྟེན་
ལས་འདས་པའི་ལམ་གྱིས་སྤང་བྱ་སྤོང་ཚུལ་གསུངས་པ་ལ། བདག་ཉིད་ཆེན་པོའི་ཊི ཀ་
ཆུང་དུ་དེའི་འགྲེལ་ཚུལ་འཐད་ལ། ཨ་བྱཱ་ཀ་རའི་འགྲེལ་ཚུལ་མི་འཐད་པ་ནི། གསེར་
ཕྲེང་སྐབས་དང་པོར་ཐུབ་དགོངས་ལྟར་ན་འགལ་བ་དུ་མ་འབྱུང་བའི་ཕྱིར་ཏེ་འདི་ལས་ནི་
འདོད་པའི་ཉོན་མོངས་དགུ་སྤངས་པ་དང་། དྲི་མ་མེད་པ་ལ་སོགས་པ་ས་དགུ་རེ་རེ་ནས་
སྦྱར་བ་འཕགས་པའི་དགོངས་པར་བྱས་པ་དང་། ཉི་སྣང་གི་གང་ཟག་གི་སྐབས་ཀྱི་སྤངས་པ་
རྣམས་སྒྲ་ཇི་བཞིན་པར་འཆད་པ་གཉིས་འགལ་ཏེ། ཉི་སྣང་གི་སྒྲས་ཟིན་ལ་ནི་སྲིད་རྩེ་མ་

730 ༼ཆ༽ སྐབས་བཞི་པའི་ཟློས་སྤོང་།
གཏོགས་པའི་ཉོན་མོངས་མཐོང་ལམ་གྱི་སྔོན་དུ་ཡང་སྤངས་པར་འབྱུང་བའི་ཕྱིར། མཐོང་
ལམ་གྱི་སྔོན་དུ་ཡང་ས་བཅུ་པ་ཐོབ་པར་ཐལ་བ་དང་། འདོད་ཉོན་དགུ་པ་སྤངས་པ་ས་
བཅུ་པ་ཡིན་ན་སྲིད་རྩེའི་བརྒྱད་པ་སྤངས་པའི་དགྲ་བཅོམ་ཞུགས་པ་འབའ་ཞིག་ལ་ས་བཅུ་
པ་ལ་གནས་པར་གསུངས་པ་མི་རིགས་པ་དང་། ས་བཅུ་པ་མ་ཐོབ་གོང་དུ་ཁམས་གོང་
མའི་སྤང་བྱ་སྤངས་པ་མེད་ན་འཕགས་པས་གཉེན་ཚོགས་ཀྱི་མཐོང་སྒོམ་གཉིས་ཀྱི་སྤང་བྱར་
གྱུར་པའི་རྟོག་པ་བཞི་ལ་ཁམས་གསུམ་པའི་དབྱེ་བ་གསུངས་པ་འགལ་བ་དང་། ཡང་རྩེ་
སྦྱོར་དུ་མཐོང་ལམ་རྩེ་མོའི་ངོ་བོ་འཆད་པ་ན་དེས་ཁམས་གསུམ་གྱི་རྟོག་པ་བརྒྱ་རྩ་བརྒྱད་
སྤང་པར་གསུངས་པ་དང་འགལ་ལོ། །གལ་ཏེ་མཐོང་ལམ་དེ་གཉིས་ས་བཅུ་པའི་ཁྱད་པར་
ལམ་ལ་འདོད་པས་མི་འགལ་སྙམ་ན་བཟང་པོའི་ཞབས་ཀྱིས་རྣམ་ཀུན་གྱི་སྐབས་ཀྱི་ལམ་
རྣམས་ཁྱད་པར་ལམ་ལ་འདོད་པ་ལ་འཕགས་པའི་ལུང་གིས་བཀག་པ་ཐམས་ཅད་རང་གི་
མགོ་ལ་འཁྲི་པའི་བཤད་པར་འགྱུར་ཞིང་། རང་ཉིད་ཀྱིས་ཤེས་བྱེད་དུ་དྲངས་པའི་ཐོགས་
མེད་ཀྱི་སྒྲུབ་པ་བཞིའི་ས་མཚམས་སྟོན་པའི་ལུང་གིས་རང་ཉིད་འཇོམས་ཏེ། དེ་ལ་གཉེན་
པོའི་ཚོགས་སྒྲུབ་མཐོང་སྒོམ་གཉིས་ཀ་དང་། ངེས་སྒྲུབ་སྒོམ་ལམ་འབའ་ཞིག་ལ་བཞག་
ལ་ཁྱེད་ལྟར་ན་གཉིས་ཀ་ཡང་སྒོམ་ལམ་ལ་བཞག་དགོས་པས་སོ། ། གཞན་ཡང་དགོངས་
འགྲེལ་དང་འཇུག་འགྲེལ་གྱི་ལུང་རིམ་པ་ལྟར་ས་བརྒྱད་པར་བག་ལ་ཉལ་ཕྲ་མོ་ཡང་མེད་
པས་ཉོན་མོངས་ཀྱི་ཀུན་སྤྱོད་མེད་ཅིང་ཤེས་སྒྲིབ་ཀྱི་རྟེན་ཙམ་དུ་བསྟན་པ་དང་། ས་དེར་
ཁམས་གསུམ་ལ་འདོད་ཆགས་དང་བྲལ་བས་འཁོར་བ་འགགས་པར་བསྟན་པ་རྣམས་འཐད་
ཕྱོགས་སུ་དྲངས་ནས་འདོད་པའི་ཉོན་མོངས་དགུ་ས་དགུ་ལ་རིམ་པ་བཞིན་དུ་སྤོང་བར་བཞེད་
པའི་པཎྜི་ཏ་དེ་ངོ་མཚར་རོ། །ཞེས་དང་། སྐབས་བཞི་པར་ཡང་། ཨ་བྷུས་གཞན་ལུགས་
བཀག་པ་དང་རང་ལུགས་བཞག་པ་གཉིས་ནི་ལྟར་སྣང་འབའ་ཞིག་ཏུ་མཐོང་སྟེ། རེ་ཞིག་
ཐར་ཆའི་ཉི་སྣང་གི་བཤད་པ་འདྲེན་པ་ནི་ཕྱོགས་སྔ་མ་ལོངས་པ་སྟེ། སློབ་དཔོན་གྱིས་ཁྱད་

སྐབས་བཞི་པའི་ཟློས་སྤོང་། ༼ཆ༽ 731
པར་གྱི་ལམ་ལ་དེ་བཞག་པ་མེད་པས་སོ། །ཉི་སྣང་གི་ལུང་གི་གནོད་བྱེད་གཞན་ཡང་རང་
གི་མགོ་ལ་འཁྲི་སྟེ། ཁྱེད་རང་གིས་དྲངས་པའི་ངེས་བརྟན་གྱི་སྐབས་སུ་ཞི་བར་ལྟུང་བ་སྤང་
བའི་དོན་དུ་སྙིང་རྗེའི་ངེས་བརྟན་སྒོམ་པར་ཉི་སྣང་ལས་གསུངས་པས་དེས་ཞི་བར་ལྟུང་སྲིད་
པ་བསྟན་པས་དེ་ཡང་ས་བཅུ་པ་ལ་ཇི་ལྟར་འཐད། འདི་འཐད་ན་ཡང་སྐད་ཅིག་མ་གསུམ་
པ་ལ་ཉན་རང་གི་སར་ལྟུང་སྲིད་པར་བཤད་པས་དེ་ཁྱད་པར་ལམ་ལ་མི་འཐད་པ་སྡང་ཞུགས་
ཙམ་ཡིན་ནམ། ཡང་མཐར་གྱིས་བགྱི་བ་སོགས་གསུམ་ཚོགས་སྦྱོར་མཐོང་སྒོམ་རྣམས་
ལ་འཕགས་པས་སོ་སོར་བཀྲལ་བ་མི་རིགས་ཏེ། དེ་ཐམས་ཅད་ཀྱང་ས་བཅུ་པ་ཡིན་པས་
སོ༑ ༑གཞན་ཡང་རྣམ་ཀུན་གྱི་མཚན་ཉིད་ཀྱི་དང་ཕྱིར་མི་ལྡོག་གི་མཐོང་ལམ་གཉིས་དང་
རྩེ་མོའི་མཐོང་ལམ་གསུམ་གྱི་ཟློས་པ་རིམ་པ་ལྟར་ཉན་རང་ལས་ཁྱད་ཞུགས་པ་དང་སློབ་
པ་ཕྱིར་མི་ལྡོག་པའི་རྟགས་དང་མཐོང་སྤང་རྟོག་པའི་གཉེན་པོའི་ཆ་ནས་བསྟན་པས་མི་ཟློས་
པར་གསུངས་པ་མི་འཐད་དེ། ཁྱད་པར་གྱི་ལམ་ཡིན་མིན་གྱི་ཟློས་པ་སྤངས་པས་ཆོག་པས་
སོ༑ ༑འདི་མི་འདོད་ན་སྔར་གྱི་ཟློས་སྤོང་སྐྱོན་དུ་འདྲེན་པ་ཡང་དོར་ཅིག །དེ་བཞིན་དུ་
རྩེ་མོའི་མཐོང་ལམ་གྱིས་འདོད་པ་དང་གཟུགས་མེད་ཀྱི་རྟོག་པ་དང་། ས་དགུ་པ་མན་ཆད་
ཀྱིས་ཁམས་གོང་གི་རྟོག་པ་མི་སྤོང་བརའདོད་པ་ནི་འཕགས་པ་དང་འགལ་ཞིང་ལོག་པར་
རྟོག་པ་འབའ་ཞིག་གོ །སྦྱོར་བ་གསུམ་གྱི་ལམ་རྣམས་མཚན་ཉིད་པ་ཡིན་མིན་མཚུངས་
པ་ལ་ཁྱད་པར་འབྱེད་པ་འདིའི་འཁྲུལ་གཞི་ནི་འཕགས་པས་རྣམ་ཀུན་རྫོགས་པ་དང་དེ་དང་
མཁྱེན་གསུམ་ལ་ཟློས་སློང་མཛད་ཅིང་རྩེ་མོ་ལ་དེ་ལྟར་མ་མཛད་པ་དང་། སྐབས་བརྒྱད་
ཀ་རྫོགས་པའི་མཚམས་སུ་ཟློས་སྤོང་རྣམས་ཞིབ་པར་མཛད་པ་མ་ངེས་པས་ནོངས་སོ།།
གཞན་ཡང་གསེར་ཕྲེང་གི་གོང་འོག་ཅི་རིགས་པར་ཨ་བྱཱ་ཀ་རའི་བཞེད་ཚུལ་མི་འཐད་པ་
རྣམས་བཀག་པ་མང་ཡང་མང་དོགས་ནས་མ་བྲིས་ལ། རྒྱ་འགྲེལ་གཞན་ཉི་ཤུ་གང་རུང་
གི་བཤད་ཚུལ་འང་འཐད་མི་འཐད་ཀྱི་གསལ་ཁ་གསེར་ཕྲེང་དུ་གསལ་ལོ།། །།

732
 ༼ ཆ༽ སྐབས་བཞི་པའི་ཟློས་སྤོང་།
གཉེན་པོ། རྒྱལ་པོ་ལྟ་བུའི་སེམས་བསྐྱེད། 
སྤང་བྱ།
གདགས་གཞི། བཏགས་ཆོས།
སྦྱོར་ར བ། རྩེ་མོའི་སྐབས་སུ་བསྟན་པའི་ཐར་ཆ་ བསམ་གཏན་དང་པོའི་སྒོམ་སྤང་ཉོན་
ཆུང་ངུ་། མོངས་ཆེན་པོའི་ཆེན་པོ།
ཆུང་ངུའི་ཆུང་ངུ་། དེར་བསྟན་ཐར་ཆ་འབྲིང་། ཆེན་པོའི་འབྲིང་།
ཆུང་ངུའི་འབྲིང་། དེར་བསྟན་ཐར་ཆ་ཆེན་པོ། ཆེན་པོའི་ཆུང་ངུ་།
ཆུང་ངུའི་ཆེན་པོ། དེར་བསྟན་དྲོད་ཆུང་ངུ་། འབྲིང་གི་ཆེན་པོ།
འབྲིང་གི་ཆུང་ངུ་། དེར་བསྟན་དྲོད་འབྲིང༌། འབྲིང་གི་འབྲིང་།
འབྲིང་གི་འབྲིང་། དེར་བསྟན་དྲོད་ཆེན་པོ། འབྲིང་གི་ཆུང་ངུ་།
འབྲིང་གི་ཆེན་པོ། དེར་བསྟན་རྩེ་མོ་ཆུང་ངུ་། ཆུང་ངུའི་ཆེན་པོ།
ཆེན་པོའི་ཆུང་ངུ་། དེར་བསྟན་རྩེ་མོ་འབྲིང་། ཆུང་ངུའི་འབྲིང་།
ཆེན་པོའི་འབྲིང་། དེར་བསྟན་རྩེ་མོ་ཆེན་མོ། ཆུང་ངུའི་ཆུང་ངུ་།
ཆེན་པོའི་ཆེན་པོ། དེར་བསྟན་བཟོད་པ་ཆུང་ངུ་། བསམ་གཏན་གཉིས་པའི་སྒོམ་སྤང་
ཉོན་མོངས་ཆེན་པོའི་ཆེན་པོ།
ཤིན་ཏུ་ཆེན་པོའི་ཆུང་ངུ་། དེར་བསྟན་བཟོད་པ་འབྲིང་། ཆེན་པོའི་འབྲིང་།
ཤིན་ཏུ་ཆེན་པོའི་འབྲིང་། དེར་བསྟན་བཟོད་པ་ཆེན་པོ། ཆེན་པོའི་ཆུང་ངུ་།
ཤིན་ཏུ་ཆེན་པོའི་ཆེན་པོ། དེར་བསྟན་ཆོས་མཆོག་ཆུང་ངུ་། འབྲིང་གི་ཆེན་པོ།
མཇུག། དེར་བསྟན་ཆོས་མཆོག་འབྲིང་། འབྲིང་གི་འབྲིང་།

སྐབས་བཞི་པའི་ཟློས་སྤོང་། ༼ཆ༽ 783
གཉེན་པོ། མཛོད་ལྟ་བུའི་སེམས་བསྐྱེད། 
སྤང་བྱ།
གདགས་གཞི། བཏགས་ཆོས།
སྦྱོར་བ། ཆོས་མཆོག་ཆེན་པོ། བསམ་གཏན་གཉིས་པའི་སྒོམ་སྤང་
ཉོན་མོངས་འབྲིང་གི་ཆུང་ངུ་།
ཆུང་ངུའི་ཆུང་ངུ་། རྩེ་མོའི་སྐབས་བསྟན་གྱི་མཐོང་ལམ་གྱི་| ཆུང་ངུའི་ཆེན་པོ།
སྦྱོར་བ་གཟུང་རྟོག་གི་གཉེན་པོ་དང་པོ།
ཆུང་ངུའི་འབྲིང་། དེའི་སྐབས་བསྟན་གྱི་མཐོང་སྦྱོར་ ཆུང་ངུའི་འབྲིང་།
གཟུང་གཉེན་གཉིས་པ།
ཆུང་ངུའི་ཆེན་པོ། དེར་བསྟན་གྱི་མཐོང་ལམ་གྱི་དངོས་ 
ཆུང་ངུའི་ཆུང་ངུ་།
གཞི་འཛིན་རྟོག་གི་གཉེན་པོ་དང་པོ།
འབྲིང་གི་ཆུང་ངུ་། དེར་བསྟན་འཛིན་རྟོག་གི་གཉེན་པོ་ བསམ་གཏན་གསུམ་པའི་སྒོམ་
གཉིས་པ། སྤང་ཉོན་མོངས་ཆེན་པོའི་ཆེན་པོ།
འབྲིང་གི་འབྲིང་། དེར་བསྟན་སྒོམ་ལམ་གྱི་སྦྱོར་བ་གཟུང་ཆེན་པོའི་འབྲིང་།
རྟོག་གི་གཉེན་པོ་དང་པོ།
འབྲིང་གི་ཆེན་པོ། དེར་བསྟན་སྒོམ་སྦྱོར་གཟུང་གཉེན་ ཆེན་པོའི་ཆུང་ངུ་།
གཉིས་པ།
ཆེན་པོའི་ཆུང་ངུ་། དེར་བསྟན་སྒོམ་ལམ་གྱི་དངོས་གཞི་འཛིན་ འབྲིང་གི་ཆེན་པོ།
རྟོག་གི་གཉེན་པོ་སྒོམ་ལམ་ཆུང་ངུའི་ཆུང་ངུ་
ཆེན་པོའི་འབྲིང་། དེ་འདྲའི་དངོས་གཞི་འཛིན་གཉེན་ཆུང་འབྲིང་གི་འབྲིང་།
ངུའི་འབྲིང་།
ཆེན་པོའི་ཆེན་པོ། དེ་འདྲའི་དངོས་གཞི་འཛིན་གཉེན་ཆུང༌| འབྲིང་གི་ཆུང་ངུ་།
ངུའི་ཆེན་པོ།
ཤིན་ཏུ་ཆེན་པོའི་ཆུང་ངུ་། དེ་འདྲའི་འཛིན་གཉེན་འབྲིང་གི་ཆུང་ངུ་། ཆུང་ངུའི་ཆེན་པོ།
ཤིན་ཏུ་ཆེན་པོའི་འབྲིང་། དེ་འདྲའི་འཛིན་གཉེན་འབྲིང་གི་འབྲིང་། ཆུང་ངུའི་འབྲིང་།
ཤིན་ཏུ་ཆེན་པོའི་ཆེན་པོ། དེ་འདྲའི་འཛིན་གཉེན་འབྲིང་གི་ཆེན་པོ། ཆུང་ངུའི་ཆུང་ངུ་།
མཇུག། དེ་འདྲའི་འཛིན་གཉེན་ཆུང་ངུའི་ཆུང་ངུ་། བསམ་གཏན་བཞི་པའི་སྒོམ་སྤང་ཉོན་
མོངས་ཆེན་པོའི་ཆེན་པོ།

734
 ༼ ཆ༽ སྐབས་བཞི་པའི་ཟློས་སྤོང་།
གཉེན་པོ། ལམ་པོ་ཆེ་ལྟ་བུའི་སེམས་བསྐྱེད། སྤང་བྱ།
གདགས་གཞི། བཏགས་ཆོས།
སྦྱོར་བ། རྩེ་སྦྱོར་གྱི་སྐབས་སུ་བསྟན་པའི་སྒོམ་ལམ་ | བསམ་གཏན་བཞི་པའི་སྒོམ་སྤང་ཉོན་
ལ་སྦྱོར་དངོས་གཉིས་སུ་ཕྱེ་བའི་དངོས་གཞི། མོངས་ཆེན་པོའི་འབྲིང་།
འཛིན་རྟོག་གི་གཉེན་པོར་གྱུར་པའི་
སྒོམ་ལམ་ཆུང་ངུའི་འབྲིང༌།
ཆུང་ངུའི་ཆུང་ངུ་། དེར་བསྟན་སྒོམ་ལམ་ཆུང་ངུའི་ཆེན་པོ། | དེ་འདྲའི་སྒོམ་སྤང་ཆེན་པོའི་ཆུང་ངུ་།
འདི་ཡན་ལམ་པོ་ཆེ་ལྟ་བུའི་སེམས་བསྐྱེད་ཀྱི་སྦྱོར་བ་དང༌། དངོས་གཞིའི་ཆུང་ངུའི་ཆུང་ངུ་ཡན་གྱི་སེམས་
བསྐྱེད་སུམ་ཅུ་པོ་རྣམས། སྐབས་ལྔ་པར་བསྟན་པའི་ཚོགས་སྦྱོར་མཐོང་སྒོམ་སུམ་ཅུའི་གདགས་གཞིར་སྦྱར་
ཚུལ་དང་། བསམ་གཏན་བཞི་པའི་སྒོམ་སྤང་ཉོན་མོངས་ཆེན་པོའི་ཆུང་ངུའི་བར། ཁམས་གོང་མའི་ཉོན་
མོངས་སུམ་ཅུའི་གཉེན་པོར་སྦྱར་ཚུལ་རྫོགས་སོ། །ལྷག་མ་བཞི་བཅུ་ཚན་པ་གསུམ་དེ་བཞིན་དུ་སྦྱར་རོ།།།།

སྐབས་བཞི་པའི་ཟློས་སློང་། 
735
༼ ཆ༽
གཉེན་པོ། ལམ་པོ་ཆེ་ལྟ་བུའི་སེམས་བསྐྱེད། སྤང་བྱ།
གདགས་གཞི། བཏགས་ཆོས།
ཆུང་ངུའི་འབྲིང་། མཐར་གྱིས་པའི་སྐབས་སུ་བསྟན་པའི་ | བསམ་གཏན་བཞི་པའི་སྒོམ་སྤང་ཉོན་
ཐར་ཆ་ཆུང་ངུ་། མོངས་འབྲིང་གི་ཆེན་པོ།
ཆུང་ངུའི་ཆེན་པོ། དེར་བསྟན་གྱི་ཐར་ཆ་འབྲིང་། འབྲིང་གི་འབྲིང༌།
འབྲིང་གི་ཆུང་ངུ་། དེར་བསྟན་གྱི་ཐར་ཆ་ཆེན་པོ། འབྲིང་གི་ཆུང་ངུ་།
འབྲིང་གི་འབྲིང་། མཐར་ཚའི་སྐབས་བསྟན་གྱི་དྲོད་ཆུང་ངུ་། ཆུང་ངུའི་ཆེན་པོ།
འབྲིང་གི་ཆེན་པོ། དེར་བསྟན་གྱི་དྲོད་འབྲིང་། ཆུང་ངུའི་འབྲིང་།
ཆེན་པོའི་ཆུང་ངུ་། དེར་བསྟན་གྱི་དྲོད་ཆེན་པོ། ཆུང་ངུའི་ཆུང་ངུ་།
ཆེན་པོའི་འབྲིང་། དེར་བསྟན་པའི་རྩེ་མོ་ཆུང་ངུ་། ནམ་མཁའ་མཐའ་ཡས་ཀྱི་སྒོམ་སྤང་
ཉོན་མོངས་ཆེན་པོའི་ཆེན་པོ།
ཆེན་པོའི་ཆེན་པོ། དེར་བསྟན་པའི་རྩེ་མོ་འབྲིང་། ཆེན་པོའི་འབྲིང་།
ཤིན་ཏུ་ཆེན་པོའི་ཆུང་ངུ་། དེར་བསྟན་པའི་རྩེ་མོ་ཆེན་པོ། ཆེན་པོའི་ཆུང་ངུ་།
ཤིན་ཏུ་ཆེན་པོའི་འབྲིང་། དེར་བསྟན་པའི་བཟོད་པ་ཆུང་ངུ་། འབྲིང་གི་ཆེན་པོ།
ཤིན་ཏུ་ཆེན་པོའི་ཆེན་པོ། དེར་བསྟན་པའི་བཟོད་པ་འབྲིང་། འབྲིང་གི་འབྲིང་།
མཇུག། དེར་བསྟན་པའི་བཟོད་པ་ཆེན་པོ། འབྲིང་གི་ཆུང་ངུ་།

736
 ༼ ཆ༽ སྐབས་བཞི་པའི་ཟློས་སྤོང་།
གཉེན་པོ། བཞོན་པ་ལྟ་བུའི་སེམས་བསྐྱེད། 
སྤང་བྱ།
གདགས་གཞི། བཏགས་ཆོས།
སྦྱོར་བ། མཐར་གྱིས་པའི་སྐབས་སུ་བསྟན་པའི་ ནམ་མཁའ་མཐའ་ཡས་གྱི་སྒོམ་སྤང་
ཆོས་མཆོག་ཆུང་ངུ་། ཉོན་མོངས་ཆུང་ངུའི་ཆེན་པོ།
ཆུང་ངུའི་ཆུང་ངུ་། ཆོས་མཆོག་འབྲིང་། ཆུང་ངུའི་འབྲིང་།
ཆུང་ངུའི་འབྲིང་། ཆོས་མཆོག་ཆེན་པོ། ཆུང་ངུའི་ཆུང་ངུ་།
ཆུང་ངུའི་ཆེན་པོ། དེར་བསྟན་པའི་མཐོང་ལམ་སྡུག་བསྔལ་ | རྣམ་ཤེས་མཐའ་ཡས་ཀྱི་སྒོམ་སྤང་
ཆོས་བཟོད། ཉོན་མོངས་ཆེན་པོའི་ཆེན་པོ།
འབྲིང་གི་ཆུང་ངུ་། དེར་བསྟན་ཀུན་འབྱུང་ཆོས་བཟོད། ཆེན་པོའི་འབྲིང་།
འབྲིང་གི་འབྲིང་། དེར་བསྟན་འགོག་པ་ཆོས་བཟོད། ཆེན་པོའི་ཆུང་ངུ་།
འབྲིང་གི་ཆེན་པོ། དེར་བསྟན་ལམ་ཆོས་བཟོད། འབྲིང་གི་ཆེན་པོ།
ཆེན་པོའི་ཆུང་ངུ་། དེར་བསྟན་སྡུག་བསྔལ་རྗེས་བཟོད། འབྲིང་གི་འབྲིང་།
ཆེན་པོའི་འབྲིང་། དེར་བསྟན་ཀུན་འབྱུང་རྗེས་བཟོད། འབྲིང་གི་ཆུང་ངུ་།
ཆེན་པོའི་ཆེན་པོ། དེར་བསྟན་འགོག་པ་རྗེས་བཟོད། ཆུང་ངུའི་ཆེན་པོ།
ཤིན་ཏུ་ཆེན་པོའི་ཆུང་ངུ་། དེར་བསྟན་ལམ་རྗེས་བཟོད། ཆུང་ངུའི་འབྲིང་།
ཤིན་ཏུ་ཆེན་པོའི་འབྲིང་། དེར་བསྟན་སྡུག་བསྔལ་ཆོས་ཤེས། ཆུང་ངུའི་ཆུང་ངུ་།
ཤིན་ཏུ་ཆེན་པོའི་ཆེན་པོ། དེར་བསྟན་ཀུན་འབྱུང་ཆོས་ཤེས། ཅི་ཡང་མེད་ཀྱི་སྒོམ་སྤང་ཉོན་མོངས་
ཆེན་པོའི་ཆེན་པོ།
མཇུག། དེར་བསྟན་འགོག་པ་ཆོས་ཤེས། ཆེན་པོའི་འབྲིང་།

737
སྐབས་བཞི་པའི་ཟློས་སྤོང་། ༼ཆ༽
གཉེན་པོ། བཀོད་མའི་ཆུ་ལྟ་བུའི་སེམས་བསྐྱེད། སྤང་བྱ།
གདགས་གཞི། བཏགས་ཆོས།
སྦྱོསྦྱོར་ར
 བ། མཐར་གྱིས་པའི་སྐབས་སུ་བསྟན་པའི་ | ཅི་ཡང་མེད་ཀྱི་སྒོམ་སྤང་ཉོན་མོངས་
ལམ་ཆོས་ཤེས། ཆེན་པོའི་ཆུང་ངུ་།
ཆུང་ངུའི་ཆུང་ངུ་། དེར་བསྟན་པའི་སྡུག་བསྔལ་རྗེས་ཤེས། | འབྲིང་གི་ཆེན་པོ།
ཆུང་ངུའི་འབྲིང་། དེར་བསྟན་པའི་ཀུན་འབྱུང་རྗེས་ཤེས། | འབྲིང་གི་འབྲིང་།
ཆུང་ངུའི་ཆེན་པོ། དེར་བསྟན་པའི་འགོག་པ་རྗེས་ཤེས། འབྲིང་གི་ཆུང་ངུ་།
འབྲིང་གི་ཆུང་ངུ་། དེར་བསྟན་པའི་ལམ་རྗེས་ཤེས། ཆུང་ངུའི་ཆེན་པོ།
འབྲིང་གི་འབྲིང་། དེར་བསྟན་སྒོམ་ལམ་ཆུང་ངུའི་ཆུང་ངུ་། ཆུང་ངུའི་འབྲིང་།
འབྲིང་གི་ཆེན་པོ། དེར་བསྟན་སྒོམ་ལམ་ཆུང་ངུའི་འབྲིང་། | ཆུང་ངུའི་ཆུང་ངུ་།
ཆེན་པོའི་ཆུང་ངུ་། དེར་བསྟན་སྒོམ་ལོམ་ཆུང་ངུའི་ཆེན་པོ། སྲིད་རྩེའི་སྒོམ་སྤང་ཉོན་མོངས་ཆེན་
པོའི་ཆེན་པོ།
ཆེན་པོའི་འབྲིང་། དེར་བསྟན་སྒོམ་ལམ་འབྲིང་གི་ཆུང་ངུ་། ཆེན་པོའི་འབྲིང་།
ཆེན་པོའི་ཆེན་པོ། དེར་བསྟན་སྒོམ་ལམ་འབྲིང་གི་འབྲིང༌། | ཆེན་པོའི་ཆུང་ངུ་།
ཤིན་ཏུ་ཆེན་པོའི་ཆུང་ངུ་། དེར་བསྟན་སྒོམ་ལམ་འབྲིང་གི་ཆེན་པོ། | འབྲིང་གི་ཆེན་པོ།
ཤིན་ཏུ་ཆེན་པོའི་འབྲིང༌། དེར་བསྟན་སྒོམ་ལམ་ཆེན་པོའི་ཆུང་ངུ་། འབྲིང་གི་འབྲིང་།
ཤིན་ཏུ་ཆེན་པོའི་ཆེན་པོ། དེར་བསྟན་སྒོམ་ལམ་ཆེན་པོའི་འབྲིང་། | འབྲིང་གི་ཆུང་ངུ་།
དེར་བསྟན་སྒོམ་ལམ་ཆེན་པོའི་ཆེན་པོ། ཆུང་ངུའི་ཆེན་པོ།
མཇུག།
ཡང་མདོ་སྡད་པ་ཁྲི་བརྒྱད་སྟོང་པའི་ནང་ཚན་ཡིན་ནམ་མིན། ཡིན་ན་ཁྲི་བརྒྱད་
སྟོང་པའི་ནང་དུ་སྲིང་མོ་གངྒཱའི་ལྷ་མོ་ལན་གཉིས་ལུང་བསྟན་པར་འགྱུར་ཏེ། ཁྲི་བརྒྱད་
སྟོང་པའི་ལེའུ་ང་བཞི་པ་དང་། སྡུད་པའི་ལེའུ་བཅུ་དགུ་པ་གཉིས་ཀ་སྲིང་མོ་གངྒཱའི་ལྷ་མོའི་
ལེའུ་ཡིན་པ་གཞུང་སོ་སོར་གསལ་བའི་ཕྱིར་དང་། མ་ཟད་ཁྲི་བརྒྱད་སྟོང་པར་ལེའུ་བརྒྱ་
དང་བཅུ་དགུ་ཡོད་པར་ཐལ་བའི་ཕྱིར་ཏེ། ཁྲི་བརྒྱད་སྟོང་པའི་ལེའུ་རྣམས་དང་སྡུད་པའི་
ལེའུ་སོ་གཉིས་ཀྱིས་ལེའུའི་གོ་ཆོད་པའི་ཕྱིར། མདོ་རྒྱན་སྦྱར་བའི་འགྲེལ་བ་བཅུ་གཉིས་ཀྱི་

738
 ༼ཆ༽ པར་བྱང་སྨོན་ཚིག
ནང་ལ་ཁྲི་བརྒྱད་སྟོང་པ་དང་སྦྱར་བའི་འགྲེལ་པ་བཞི་ཡོད་པར་ཐལ་བའི་ཕྱིར་ལ། མིན་
ན་ཁྲི་བརྒྱད་སྟོང་པ་ལ་ལེའུ་གྱ་བདུན་ཡོད་པའི་གྱ་བཞི་པ་སྡུད་པ་ཡིན་པ་ཡོངས་གྲགས་སོ།།
ཡང་གྲུབ་མཐའ་གོང་མའི་ལུགས་ལ་ཆོས་ཕུང་བརྒྱད་ཁྲི་བཞི་སྟོང་ཡོད་ལ། བྱེ་བྲག་སྨྲ་
བའི་ལུགས་ལ་བརྒྱད་ཁྲི་ལས་མེད་པའི་རྒྱུ་མཚན་ཅི་ཡིན།
འདིས་མཚོན་རང་གཞན་རྣམ་དཀར་དགེ་བའི་མཐུས། །བསྟན་འཛིན་སྐྱེས་རྣམས་
སྐུ་ཚེ་ཞབས་བརྟན་ཅིང་། །ཕན་བདེའི་འབྱུང་གནས་རྒྱལ་བསྟན་དར་ཞིང་རྒྱས། །སེམས་
ཅན་མ་ལུས་སངས་རྒྱས་མྱུར་ཐོབ་ཤོག །འབྲས་སྤུངས་སྒོ་མང་མཁན་ཟུར་ངག་དབང་
ཉི་མས་ཕྱི་ལོ་༡༩༨༥ ཕྱི་ཟླ་༦ ཚེས་ ༢༣ ལ་བྲིས། །
ཞེས་པ་འདི་ཡང་སྔོན་མའི་གསུང་འབུམ་ནང་མེད་ཀྱང་། རྒན་རིན་པོ་ཆེའི་ཕྱག་བྲིས་ངོ་མ་ཞིག་ལག་
ཏུ་སོན་པ་ལས་ཞལ་བཤུས་བྱས་པ་ལགས་སོ། །
༈ ངག་རིག་རིན་ཆེན་ནོར་བུའི་འོད་རླབས་ཕྲེང་། །
གང་འདུལ་ཁམས་དབང་མོས་པ་བཞིན་འབྱེད་པར། །
ཉི་ཟླའི་སྒྲོན་མ་འབུམ་གྱིས་མི་མཚོན་པའི། །
བཤེས་གཉེན་སྲིད་པའི་སྒྲོན་མེ་བསྔགས་པར་འོས། །
གང་གི་ལེགས་བཤད་མི་ཟད་འདོད་འབྱུང་མཛོད། །
རྣམ་དཔྱོད་རིག་པའི་ཡོངས་དགུ་ཛ་ཧུའི་ཀླུང་། །
ཀུན་རྨོངས་དྲི་མ་འཁྲུད་པའི་གདུང་སེལ་དུ། །
འཕྲུལ་དཔར་མེས་པོའི་རལ་པར་དྲངས་པའི་དགེས། །
བསོད་ནམས་མཁའ་ལ་རྩེ་དགེའི་ངོ་མཚར་ཅན། །
མཆོག་ཏུ་རྗོད་པ་དག་པའི་མུ་ཁྱུད་ལྟོར། །
ལུང་རིགས་རྩིབས་སྟོང་འབར་བ་ཐུབ་བསྟན་གྱི། །
གསེར་གྱི་འཁོར་ལོའི་འཇུག་པ་ཡངས་པར་སྨོན། །

739
པར་བྱང་སྨོན་ཚིག ༼ ཆ༽
འཁྲུལ་བྲལ་ཡེ་ཤེས་མཆོག་གི་སྣང་བ་ཅན། །
སྲིད་པའི་སྒྱུ་མས་ཡིད་འབྱུང་མཁས་གྲུབ་ཁྱུ། །
སྣ་ཚོགས་འགྲོ་རྒྱུད་དང་མཐུན་འཕྲིན་ལས་ཀྱིས། །
རྡོ་རྗེའི་འཚོ་བ་རིང་དུ་བསྲུང་གྱུར་ཅིག །
རྣམ་བཀྲ་ཤིས་པའི་སྒོ་བརྒྱ་མང་འབྱེད་པའི། །
འདུས་སྡེ་འདིས་མཚོན་རིགས་གྲོལ་འཕགས་པའི་ཚོགས། །
ཐུགས་མཚོ་གཅིག་ཏུ་འཁྱིལ་བའི་ཁྲིམས་གཙང་ཞིང་། །
མང་ཐོས་བསམ་སྒོམ་ནོར་གྱིས་མཛེས་གྱུར་ཅིག །
གདུང་བའི་སྐྱོན་བྲལ་ཡིད་ལ་མཆོག་སྟེར་བའི། །
བདེ་སྐྱིད་རྫོགས་ལྡན་སྣང་བའི་ཆུ་འཛིན་ཕྲེང་། །
བསྐལ་པའི་སྲིད་དུ་བརྡལ་བའི་གྲིབ་བསིལ་གྱིས། །
གསེར་ལྡན་སྒེག་མོའི་ལང་ཚོ་མཛེས་གྱུར་ཅིག །
འབྲེལ་ཐོགས་ཀུན་ཀྱང་སྡེ་བཞིས་ཡོངས་ཕྱུག་ཅིང་། །
འཆི་མེད་ཚེ་དང་སྟོབས་འབྱོར་དབང་ཀླུང་སོགས། །
མཐུན་པའི་ལེགས་ཚོགས་ལྔ་ལྡན་འོད་ཀྱི་ཕྲེང་། །
མི་ཟད་མཁའ་དང་མཉམ་པར་འཕེལ་གྱུར་ཅིག །
ཅེས་པ་འདི་ཡང་ཡོངས་ཀྱི་དགེ་བའི་བཤེས་གཉེན་ཆེན་པོ་འབྲས་སྒོ་མང་མཁན་ཟུར་ངག་དབང་ཉི་མ་
རིན་པོ་ཆེ་མཆོག་གི་གསུང་འབུམ་ཆ་ཚང་དཔར་བསྐྲུན་གནང་རྒྱུར་པར་བྱང་སྨོན་ཚིག་འདི་འདྲ་ཞིག་དགོས་ཞེས་
ཇི་ལྟར་བསྐུལ་མ་མཛད་པ་བཞིན་༧ཡོངས་འཛིན་ཁྲི་བྱང་སྤྲུལ་མིང་པས་སྦྱར་བ་དགེ་ལེགས་འཕེལ།། །།
པར་བྱང་སྨོན་ཚིག་འདི་བཞིན་རང་ཅག་རྣམས་ལ་བཀའ་དྲིན་མཚུངས་ཟླ་མ་མཆིས་པ་༧སྐྱབས་མགོན་༧རྒྱལ་
བའི་ཡོངས་འཛིན་ཁྲི་བྱང་རྡོ་རྗེ་འཆང་ཆེན་པོ་མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་ཏེ་རྗེ་བཙུན་བློ་བཟང་
ཡེ་ཤེས་བསྟན་འཛིན་རྒྱ་མཚོ་དཔལ་བཟང་པོས། སྔོན་དུ་སོག་སྤྲུལ་གུ་རུ་དེ་བས་གསུང་འབུམ་ཆ་ཚང་དཔར་བསྐྲུན་ཞུ་སྐབས་
པར་བྱང་དུ་བསྩལ་བའི་བྱིན་རླབས་ཀྱི་ཚན་ཁར་བསམ་ནས་སླར་ཡང་བཀོད་པའོ། །

740

