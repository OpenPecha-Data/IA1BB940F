༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
4809
TBRC Volume Number
28809
TBRC Work Number (W)
Title
ངེས་པ་དོན་གྱི་མཁས་གྲུབ་ཆེན་པོ་དཔལ་ལྡན་འབྲས་སྤུངས་བཀྲ་ཤིས་སྒོ་མང་གི་གདོན་
རབས་སོ་གཉིས་པ་རྗེ་བཙུན་ངག་དབང་ཉི་མའི་གསུང་འབུམ།
gsung 'bum/ngag dbang nyi ma
Author
ངག་དབང་ཉི་མ།
ngag dbang nyi ma
Descriptor
Original Publication
dpal Idan 'bras spungs bkra shis sgo mang dpe mdzod;
mundgod
Place
Publisher
drepung gomang library
2003
Date
3
2
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
2
12
894
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center,
150 w17th st., new york city, ny 10011, usa 2005



LC SURROGATE CATALOGING RECORD
Control Number: W28809
Type of Material: Book (Print, Microform, Electronic, etc.)
Personal Name: Ngag dbang nyi ma, Dge bshes, 1907-1990.
Main Title: Nges pa don gyi mkhas grub chen po dpal ldan “bras spungs
bkra shis sgo mang gi gdan rabs don gnyis pa rje btsun ngag
dbang nyi ma’i gsung 'bum.
Published/Created: Mundgod : Drepung Gomang Library, 2003.
Description: 3 v.
Notes:
In Tibetan.
Subjects: Dge lugs pa (sect)
LC Classification:
BQ7550+



༄༅། །ངེས་པ་དོན་གྱི་མཁས་གྲུབ་ཆེན་པོ་དཔལ་ལྡན་འབྲས་སྤུངས་
བཀྲ་ཤིས་སྒོ་མང་གི་གདན་རབས་དོན་གཉིས་པ་
༧རྗེ་བཙུན་ངག་དབང་ཉི་མའི་
གསུང་འབུམ་བཞུཊ་
སོ། །
༼ག་ང་༽
༧དཔལ་ལྡན་འབྲས་སྤུངས་བཀྲ་ཤིས་སྒོ་མང་དཔེ་མཛོད།
DREPUNG GOMANG LIBRARY, MUNDGOD
2003



© Drepung Gomang Library, 2003
© Ocean of Wisdom
First Print 2000 Copies.
Price Rs. 700
Type setting:
Drepung Gomang Library Computer Section.
All rights reserved.
Sponsored by:-
Tenzin Choyzin, Ocean of Wisdom.
: 0091-8301-545623
Email: nohulug@yahoo.co.in
www.oceanofwisdom.fromru.com
Published by:-
Drepung Gomang Library Computer Section,
L.C# 2 P.O.Tibetan Colony,
Mundgod-581411
Dist: North Kanara,
Karnataka, INDIA
: 0091-8301-545687
Telefax:0091-8301-545697
Email: gomanglibrary@yahoo.com
Printed at Indraprastha Press (CBT), New Delhi.



THE DALAI LAMA
༄༅།། རྣམ་འདྲེན་བཞི་པའི་མདོ་སྔགས་དམ་པའི་ཆོས། །བྱང་ནས་བྱང་མཐར་འཕེལ་བར་ལུང་བསྟན་བཞིན།།
མཁས་བཙུན་བཟང་པོའི་གྲགས་པ་རབ་དཀར་བའི། །སྐྱེས་མཆོག་དུ་མས་ཕྱོགས་འདི་མཛེས་པར་བྱས།།
ངག་གི་ལྷ་མཆོག་ངུར་སྨྲིག་གར་ཟློས་པ། །དབང་ཕྱུག་བརྒྱད་ལྡན་འཇམ་མགོན་བསྟན་པའི་སྲོལ།།
ཉི་ཚེ་ཙམ་མིན་ཡོངས་རྫོགས་ལེགས་རྟོགས་ནས། །མ་ལུས་འགྲོ་དོན་སྒྲུབ་མཁས་བཤེས་དེ་བསྔགས།།
ཟབ་ཅིང་རྒྱ་ཆེའི་དོན་གསལ་གང་གི་གསུང་། །ཕྱོགས་བསྡུས་བཟང་པོའི་གྲངས་ལྡན་པུསྟཀ།།
གློག་འཕྲུལ་ལམ་ནས་དུ་མར་སྤེལ་བ་འདི། །གང་གི་དགོངས་བཞེད་རྫོགས་པའི་ཐབས་སུ་རྨད།།
འདི་ཡི་དགེ་བས་མཐའ་ཡས་འགྲོ་བ་ཀུན། །ཐེག་མཆོག་དམ་པའི་མགོན་དང་མི་འབྲལ་བར།།
སྐྱེ་ཀུན་ཆོས་ཀྱི་དཔལ་ལ་ལོངས་སྤྱོད་ཅིང་། །རྣམ་ཀུན་མཁྱེན་པའི་གོ་འཕང་མྱུར་ཐོབ་ཤོག།
ཚུལ་འདིར་འབད་པའི་གང་ཟག་ཐམས་ཅད་ཀྱི། །གནས་སྐབས་ཐོས་བསམ་སྒོམ་པའི་བར་ཆད་ཞི།།
འདུས་པའི་སྡེ་རྣམས་བཤད་སྒྲུབ་རབ་འཕེལ་ཏེ། །ཐུབ་བསྟན་ས་ཆེན་ཡུན་དུ་མཛེས་གྱུར་ཅིག།
ཅེས་པའི་པར་བྱང་སྨོན་ཚིག་འདི་ཡང་འབྲས་སྤུངས་སྒོ་མང་གྲྭ་ཚང་དུ་འཁོད་པའི་བུརྱད་ཡུལ་གྱི་སློབ་གཉེར་བ་ཐུན་མོང་ནས་ཉེ་བའི་དུས་རབས་
ནང་ཡུལ་དེ་ནས་བོད་དུ་བྱོན་པའི་མཁས་བཙུན་བཟང་པོའི་བདག་ཉིད་སྒོ་མང་མཁན་ཟུར་ངག་དབང་ཉི་མ་རིན་པོ་ཆེ་ཞི་བར་གཤེགས་པ་དེ་ཉིད་ཀྱི་
གསུང་རྩོམ་གླེགས་བམ་རྣམས་ཕྱོགས་སྒྲིག་པར་བསྐྲུན་སྐབས་ཇི་ལྟར་བསྐུལ་བ་བཞིན། ཤཱཀྱའི་དགེ་སློང་བསྟན་འཛིན་རྒྱ་མཚོས། རབ་བྱུང་བཅུ་
བདུན་པའི་ལྕགས་སྦྲུལ་ཟླ་ ༥ ཚེས་ ༢༠ ཕྱི་ལོ་ ༢༠༠༡ ཟླ་ ༧ ཚེས་ ༡༠ ཉིན་བྲིས་པའོ།།



で、
ささ
立
れ!
18:02.16:00
...:.:.:.
設された
.…
がばいぬ
...ani.nl
.....
にま...... :
INS
..=''-...
かくいいいいいい
WE HEAR
JETS
THE
WHE
H2A...1.12
・メイクアートでに22:24
Mi......!
い!
t.......
ハマー
105HMM-000. A CLAH FASHE EXCHAEATH-MOONS. . ..
..AHWPENLANES.PHPENERWHIT CHROM. FAN. A CHIKU 2.0 mAV …...TOPIANOBE H.:
ותית
・れいかれなくなって



J་
སྒོ་མང་མཁན་ཟུར་རིན་པོ་ཆེ་༧རྗེ་བཙུན་ངག་དབང་ཉི་མ་དཔལ་བཟང་པོ།
1907-1990



གླེང་བརྗོད།
ཇི་སྐད་དུ།
*
ྋགོང་ས་ལྷ་མིའི་རྣམ་འདྲེན་༧སྐྱབས་མགོན་༧རྒྱལ་དབང་ཐམས་ཅད་མཁྱེན་པའི་གསུང་ལས།
ངག་གི་ལྷ་མཆོག་ངུར་སྨྲིག་གར་ཟློས་པ། །
དབང་ཕྱུག་བརྒྱད་ལྡན་འཇམ་མགོན་བསྟན་པའི་སྲོལ། །
ཉི་ཚེ་ཙམ་མིན་ཡོངས་རྫོགས་ལེགས་རྟོགས་ནས། །
མ་ལུས་འགྲོ་དོན་སྒྲུབ་མཁས་བཤེས་དེ་བསྔགས། །
ཞེས་གསུངས་པ་ལྟར། ངེས་པ་དོན་གྱི་མཁས་གྲུབ་ཆེན་པོ་བཀྲིས་སྒོ་མང་གྲྭ་ཚང་གི་གདན་
རབས་དོན་གཉིས་པ་ཡོངས་ཀྱི་དགེ་བའི་བཤེས་གཉེན་ཆེན་པོ་མཚན་བརྗོད་པར་དཀའ་བ་དོན་གྱི་
སླད་དུ་མཚན་ནས་སྨོས་ན་མཁན་ཟུར་རིན་པོ་ཆེ་རྗེ་བཙུན་ངག་དབང་ཉི་མ་མཆོག་གི་གསུང་འབུམ་
པོད་དྲུག་ཅན་ཞིག་གང་ཉིད་ཞལ་བཞུགས་སྐབས་དཔར་དུ་འཁོད་ཟིན་ཀྱང་དེང་སྐབས་དགོན་ནང་
དུ་རེ་གཉིས་ཙམ་ལས་མཇལ་རྒྱུ་མེད་སྟབས་དོན་གཉེར་ཅན་རྣམས་ཀྱི་ཕྱག་ཏུ་སོན་དཀའ་བ་དང་།
ལྷག་པར་སྐྱབས་མཆོག་གང་ཉིད་དགུང་ལོ་བརྒྱད་ཅུའི་སྐབས་ལྗགས་རྩོམ་མཛད་པའི་ལེགས་བཤད་
གསེར་ཕྲེང་གི་དཀའ་གནད་དོགས་གཅོད་དང་། ཤེར་སྙིང་འགྲེལ་པ་བཅས་དེ་སྔ་པར་དུ་མ་འཁོད་
པ་ཁ་བསྐང་ནས་གསུང་འབུམ་ཆ་ཚང་ཞིག་པར་དུ་འཁོད་ཐུབ་པ་བྱུང་ན་དོན་གཉེར་ཅན་རྣམས་ལ་
ཕན་ཐོག་དགེ་ཚན་ཡོང་གནས་ཞེས། ལྷག་བསམ་མཆོག་ཏུ་ཡངས་པ་བུརྱད་སོག་རིགས་སློབ་གཉེར་
བ་བསམ་བློ་གྲྭ་ཐུབ་བསྟན་ལུང་རྟོགས་ནས་གཤམ་གསལ་སྦྱིན་བདག་ཁག་ལ་འབོད་བསྐུལ་ཞུས་ཐོག་
གསུང་འབུམ་༼ཀ༽༼ཁ༽གཉིས་དེབ་གཅིག་དང་། ༼ག༽༼ང༽གཉིས་ཐོག་གསེར་ཕྲེང་དོགས་གཅོད་
དང་ཤེར་སྙིང་འགྲེལ་པ་བཅས་བསྣན་པས་དེབ་གཅིག ༼ཅ༽༼ཆ༽གཉིས་དེབ་གཅིག་བཅས་དེབ་
ཆེ་བ་གསུམ་ནང་བསྡུས་ནས་པར་བསྐྲུན་ཞུས་པ་ཡིན།



Il
སྦྱིན་བདག་ཁག་གི་མཚན།།
༡,༠༠,༠༠༠
༤༩,༠༠༠
༡,༠༠༠
༣,༥༠,༠༠༠
༡༽ བླ་བྲང་བཀྲིས་འཁྱིལ་དུ་བཀའ་འགྱུར་ལྗགས་ལུང་གནང་མཁན་བུརྱད་
སོག་རིགས་དགེ་བཤེས་བསྟན་འཛིན་རྒྱ་མཚོའི་དགོངས་རྫོགས་ཆེད་
ཧིན་སྒོར།
༢༽ ༧སྐྱབས་མཆོག་དྭགས་པོ་བམ་ཆོས་རིན་པོ་ཆེ་དང་། ཕྱག་མཛོད་
དགེ་བཤེས་ཐུབ་བསྟན་ལགས། སྦྱིན་བདག་དཔལ་སྒྲོན་ལགས་
བཅས་ནས།
༣༽ དགེ་ངག་དབང་ལུང་རྟོགས་ནས།
༩༽ སླར་ཡང་༧སྐྱབས་མཆོག་དྭགས་པོ་བམ་ཆོས་རིན་པོ་ཆེ་ནས།
བཅས་འབུལ་འབྱོར་བྱུང་བའི་དངུལ་འབབ་རྣམས་ཆུད་བཟོས་སུ་མ་སོང་བར་པར་སྒྲོན་
ཐོག་སྨིན་གཏོང་ཞུས་པ་ལགས་ན། མདོར་ན་འདིས་མཚོན་དུས་གསུམ་དུ་བསགས་དང་གསོག་པར་
འགྱུར་བའི་དགེ་རྩ་རྣམས་ཕྱོགས་གཅིག་ཏུ་བསྡོམས་པའི་མཐུ་ལས་༧གོང་ས་ལྷ་མིའི་རྣམ་འདྲེན་
༧སྐྱབས་མགོན་༧རྒྱལ་དབང་ཐམས་ཅད་མཁྱེན་གཟིགས་ཆེན་པོ་མཆོག་གི་སྐུ་ཚེ་ྋཞབས་པད་བསྐལ་
བརྒྱར་བརྟན་ཅིང་བསླབ་ཆེན་ཐུགས་བཞེད་ལྷུན་གྱིས་འགྲུབ་པ། ལྷག་པར་༧སྐྱབས་རྗེ་ཞི་བར་གཤེགས་
པ་མཁན་ཟུར་རིན་པོ་ཆེ་གང་ཉིད་དང་། བཀའ་འགྱུར་པ་དགེ་བཤེས་བསྟན་འཛིན་རྒྱ་མཚོ་རྣམ་
གཉིས་ཀྱི་ཐུགས་དགོངས་ཟབ་མོ་ཡོངས་སུ་རྫོགས་པ། གཞན་ཡང་འབྲེལ་ཐོག་གོང་གསལ་སྦྱིན་
བདག་རྣམས་དང་། གྲྭ་ཐུབ་བསྟན་ལུང་རྟོགས། དེ་བཞིན་ཀམ་པཱུ་ཀྲར་འཇུག་མཁན་དང་ཞུས་
དག་པ་ལ་སོགས་པའི་འབྲེལ་ཐོག་ཀུན་ཀྱང་གནས་སྐབས་དང་མཐར་ཐུག་གི་འདོད་དོན་ཡིད་བཞིན་
འགྲུབ་པ་བཅས་ཀྱི་རྒྱུར་གྱུར་ཅིག
འབྲས་སྤུངས་སྒོ་མང་དཔེ་མཛོད་ཁང་ནས། ཕྱི་ལོ་ ༢༠༠༣ ཟླ་ཚེས་ལ།།



Ill
མཛད་རྣམ་མདོར་བསྡུས།
༈ ཡོངས་ཀྱི་དགེ་བའི་བཤེས་གཉེན་ཆེན་པོ་སྒོ་མང་མཁན་ཟུར་རིན་པོ་ཆེ་ངག་དབང་
ཉི་མ་མཆོག་ནི། ཆེན་པོ་ཧོར་གྱི་རྒྱལ་ཁམས་བྱང་ཕྱོགས་བུརྱད་ཀྱི་ཡུལ་ད་བ་དུ་ཟེར་བའི་ལུང་པར་
ཡབ་ཚེ་སྒྲུབ་རྡོ་རྗེ་དང་། ཡུམ་ཚེ་སྐྱིད་མ་གཉིས་ཀྱི་སྲས་སུ་ཕྱི་ལོ་༡༩༠༧ ཕྱི་ཟླ་ ༧ ཚེས་ ༡༨ ཉིན་
འཁྲུངས། དགུང་ལོ་བདུན་པའི་ཐོག་ཡུལ་དགོན་ཤོ་ལོ་ཐའི་དགོན་པའི་ཆོས་སྒོར་ཞུགས། དགུང་
ལོ་བཅུ་བཞིའི་ཐོག་མཚན་ཉིད་སློབ་སྦྱོང་བསྡུས་གྲྭ་ནས་དབུ་འཛུགས་མཛད། དགུང་ལོ་བཅོ་ལྔའི་
ཐོག་ཕྱི་ལོ་ ༡༩༢༡ བོད་ཟླ་ ༧ ཚེས་ ༡༧ ཉིན་རང་ཡུལ་ནས་གསང་བྲོས་ཀྱིས་སོག་ཡུལ་ཏུ་ཁུ་རལ་བརྒྱུད་
ཕྱི་ལོ་ ༡༩༣༢བོད་ཟླ་ ༦ ཚེས་ ༡༣ཉིན་ཆོས་འཁོར་དཔལ་གྱི་ལྷ་སར་ཕེབས། ལོ་དེའི་སྟོན་ཆོས་ཆེན་
མོ་ནས་དཔལ་ལྡན་སྒོ་མང་གྲྭ་ཚང་གི་ཆོས་སྒོར་འཛིན་གྲྭ་དོན་བདུན་ཅུ་ནས་ཞུགས། སོག་པོ་དགེ་
བཤེས་འཇམ་དབྱངས་ཆོས་འཕེལ་དང་། ཁལ་ཁ་དགེ་བཤེས་བློ་བཟང་བཀྲིས་རྣམ་གཉིས་ཀྱི་སྐུ་
མདུན་རིམ་བཞིན་གཞུང་ཆེན་བཀའ་པོད་ལྔ་ལ་གསན་བསམ་རྫོགས་པར་མཛད། དགུང་ལོ་ཉེར་
གཉིས་སྟེང་༧གོང་ས་བཅུ་གསུམ་པ་ཆེན་པོའི་སྐུ་མདུན་ནས་བསྙེན་རྫོགས་ཀྱི་སྡོམ་པ་བཞེས། བཀའ་
རམས་བདུན་པའི་ལོ་མཁས་མང་བློ་གསལ་གླིང་དུ་འདུལ་བའི་དམ་བཅའ་འཇོག་གནང་མཛད། དེ་
རྗེས་དགོས་དབང་གིས་དགེ་བཤེས་གླིང་བསྲེ་དཀའ་བཅུའི་མཚན་བཏགས་མཛད་རྗེས་སློབ་བུ་རྣམས་
ལ་སྔར་བཞིན་དཔེ་འཁྲིད་ཤུགས་ཆེར་མཛད་པ་མ་ཟད། སྐབས་རེ་དགེ་འཕེལ་རི་ཁྲོད་སོགས་ལ་
བསྙེན་མཚམས་ཀྱང་མཛད་ནས་བཞུགས། ཕྱི་ལོ་ ༡༩༤༦ དང་ཕྱི་ལོ་༡༩༥༦ བཅས་པར་རྒྱ་བལ་
གྱི་གནས་ཆེན་ཁག་ལ་གནས་སྐོར་ཐེངས་གཉིས་ཕེབས། ཕྱི་ལོ་༡༩༥༨ ལོར་སླར་ཡང་རྒྱ་གར་
ལ་ཕེབས་བཞུགས་ཐོག །ཕྱི་ལོ་ ༡༩༦༠ ལོར་ཕྱག་རྟགས་དགོངས་དོན་ལྟར་ཝ་ཎར་ལེགས་སྦྱར་
སློབ་གྲྭ་ཆེན་མོའི་དགེ་རྒན་མཛད། ཕྱི་ལོ་ ༡༩༦༢ལོར་ཕྱག་རྟགས་དགོངས་དོན་ལྟར་ཡོ་རོབ་རྡོ་
ལན་གྱི་གྲོང་ཁྱེར་ལ་ལྡན་ཞེས་པར་མཐོ་སློབ་ཆེན་མོར་(ཕོར་ཕི་སར་)གྱི་ལས་རོགས་ལོ་གསུམ་
དང་། དེའི་རྗེས་(ཕོར་ཕི་སར་)གྱི་ལས་ཚབ་ལོ་གསུམ་བསྐྱངས། དགུང་ལོ་དོན་གཅིག་ཏུ་ཕེབས་



IV
པ་ཕྱི་ལོ་ ༡༩༧༨ ལོར་དཔལ་ལྡན་འབྲས་སྤུངས་བཀྲིས་སྒོ་མང་གྲྭ་ཚང་གི་མཁན་ཁྲིར་ཕེབས་ནས་
ཆོས་སྲིད་གཉིས་ཀྱི་དབུ་འཁྲིད་མཚན་དོན་མཚུངས་པ་མཛད། དགུང་ལོ་དོན་གསུམ་དུ་ ཕེབས་
པ་ན་སྐུ་ཁམས་བདེ་མིན་གྱིས་མཁན་པོའི་མཚན་གནས་དགོངས་འཁྲོལ་བྱུང་ནས་ཟུར་བཞུགས་མཛད་
ནའང་བསྟན་དོན་གལ་ཆེ་ཐུགས་བཅངས་ཐོག་ཆོས་སྲིད་གང་ཐད་ནས་བཀའ་སློབ་ལམ་སྟོན་དང་།
ཕྱག་དཔེ་སློབ་ཁྲིད་གནང་རྒྱུ་སོགས་རྒྱུན་མར་མཛད་པས་བཀྲིན་ཤིན་ཏུ་ཆེ། དགུང་གྲངས་གྱ་གསུམ་
དུ་ཕེབས་པ་ཕྱི་ལོ་༡༩༩༠ ཐམ་པའི་ལོར་དགོངས་པ་གཞན་དོན་དུ་གཤེགས་སོ། །
མཛད་རྣམ་ཞིབ་ཕྲ་མཁྱེན་འདོད་ན་གསུང་འབུམ་༼ཀ༽ནང་དང་། དེའི་ཁ་སྐོང་སྒོ་མང་
གདན་རབས་སོགས་ནས་མཁྱེན་པར་འཚལ་ལོ། །



V
དཀར་ཆག
༈ མཁྱེན་དཔྱོད་མཆོག་ཏུ་ཡངས་པའི་ཀུན་གསལ་མར། །
མང་ཐོས་རྒྱུ་སྐར་བཀོད་པ་འབུམ་འཆར་ཞིང་། །
ལེགས་བཤད་འོད་ཀྱིས་གདུལ་བྱའི་ཀུན་དའི་ཚལ། །
རྒྱས་མཛད་བླ་མ་མཆོག་རྣམས་ཕྱག་གི་ཡུལ། །
རྒྱལ་ཀུན་མཁྱེན་བརྩེ་ནུས་པའི་གསང་གསུམ་ལས། །
ལེགས་འཁྲུངས་མདོ་རྒྱུད་རྒྱ་མཚོར་དབང་བསྒྱུར་ཞིང་། །
རྒྱལ་བ་ཀུན་གྱི་འཕྲིན་ལས་རྒྱས་མཛད་པ། །
འཇམ་མགོན་རྒྱལ་བ་གཉིས་པར་སྙིང་ནས་འདུད། །
འཕགས་ཡུལ་བསྟན་པའི་མ་དྲོས་མཚོ་ཆེན་ལས། །
གྲུབ་མཐའ་རྣམ་བཞིའི་ལྟ་སྒོམ་སྤྱོད་པའི་སྲོལ། །
གངས་ཅན་བྷོ་ཊའི་ཡུལ་དུ་འདྲེན་མཛད་པ། །
རྒྱལ་བློན་པཎ་གྲུབ་བཅས་པ་ཕྱག་གི་ཡུལ། །
མང་མང་གཞུང་ལ་ཅུང་ཟད་སྦྱངས་སྟོབས་ཀྱིས། །
གང་དྲན་སོར་མོས་ཟློས་གར་བསྒྱུར་བ་ལས། །
བྱུང་བའི་དཔེ་ཚན་ཇི་སྙེད་ཡོད་པ་ཡི། །
དཀར་ཆག་ཐོ་ཙམ་འགོད་ལ་འཇུག་པར་བྱ། །
དེ་ཡང་འབྲས་སྒོ་མང་མཁན་ཟུར་དུ་འབོད་པ་ངག་དབང་ཉི་མ་བདག་ཉིད་གཞུང་ལུགས་
རྒྱ་མཚོའི་ཕ་མཐར་སོན་ཏེ་བསྟན་བཅོས་རྩོམ་པའི་རྒྱུ་ཚོགས་ཚང་མིན་ཇི་ལྟར་ཡང་རང་གི་སློབ་ཕྲུག་
འགའ་ཞིག་གིས་བསྐུལ་བ་དང་། རེ་འགའ་སློབ་གྲྭའི་ཆེད་དུ་འབྲི་དགོས་པ་དང་། སྐབས་འགར་
རང་དགར་བྲིས་པ་སོགས་ཀྱི་དཔེ་ཚན་ཅི་རིགས་བྱུང་བ་རྣམས་ཕྱོགས་གཅིག་ཏུ་འཁོད་པ་ཞིག་བྱུང་
ན་ཕན་ཐོག་ཡོངས་ངེས་ཞེས་འགའ་ཞིག་ནས་འབོད་སྐུལ་བྱུང་བའི་འདོད་མོས་ལྟར། དཀར་ཆག་
རིམ་བཞིན་འགོད་པ་ལ་ཐོག་མར།



VI
གསུང་འབུམ་༼ག༽པའི་ནང་གསེས་དཀར་ཆག
ཤོག་གྲངས།
༡
༢༠
༡༽ མཆོད་བརྗོད།
༢༽ གྲུབ་མཐའ་སྤྱི་བཤད།
༣༽ བྱེ་བྲག་སྨྲ་བའི་སྐབས།
༤༽ མདོ་སྡེ་པའི་སྐབས།
༥༽ སེམས་ཙམ་པའི་སྐབས།
༦༽ དབུ་མ་རང་རྒྱུད་པའི་སྐབས།
༧༽ དབུ་མ་ཐལ་འགྱུར་པའི་སྐབས།
༨༽ ཁྱད་པར་སྔགས་ཐེག་པའི་སྐབས།
༢༡༥
༣༣༧
གསུང་འབུམ་༼ང༽པའི་ནང་གསེས་དཀར་ཆག་
༤༢༠
༤༧༤
༩༽ བསྟན་བཅོས་ཆེན་པོ་དབུ་མ་ལ་འཇུག་པའི་ས་བཅད།
༡༠༽
མངོན་རྟོགས་རྒྱན་གྱི་ས་བཅད།
༡༡༽ གསེར་ཕྲེང་གི་དཀའ་གནད་གསལ་བྱེད་ཀྱི་ཡིད་ཀྱི་ངལ་གསོ་རྩོམ་འཕྲོ།
༡༢༽ ཤེས་རབ་སྙིང་པོའི་འགྲེལ་པ།
༡༣༽ པར་བྱང་སྨོན་ཚིག་
༨༨༢
༨༩༢-༨༩ ༤



མཆོད་བརྗོད།
༼ག༽
1
༄༅། །ནང་པའི་གྲུབ་མཐའ་སྨྲ་བ་བཞིའི་འདོད་ཚུལ་གསལ་བར་
བཤད་པ་བློ་གསར་རིག་པའི་སྒོ་འབྱེད་ཅེས་བྱ་བ་ལས་
བྱེ་མདོ་གཉིས་ཀྱི་སྐབས་བཞུགས་སོ། །
༈ ན་མོ་གུ་རུ་མུ་ནི་ཨིནྡྲ་ཡ། །
སྲིད་དང་ཞི་བའི་ཐོར་ཚུགས་ནོར་བུའི་རྩེར། །
ཞབས་སེན་དམར་འོད་ཆགས་པའི་གེ་སར་རྡུལ། །
འགོད་མཛད་སྟོབས་བཅུའི་རྩལ་གྱིས་བདུད་བཞི་ལས། །
རྣམ་པར་རྒྱལ་བ་ཉི་མའི་གཉེན་ལ་འདུད། །
དམིགས་མེད་སྙིང་རྗེའི་གང་བ་ཡོངས་རྫོགས་ཤིང་། །
རླབས་ཆེན་སྤྱོད་པའི་བསིལ་ཟེར་འབུམ་གྲོལ་བའི། །
སྨྲ་བའི་ཟླ་བ་མི་ཕམ་འཇམ་དབྱངས་སོགས། །
སར་གནས་སེམས་དཔའ་ཆེ་རྣམས་ཕྱག་གི་ཡུལ། །
བརྒྱད་གཉིས་བདེན་དོན་མངོན་གཟིགས་མིག་གསུམ་མེས། །
ཀུན་འབྱུང་སྲིད་པའི་ཡིད་སྲུབས་ལུས་སྲེག་ཅིང་། །
ཐུབ་བསྟན་གངྒཱ་ཡོངས་འཛིན་གཙུག་ན་ཟླ། །
གཏད་རབས་བདུན་སོགས་དགྲ་བཅོམ་ཚོགས་རྣམས་བསྔགས། །



༡
༼ག༽
མཆོད་བརྗོད།
གསང་ཆེན་ཆོས་ཀྱི་སྒོ་འཕར་བརྒྱ་ཕྱེ་ནས། །
ཀུན་བཟང་རྡོ་རྗེ་འཛིན་པའི་མྱུར་ལམ་མཆོག །
སྐལ་བཟང་འགྲོ་ལ་སྟོན་མཛད་འཕགས་ཡུལ་གྱི། །
གྲུབ་བརྙེས་དཔའ་བོའི་ཚོགས་ལ་གུས་པས་འདུད། །
དཔྱད་གསུམ་དག་པའི་ལེགས་བཤད་སྐྱ་རེངས་ཀྱིས། །
མདོ་དོན་ཉི་མ་གཞོན་ནུ་ཉེར་དྲངས་ཏེ། །
ཟབ་རྒྱས་ཆོས་ཚུལ་པདྨོ་སྟོང་གི་འཛུམ། །
འབྱེད་མཛད་འཛམ་གླིང་རྒྱན་གྱུར་མཁས་རྣམས་རྒྱལ། །
ཐུབ་པའི་གསུང་རབ་མཐའ་ཡས་ནོར་བུའི་གཏེར། །
རླབས་ཆེན་སྨོན་ལམ་བརྩོན་འགྲུས་གྲུ་བོ་ཆེ། །
སྐལ་ལྡན་ཕན་བདེའི་དཔལ་དུ་འདྲེན་མཛད་པའི། །
ལོ་པཎ་བཀའ་དྲིན་ལྷུན་པོའི་ཚད་དུ་ལྕི། །
འཇམ་དཔལ་རྡོ་རྗེའི་མཁྱེན་རབ་མེ་ཤེལ་ཁམས། །
ལེགས་བཤད་འོད་སྟོང་འབར་བའི་ཟེར་ཕྲེང་གིས། །
ཡོངས་རྫོགས་བསྟན་པའི་ས་ཆེན་སྣང་བྱེད་པ། །
བློ་བཟང་སྨྲ་བའི་ཉི་མ་གཏན་གྱི་སྐྱབས། །
ཀུན་མཁྱེན་སྟོབས་ཀྱིས་བུ་རམ་ཤིང་བའི་བསྟན། །
རྒྱ་མཚོའི་གོས་ཅན་མ་ལུས་ཁྱབ་མཛད་པས། །



གྲུབ་མཐའ་སྤྱི་བཤད།
༼ག༽
3
སྙན་པའི་བ་དན་ཕྱོགས་བཅུར་ལྷང་ངེ་བ། །
འཇམ་བཞད་ཡབ་སྲས་རིམ་བྱོན་རྣམས་ལ་འདུད། །
སྤངས་རྟོགས་རྒྱལ་བ་ཀུན་དང་རོ་མཉམ་ཡང་། །
དྲིན་གྱིས་ཆེས་ཆེར་ལྷག་པའི་དགེ་བའི་བཤེས། །
གསུམ་ལྷག་བཅུ་ཕྲག་གསུམ་གྱི་ཞབས་ནོར་ཕྲེང་། །
བྱང་ཆུབ་བར་དུ་སྤྱི་བོའི་རྒྱན་དུ་བསྟེན། །
གདུལ་བྱའི་མོས་ཁམས་ཀ་ཤིའི་རས་དཀར་ངོས། །
རྣམ་མང་ཐེག་པའི་གཟུགས་རིས་རབ་བཀྲ་བ། །
ཀུན་མཁྱེན་མཁྱེན་པའི་པིར་གྱིས་ལེགས་བཀོད་པའི། །
སྙིང་པོ་མདོར་བསྡུས་ཚུལ་དུ་འདི་ན་གླེང་། །
ཞེས་ཡུལ་དམ་པ་རྣམས་ལ་ཕྱག་བྱ་བ་དང་། དངོས་པོ་ངེས་བསྟན་གྱི་ཚིགས་སུ་
བཅད་པ་སྔོན་དུ་བཏང་སྟེ། གང་གླེང་བར་བྱ་བ་ནི། རྗེ་ཙོང་ཁ་བ་ཆེན་པོའི་གསུང་ལས།
གནས་ལུགས་རྟོགས་པའི་ཤེས་རབ་མི་ལྡན་ན། །ངེས་འབྱུང་བྱང་ཆུབ་སེམས་ལ་གོམས་
བྱས་ཀྱང་། །སྲིད་པའི་རྩ་བ་གཅོད་པར་མི་ནུས་པས། །དེའི་ཕྱིར་རྟེན་འབྲེལ་རྟོགས་པའི་
ཐབས་ལ་འབད། །ཅེས་གསུངས་པ་ལྟར། བསོད་ནམས་ཀྱི་ཚོགས་ཇི་ཙམ་བསགས་ཀྱང་
གནས་ལུགས་ཀྱི་དོན་རྟོགས་པའི་ཡེ་ཤེས་ཀྱི་ཚོགས་མེད་ན། འཁོར་བའི་རྩ་བ་བདག་འཛིན་
མ་རིག་པ་གཅོད་མི་ཐུབ་པས། དེའི་ཕྱིར་བདག་མེད་པའི་ལྟ་བ་གཏན་ལ་འབེབས་དགོས་
ཏེ༑ དེ་ཡང་སྤྱོད་འཇུག་ལས། བཏགས་པའི་དངོས་ལ་མ་རེག་པར། །དེ་ཡི་དངོས་མེད་
འཛིན་མ་ཡིན། །ཞེས་གསུངས་པ་ལྟར། ལྟ་བའི་གོལ་ས་ངོས་ཟིན་པ་དང་། བདག་མེད་
ཕྲ་རགས་ཀྱི་རྣམ་དབྱེ་ལ་མཁས་པར་བྱ་དགོས་པས། དེའི་ཕྱིར་རང་གཞན་གྱི་གྲུབ་མཐའི་



4
༼ག༽
གྲུབ་མཐའ་སྤྱི་བཤད།
རྣམ་བཞག་བཤད་པ་ལ་གཉིས།
སྤྱིར་བསྟན་པ་དང་། བྱེ་བྲག་ཏུ་བཤད་པའོ། །དང་པོ་ལ་ཁུངས་བཀོད་པ་དང་།
དེའི་དོན་བཤད་པ་གཉིས། དང་པོ་ནི། མདོ་མྱང་འདས་ལས། ཆོས་སྟོང་པ་ཉིད་དང་།
གཉིས་མ་ཡིན་པ་དང་། རང་བཞིན་མེད་པར་སྟོན་པ་སྟེ། བྱང་ཆུབ་སེམས་དཔའ་རྣམས་
ཀྱི་སྟོང་པ་ཉིད་བདག་རྟག་པ་མེད་པ་མྱ་ངན་ལས་འདས་པ་ཞི་ཞིང་བདེ་བའི་རང་བཞིན་ལས་
མ་འདས་པ་རྣམས་གྲུབ་པའི་མཐའ་བླ་ན་མེད་པའོ། །ཞེས་དང་། མདོ་སྡེ་ལང་ཀར་གཤེགས་
པ་ལས། ང་ཡི་ཆོས་ཚུལ་རྣམ་གཉིས་ཏེ། །བསྟན་པ་དང་ནི་གྲུབ་མཐའོ། །བྱིས་པ་རྣམས་
ལ་བསྟན་པ་བཤད། །རྣལ་འབྱོར་པ་ལ་གྲུབ་མཐའོ། །ཞེས་གསུངས་པའི་ཕྱིར། དེ་ཡང་།
གང་ཟག་ལ་དབྱེ་ན། གྲུབ་མཐས་བློ་མ་བསྒྱུར་བ་དང་། གྲུབ་མཐས་བློ་བསྒྱུར་པ་གཉིས།
དང་པོ་ནི། གཞུང་ལུགས་ལ་མ་སྦྱངས་
ངེས་པར་མ་བརྟགས་མ་དཔྱད་པའི་བློ་ལྷན་སྐྱེས་ཀྱི་ཚེ་
འདིའི་བདེ་བ་ཙམ་དོན་དུ་གཉེར་པའི་གང་ཟག་རྣམས་དང་། གཉིས་པ་ནི། གཞུང་ལུགས་
ལ་སྦྱངས་ཏེ་གཞི་ལམ་འབྲས་གསུམ་གྱི་རྣམ་བཞག་རང་གི་བློ་ངོར་གྲུབ་པའི་ཚུལ་ལུང་དང་
རིགས་པའི་སྒོ་ནས་སྨྲ་བར་བྱེད་པའོ། །དེ་གྲུབ་མཐའི་སྒྲ་བཤད་ཀྱང་ཡིན་ཏེ། འགྲེལ་
བཤད་ཚིག་གསལ་ལས། རིགས་པའི་ལུང་གི་རབ་ཏུ་བསྟན་པས་རང་གི་འདོད་པ་གྲུབ་
པ་ནི། དེ་ལས་ཕར་ཡང་འགྲོ་བ་མེད་པས་ན་མཐའོ། །ཞེས་གསུངས་པ་ལྟར། ལུང་རིགས་
གང་རུང་ལ་བརྟེན་ནས་ཐག་བཅད་ཅིང་གྲུབ་པའི་དམ་བཅས་པའི་དོན་དེ་ཉིད་རང་གི་བློ་
ངོར་ཚུལ་དེ་ལས་གཞན་དུ་འདོར་བ་མེད་པས་ན། གྲུབ་པའི་མཐའ་ཞེས་བརྗོད་པའི་ཕྱིར།
ཞེས་གསུངས་པའི་ཕྱིར། དེས་ན། ལུང་རིགས་གང་རུང་ལ་བརྟེན་ནས་ཐག་བཅད་ཅིང་
གྲུབ་པའི་དམ་བཅས་པའི་དོན་དེ་ཉིད་རང་གི་བློ་ངོར་ཚུལ་དེ་ལས་གཞན་དུ་མི་འདོར་བའི་
གང་ཟག་དེ། གྲུབ་མཐའ་སྨྲ་བའི་མཚན་ཉིད།
དེ་ལ་དབྱེ་ན། ཕྱི་རོལ་བའི་གྲུབ་མཐའ་སྨྲ་བ་དང་། ནང་པའི་གྲུབ་མཐའ་སྨྲ་བ་



གྲུབ་མཐའ་སྤྱི་བཤད།
གྲུ
༼ག༽
5
གཉིས། ཕྱི་ནང་གི་གྲུབ་མཐའ་སྨྲ་བའི་ཁྱད་པར། གྲུབ་མཐའ་རྩ་བ་ལས། བསྟན་དང་
སྟོན་པ་ལྟ་བས་ཕྱི་ནང་གཉིས། །བཀར་བཏགས་ལྟ་དང་སྒོམ་པ་སྲིད་པའི་གཉེན། །ཞེས་
སྟོན་པ་བསྟན་པ་ལྟ་བ་གསུམ་གྱི་སྒོ་ནས་འབྱེད་པར་གསུངས་པ་ལྟར་ཡིན་པས་རྒྱས་པར་
གྲུབ་མཐའི་རྩ་འགྲེལ་ལས་ཤེས་པར་བྱའོ། །འོ་ན། ཕྱི་ནང་གི་གྲུབ་མཐའ་སྨྲ་བའི་ཁྱད་
པར་དེ་ལྟར་ཡིན་ན། ཕྱི་ནང་གཉིས་ཀྱི་ཁྱད་པར་ཇི་ལྟར་ཡིན་ཞེ་ན། ལམ་རིམ་ཆེན་མོ་
ལས། ཇོ་བོ་དང་ཤིནྟི་པས་སྐྱབས་འགྲོས་འབྱེད་པར་གྲགས་པས་སྐྱབས་འགྲོ་ཐོབ་ནས་མ་
བཏང་བ་ལ་བྱའོ། །དེས་ན་ཐོག་མར་སངས་རྒྱས་པར་ཚུད་པ་ལ་དཀོན་མཆོག་གསུམ་ལ་
སྙིང་ཐག་པ་ནས་སྟོན་པ་ལ་སོགས་པར་འཛིན་པ་དགོས་ཀྱི་དེ་མེད་ན་དགེ་བ་གང་བྱེད་ཀྱང་
སངས་རྒྱས་པར་མི་ཚུད་དོ། །ཞེས་གསུངས་པ་ལྟར་སྐྱབས་འགྲོའི་སྒོ་ནས་འབྱེད་པ་གསལ་
བར་གསུངས་སོ། །རྒྱུ་མཚན་དེའི་ཕྱིར་ནང་པ་བར་གྱུར་པ་དང་ལུང་རྟོགས་ཀྱི་བསྟན་པར་
ཞུགས་པ་དང་སྐྱབས་འགྲོ་རྒྱུད་ལ་སྐྱེས་པ་རྣམས་དུས་མཉམ་མོ། །གཞན་ཡང་། ལམ་
རིམ་ལས། བསྟན་པ་ལ་འཇུག་པའི་སྒོ་དམ་པ་སྐྱབས་འགྲོ་སྦྱང་བ། བདེ་ལེགས་ཐམས་
ཅད་ཀྱི་རྩ་བ་ཡིད་ཆེས་ཀྱི་དད་པ་བསྐྱེད་པའོ། །ཞེས་བསྟན་པ་ལ་འཇུག་པའི་སྒོ་སྐྱབས་འགྲོ་
ཡིན་པར་གསུངས་པའི་ཕྱིར་དང་། ལྷ་ལས་ཕུང་བྱུང་གི་བསྟོད་པ་ལས། བཅོམ་ལྡན་དེ་
ནི་བདག་གི་གཉེན་མིན་གཞན་དག་དགྲ་མ་ཡིན། །དེ་དག་གི་སྤྱོད་གཞན་ཡང་མངོན་སུམ་
གྱུར་པ་མ་མཐོང་སྟེ། །ཚིག་དང་སྤྱོད་པ་བདག་གི་སོ་སོའི་ཁྱད་པར་ཐོས་པ་ལས། །བཅོམ་
ལྡན་ཡོན་ཏན་ཕུལ་དུ་ཕྱིན་པ་དང་ཕྱིར་བདག་བརྟེན་ལས། །བདེ་བར་གཤེགས་པ་བདག་
གི་ཕ་མིན་མུ་སྟེགས་གཞན་དག་དགྲ་མ་ཡིན། །དེ་བཞིན་གཤེགས་དེས་བདག་ནོར་མ་སྩལ་
གཟེགས་ཟན་སོགས་ཀྱིས་ཅང་མི་འཕྲོག །འོན་ཀྱང་སངས་རྒྱས་བཅོམ་ལྡན་དེ་ནི་གཅིག་
ཏུ་འགྲོ་ལ་སྨན་མཛད་གསུང་། །དྲི་མེད་དྲི་མ་ཐམས་ཅད་སེལ་བ་གང་ཡིན་དེ་ལ་བདག་
དད་ལགས། །ཞེས་སོགས་ཀྱིས་ཕྱི་ནང་གི་སྟོན་པ་སྐྱོན་བཅས་སྐྱོན་མེད་དུ་སྒྲུབ་པ་ནི་ཕྱོགས་



6
༼ག༽
གྲུབ་མཐའ་སྤྱི་བཤད།
ལྷུང་མེད་པར་རིགས་པས་སྒྲུབ་དགོས་པར་བཤད་ཅིང་། ཕྱོགས་ལྷུང་མེད་ཀྱང་གང་ཞིག་
རིགས་པ་དང་ལྡན་ཞིང་ཚད་མས་གཞལ་བར་བཟོད་པའི་ཚིག་གསུངས་པའི་སངས་རྒྱས་
དེ་ཉིད་བདེ་བྱེད་བདག་པོ་བདག་གིས་སྟོན་པར་བཟུང་ཞེས་སྟོན་པར་བྱེད་པ་ལ། བདག་
ནི་སངས་རྒྱས་ཕྱོགས་མི་འཛིན། །ཞེས་སོགས་དང་། རང་ཉིད་སྟོན་པ་གཞན་སྤངས་ནས་
སངས་རྒྱས་སྟོན་པར་འཛིན་པའི་རྒྱུ་མཚན་སྟོན་པར། བདག་ནི་སྟོན་པ་གཞན་སྤངས་ནས།།
ཞེས་སོགས་ནས། བདག་གི་སེམས་ནི་དད་པར་འགྱུར། །ཞེས་སོགས་རྒྱ་ཆེར་བཤད་པ་
རྣམས་དང་། གཞན་ཡང་། སློབ་དཔོན་ཐོ་བཙུན་གྲུབ་རྗེས་མཛད་པའི་ཁྱད་པར་འཕགས་
བསྟོད་དང་། སློབ་དཔོན་ཤེས་རབ་གོ་ཆས་མཛད་པའི་བསྟོད་པ་དེ་གཉིས་ཀྱི་འགྲེལ་པ་རྣམས་
སུ་ཕྱི་ནང་གི་ཁྱད་པར་སྐྱབས་འགྲོས་འབྱེད་དགོས་པར་གསུངས་པ་དང་། དེ་བཞིན་ས་
སྐྱ་པཎྜི་ཏ་ཀུན་དགའ་རྒྱལ་མཚན་གྱིས་མཛད་པའི་སྐྱེས་བུ་དམ་པ་རྣམས་ལ་སྤྲིང་བའི་ཡི་
གེ་ལས། ཐོག་མར་སྐྱབས་འགྲོ་མ་བྱས་ན། སངས་རྒྱས་པའི་ཁོངས་སུ་མི་ཆུད། སེམས་
བསྐྱེད་མ་བྱས་ན། ཐེག་པ་ཆེན་པོའི་ཁོངས་སུ་མི་ཆུད། དབང་བསྐུར་མ་བྱས་ན། གསང་
སྔགས་པའི་ཁོངས་སུ་མི་ཆུད་པར་གོ །ཞེས་དང་། ཆོས་རྒྱལ་འཕགས་པའི་གསུང་ལས།
རྒྱལ་པོ་ངོ་མ་བལྟས་པར། རྒྱལ་སྲིད་དུ་མི་འགྱུར་བ་བཞིན་སྐྱབས་སུ་འགྲོ་བ་མ་ཐོབ་ཀྱི་
བར་དུ། སངས་རྒྱས་པའི་ཁོངས་སུ་མི་འདུ་བ་ཡིན། སྐྱབས་སུ་སོང་ནས་སངས་རྒྱས་
པར་འགྱུར་བ་ཡིན། ཞེས་དང༌། དེ་བཞིན་སྐྱོབ་པ་འཇིག་རྟེན་མགོན་པའི་གསུང་ལས།
ཕྱི་ནང་ཁྱད་པར་སྐྱབས་འགྲོས་བྱེད་པ་སྟེ། །ཐེག་པ་ཆེ་ཆུང་ཁྱད་པར་སེམས་བསྐྱེད་ཡིན།།
ཞེས་དང་། དཔལ་སྤྲུལ་རིན་པོ་ཆེའི་གསུང་ལས། ཆོས་རྣམས་ཀུན་གྱི་གཞི་རྟེན་སྐྱབས་
འགྲོ་སྟེ། །སྐྱབས་འགྲོ་མེད་ན་ཐེག་དགུའི་ཆོས་ཤེས་ཀྱང་། །མུ་སྟེགས་ཕྱི་བའི་གཞུང་དང་
ཁྱད་པར་མེད། །དེ་ཕྱིར་སྐྱབས་འགྲོ་ཆོས་ཀྱི་རྟེན་གཞིར་ཟུངས། །ཞེས་དང་། ཡང་།
རྒྱུ་དང་ཡུལ་དང་སྐྱབས་སུ་འགྲོ་བའི་ཚུལ། །བསླབ་བྱ་དང་བཅས་འཁྲུལ་མེད་མ་ཤེས་ན།།



གྲུབ་མཐའ་སྤྱི་བཤད།
༼ག༽
7
དེ་ཡི་རྒྱུད་ལ་ཐུན་མོང་མ་ཡིན་པའི། །སྐྱབས་འགྲོའི་ཁྱད་པར་ཇི་ལྟར་ཡོད་པར་འགྱུར།།
འནི་མེད་ལམ་རྣམས་ཀུན་གྱི་རྟེན་མེད་ལ། །ཡོན་ཏན་ལོ་ཏོག་སྐྱེས་པའི་ཞིང་ས་མེད། །འདི་
ཡོན་དཀོན་མཆོག་གསུམ་གྱི་སྐྱབས་འོག་ཚུད། །ཅི་བྱས་ཐར་པའི་ལམ་དུ་ངེས་པར་འགྲོ།།
ཞེས་དང་། གཞན་ཡང་ཁུངས་མང་པོ་ཡོད་ཅིང་འདིར་མང་དོགས་ནས་མ་བྲིས། །
'' གཉིས་པ། དེ་དག་གི་དོན་བཤད་པ་ལ། ནང་པ་བའི་མཚན་ཉིད་བཤད་པ་དང་།
ཕྱི་རོལ་པའི་མཚན་ཉིད་དང་། སྐྱབས་འགྲོའི་མཚན་ཉིད་བཤད་པ་དང་གསུམ། དང་པོ་
ནི་* རྒྱུ་གཉིས་སྔོན་དུ་སོང་བའི་སྒོ་ནས། སྙིང་ཐག་པ་ནས་དཀོན་མཆོག་གསུམ་ལ་སྐྱབས་
སུའགྲོ་བའི་གང་ཟག་དེ། ནང་པ་བའི་མཚན་ཉིད། དཀོན་མཆོག་གསུམ་ལ་བློ་མི་གཏོད་
པར་དེ་ལས་གཞན་པའི་འཇིག་རྟེན་པའི་ལྷ་སོགས་ལ་སྙིང་ཐག་པ་ནས་ཡིད་ཆེས་པའི་གང་
ཟག་དེ། ཕྱི་རོལ་པའི་མཚན་ཉིད། ཀུན་རྫོབ་དང་དོན་དམ་པའི་དཀོན་མཆོག་གསུམ་གྱི་
ངོ་བོ་ཤེས་པ་དང་། ཁྱད་པར་ཤེས་པ་དང༌། ཁས་བླངས་སོགས་ཀྱིས་བསྡུས་པའི་ཤེས་
རབ་གཙོ་འཁོར་ཅི་རིགས་དེ། སྐྱབས་འགྲོའི་ངོ་བོ་ཡིན་ཏེ། ལམ་རིམ་ལས། ཇི་ཙམ་
གྱིས་སྐྱབས་སུ་སོང་བའི་ཚུལ་ནི། བསྡུ་བ་ནས་གསུངས་པའི་ཚུལ་བཞི་སྟེ། ཡོན་ཏན་ཤེས་
པ་དང་། ཁྱད་པར་ཤེས་པ་དང་། ཁས་བླངས་པ་དང་། གཞན་དུ་མི་སྨྲ་བའི་སྐྱབས་སུ་
སོང་བའོ། །ཞེས་དང༌། ཐུབ་དགོངས་ལས། རྒྱུ་བཞིས་སྐྱབས་སུ་འགྲོ་བར་རིག་པར་བྱ་
སྟེ། ཡོན་ཏན་ཤེས་པ་དང་། ཁྱད་པར་ཤེས་པ་དང་། ཁས་བླངས་པ་དང་། སྟོན་པ་
གཞན་བརྟེན་པ་མ་ཡིན་པས་སོ། །དེ་རྣམས་ཀྱི་སྔ་མ་སྔ་མ་ཕྱི་མ་ཕྱི་མའི་རྒྱུ་སྟེ། ཞེས་གསུངས་
པའི་ཕྱིར། འདི་ཙམ་སྐྱབས་འགྲོ་དཔྱིས་ཕྱིན་པ་ཀུན་ལ་དགོས་ཀྱང་། མདོ་སྡེ་རྒྱན་ལས།
ཀུན་ཏུ་འགྲོ་དང་། ཞེས་སོགས་ཀྱི་སྐབས་སུ་ཁྱད་པར་བཞི་ལྡན་གྱི་སྐྱབས་འགྲོ་གསུངས་
པརང་། བློ་བརྟན་གྱི་འགྲེལ་བཤད་ལས། བདག་མེད་པ་གཉིས་རྟོགས་པས་ན་རྟོགས་པ་
ཁྱོད་ཞུགས་སོ། །ཞེས་སོགས་ཀྱིས་སྐྱབས་འགྲོ་གསུངས་པ་དང་། ཕར་ཕྱིན་བསྡུས་པ་



8
༼ག༽
གྲུབ་མཐའ་སྤྱི་བཤད།
ལས། སེམས་ཅན་རྣམས་ལ་སྙིང་བརྩེ་ཞིང་། །ཞེས་པ་ནས། དེ་ནི་དགེ་འདུན་སྐྱབས་
སོང་ཡིན། །ཞེས་པའི་བར་སྐྱབས་འགྲོ་གསུངས་པ་རྣམས་ཐེག་ཆེན་ཐུང་མོང་མ་ཡིན་པའི་
སྐྱབས་འགྲོ་ཡིན་པའི་ཞིབ་ཆ་གནང་། གཞན་ཡང་། གང་ལ་བརྟེན་ནས་སྐྱབས་སུ་འགྲོ་
བའི་རྒྱུ་དང་། དེ་ལ་བརྟེན་ནས་སྐྱབས་སུ་འགྲོ་བའི་ཡུལ། ཇི་ཙམ་གྱིས་སྐྱབས་སུ་སོང་
བའི་ཚུལ། སྐྱབས་སུ་སོང་ནས་བསླབ་པར་བྱ་བའི་རིམ་པ་རྣམས་ལམ་རིམ་ཆེ་ཆུང་རྣམས་
ལས་ཤེས་པར་བྱའོ། །སེམས་ཙམ་པ་དང་མདོ་སྡེ་སྤྱོད་པའི་དབུ་མ་རྒྱུད་པ་གཉིས་རྣམ་ཤེས་
ཞིག་བདག་གི་མཚན་གཞིར་འདོད་པས་དེ་གཉིས་ཀྱི་ལུགས་ལ། དོན་དམ་པའི་སྐྱབས་གསུམ་
གྱི་གཞི་མཐུན་ཡོད་པར་མ་ཟད། ཀུན་རྫོབ་པའི་སྐྱབས་གསུམ་གྱིའང་གཞི་མཐུན་ཡོད་ལ།
རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ་ཕུང་པོའི་རྒྱུན་གང་ཟག་གི་མཚན་གཞིར་
འཇོག་པས། འདིའི་ལུགས་ལ་དོན་དམ་པའི་སྐྱབས་གསུམ་གྱི་གཞི་མཐུན་ཡོད་ལ། ཀུན་
རྫོབ་པའི་སྐྱབས་གསུམ་འགལ་བ་ཡིན་ནོ། །རྒྱན་སྣང་ལས། རྒྱུད་ཉིད་ཀྱིས་ནི་གང་ཟག་
ཞེས་བྱ་བ་ནི་གཅིག་གོ །ཞེས་དང་། ཕར་ཕྱིན་ལམ་ཊིཀ་སོགས་ལས་ཤེས་སོ། །འདིར་
མང་དོགས་ནས་མ་བྲིས་སོ། །
གཉིས་པ་བྱེ་བྲག་ཏུ་བཤད་པ་ལ། །ཕྱི་རོལ་པའི་གྲུབ་མཐའ་མདོར་བསྟན་པ་དང་།
ནང་པའི་གྲུབ་མཐའ་རྣམ་པར་ཕྱེ་སྟེ་བཤད་པ་གཉིས། དང་པོ་ལ། ཕྱི་རོལ་པའི་གྲུབ་མཐའ་
སྨྲ་བའི་མཚན་ཉིད་བཤད་པ་དང་། དེའི་དབྱེ་བ་བཤད་པ་གཉིས། དང་པོ་ནི། གྲུབ་མཐའ་
སྨྲ་བའི་ནང་ཚན་གང་ཞིག །དཀོན་མཆོག་གསུམ་ལ་སྐྱབས་སུ་མི་འགྲོ་ཞིང་དེ་ལས་གཞན་
པའི་སྟོན་པ་ཚད་མར་ཁས་ལེན་པའི་གང་ཟག་དེ། ཕྱི་རོལ་པའི་གྲུབ་མཐའ་སྨྲ་བའི་མཚན་
ཉིད། གཉིས་པ་དབྱེ་བ་ནི། བསྡུ་ན། བྱེ་བྲག་པ་དང་། རིག་པ་ཅན་པ་དང་། གྲངས་
ཅན་པ་དང་། དཔྱོད་པ་དང་། གཅེར་བུ་པ་དང་། རྒྱང་འཕེན་པ་སྟེ་རྩ་བའི་སྡེ་དྲུག་དང་།
ཁྱབ་འཇུག་པ། དབང་ཕྱུག་པ། རྒྱལ་བ་པ། སེར་སྐྱ་པ། ཕུར་བུ་པ་དང་ལྔ་ལ་རྟོག་གེའི་



གྲུབ་མཐའ་སྤྱི་བཤད།
༼ག༽
9
སྡེ་སྔར་གྲགས་ཤིང་། དང་པོ་དྲུག་གི་ལྔ་ནི་རྟག་པར་ལྟ་ལ་ཕྱི་མ་ཆད་པར་ལྟ་བའོ། །ཕྱི་
རོལ་པའི་བསྟན་བཅོས་བྱུང་ཚུལ་ནི། སྔོན་ཚེ་ལོ་དཔག་མེད་ཀྱི་དུས་དྲང་སྲོང་མཆོད་འོས་
དང་། བྲམ་ཟེ་སེར་སྐྱ་སོགས་ཀྱིས་བྱས་པ་ལས་རིམ་གྱིས་མཆེད་ནས། ལྟ་སྤྱོད་དང་ལུགས་
སྲོལ་མི་འདྲ་བ་མཐའ་ཡས་པར་གྱུར་ཏོ། །དེ་དག་ཐམས་ཅད་རྟག་གཅིག་རང་དབང་ཅན་
གྱི་བདག་འདོད་པར་མཚུངས་ཤིང༌། ནང་གསེས་ཀྱི་རང་རང་གི་སྟོན་པ་དང་། གཞུང་
སྣ་ཚོགས་ཀྱི་ཁྱད་པར་ལས། རྒྱང་འཕེན་སོགས་ཁ་ཅིག་སྐྱེ་བ་སྔ་ཕྱི་དང་རྣམ་པར་གྲོལ་
བ་མེད་དེ། མར་མེ་ཤི་བ་བཞིན་བེམ་རིག་རྒྱུན་འཆད་དོ། །ཞེས་སྨྲ་བ་དང་། གྲངས་
ཅན་སོགས་འགའ་ཞིག་ཤེས་བྱ་ཉེར་གསུམ་སྤྱི་གཙོ་བོའི་རྣམ་འགྱུར་དང་། སྐྱེ་བུ་རྣམ་འགྱུར་
རང་བཞིན་གང་ཡང་མ་ཡིན་པར་འདུ་ཤེས་པ་ལས་མཐར་གྲོལ་བ་དང་། ཁ་ཅིག་མེ་ལྔ་
བརྟེན་པ་སོགས་
ས་དཀའ་ཐུབ་ཀྱིས་གདུང་བ་མྱང་བ་ལས། ལས་ངན་ཟད་ནས་གྲོལ་ཞེས་འདོད་
པ་དང་། ཁ་ཅིག་ཉི་ཟླ་སོགས་ལྷར་སྒོམ་པ་དང་། བསྙུང་བར་གནས་པ་ཙམ་དང་། ཕྱུགས་
ཀྱི་མཆོད་སྦྱིན་དང་། ཁྲུས་བྱས་པ་ཙམ་དང༌། སྦྱིན་སྲེག་བྱས་པ་ཙམ་གྱིས་འཁོར་བ་དང་
ངན་སོང་ལས་གྲོལ་ནས། མཐོ་རིས་དང་ཐར་པ་ཐོབ་ཅེས་ཟེར་ཏེ། དེ་ལྟ་བུའི་གྲུབ་མཐའི་
དབྱེ་བ་མཐའ་ཡས་སོ། །
གཉིས་པ་ནང་པའི་གྲུབ་མཐའ་རྣམ་པར་ཕྱེ་སྟེ་བཤད་པ་ལ། ཁུངས་འགོད་པ་དང་།
དེའི་དོན་བཤད་པ་གཉིས། དང་པོ་ནི། རྡོ་རྗེ་ཨ་ར་ལྕིའི་རྒྱུད་ལས། ཁ་ཅིག་ཕ་རོལ་ཕྱིན་
པའི་ཚུལ། །ཁ་ཅིག་བྱེ་བྲག་སྨྲ་བའི་ལམ། །ཁ་ཅིག་ཏུ་ནི་མདོ་སྡེ་པ། །ཁ་ཅིག་ཏུ་ནི་རྣམ་
ཤེས་ཉིད། །ཅེས་དང་། མཁའ་འགྲོ་རྒྱ་མཚོའི་རྒྱུད་ལས། སྤྱོད་ལམ་ལ་སོགས་བྱེ་བྲག་
ཆོས། མདོ་སྡེ་རྣམ་ཤེས་དབུ་མ་པ། །མོས་པའི་སེམས་ཅན་རྣམས་བཤད་དོ། །ཞེས་
གསུངས་པ་བཞིན་དགྱེས་རྡོར་སོགས་དུ་མར་བཤད་པ་དང་། ། རིགས་ལྡན་གྲགས་པས།
བྱེ་བྲག་སྨྲ་དང་མདོ་སྡེ་པ། །རྣལ་འབྱོར་སྤྱོད་དང་དབུ་མ་རུ། །འགྱུར་རོ། །ཞེས་དང་།



10
༼ག༽
གྲུབ་མཐའ་སྤྱི་བཤད།
རྡོ་རྗེ་སྙིང་འགྲེལ་ལས། དེ་ནས་བྱེ་བྲག་སྨྲ་བའི་གཞུང་། །དེ་ནས་མདོ་སྡེ་པ་ཞེས་འགྱུར།།
རབ་ཆོས་རྣམ་ཤེས་སྨྲ་བ་དང་། །དེ་ནས་དབུ་མའི་གཞུང་ཤེས་བྱ། །ཞེས་པ་དང་། ཉན་
ཐོས་པ་དང་རང་རྒྱལ་འདིར། །ཐེག་པ་ཆེན་པོ་གསུམ་པ་སྟེ། །སངས་རྒྱས་པ་ཡི་ཐེག་
བཞི་དང༌། །ཐུབ་པའི་གཞུང་ནི་ལྔ་པ་མེད། །ཅེས་ནང་བའི་གྲུབ་མཐའ་བཞི་དང་ཐེག་པ་
གསུམ་དུ་གྲངས་ངེས་པ་བསྟན་ཅིང༌། འཕགས་པ་ལྷས་ཀྱང་། སངས་རྒྱས་ཆོས་ནི་རྣམ་
པ་བཞིར། །ཡིད་འདོད་རྣམས་ཀྱིས་མངོན་མཐོང་སྟེ། །བྱེ་བྲག་སྨྲ་ལ་སོགས་པའི་ལམ།།
བཤད་པའི་དེ་ཉིད་སྒྲུབ་པ་པོ། །ཞེས་དང་། དེའི་འགྲེལ་པར་ཡང་། ཡང་དག་པར་བསྡུས་
ན་རྣམ་པ་བཞིར་མཐོང་སྟེ། གང་ཞེ་ན་འོག་ནས་འཆད་པའི་བྱེ་བྲག་ཏུ་སྨྲ་བ་ལ་སོགས་པའི་
ལམ། ཞེས་དང་། ཟླ་བའི་ཞབས་ཀྱིས་ཀྱང་། བྱེ་བྲག་ཏུ་སྨྲ་བ་དང་། མདོ་སྡེ་པ་དང་།
རྣམ་པར་ཤེས་པར་སྨྲ་བ་རྣམས་ནི་དངོས་པོ་ཡོད་པ་གྲུབ་པའི་མཐའ་ལ་མི་སྲིད་པ་སྟོན་པ་
ན༑ ཞེས་དངོས་སྨྲ་བ་གསུམ་དུ་བཤད་པས། དབུ་མ་པ་དང་བཞིར་འདོད་ཅིང་། སློབ་
དཔོན་ལྷན་སྐྱེས་རྡོ་རྗེས་ཀྱང་། མདོ་སྡེ་བྱེ་བྲག་སྨྲ་རྣམ་རིག །དབུ་མའི། ཞེས་དང་། སློབ་
དཔོན་ཨ་ཝ་དྷུ་ཏི་པས། དེ་ཉིད་རིན་ཕྲེང་ལས། གནས་པ་བཞི་སྟེ། བྱེ་བྲག་ཏུ་སྨྲ་བ་དང་།
མདོ་སྡེ་པ་དང་། རྣལ་འབྱོར་སྤྱོད་པ་དང་དབུ་མའི་དབྱེ་བས་སོ། །ཞེས་དང་། སློབ་
དཔོན་དགྲ་ལས་རྣམ་རྒྱལ་གྱི་བདེ་གཤེགས་གཞུང་གི་རང་འགྲེལ་ལས། ཁ་ཆེ་བྱེ་བྲག་སྨྲ་
བ་དང་། མདོ་སྡེ་པ་དང་། རྣལ་འབྱོར་སྤྱོད་པ་དང་། དབུ་མ་པས་དབྱེ་བའི་སངས་རྒྱས་
པ་བཞིས་སོ། །ཞེས་པ་རྣམས་སོ། །
གཉིས་པ་ལ། མདོར་བསྟན་པ་དང་། རྒྱས་པར་བཤད་པ་གཉིས། དང་པོ་ནི།
སྟོན་པ་མཉམ་མེད་ཤཱཀྱའི་རྒྱལ་པོ་དེ་ཉིད་ཀྱིས། དང་པོར་བྱང་ཆུབ་མཆོག་ཏུ་སེམས་བསྐྱེད།
བར་དུ་བསྐལ་ཆེན་གྲངས་མེད་གསུམ་གྱི་ཚོགས་བསགས། མཐར་འོག་མིན་གྱི་རྟེན་ལ་
སངས་རྒྱས་ཏེ། གླིང་འདིར་མཆོག་གི་སྤྲུལ་སྐུས་གདུལ་བྱ་རང་རང་གི་ཁམས་དང་བསམ་



11
གྲུབ་མཐའ་
དའ་སྤྱི་བཤད།
༼ག༽
པརང་དབང་པོའི་རང་བཞིན་དང་མཐུན་པར་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་
རོ༑ ༑དེ་ཡང་བཅོམ་ལྡན་འདས་ཀྱི་དང་པོར་ཡུལ་ཝཱ་ར་ཎཱ་སི་དྲང་སྲོང་སྨྲ་བ་རི་དྭགས་
ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་བྱེ་མདོ་གཉིས་ཀྱི་ལྟ་
བ་གཙོ་བོར་སྟོན་ཅིང་། སྤྱོད་པ་ཞར་བྱུང་ངམ་སིལ་བུར་སྟོན་པ་བདེན་པ་བཞིའི་ཆོས་ཀྱི་
ཁོར་ལོ་ངོ་མཚར་རྨད་དུ་བྱུང་བ་སྔོན་ལྷར་གྱུར་པའམ་མིར་གྱུར་པ་སུས་ཀྱང་མཐུན་པར་
འཇིག་རྟེན་དུ་མ་བསྐོར་བ་གཅིག་རབ་ཏུ་བསྐོར། དེ་ནས་བྱ་རྒོད་ཕུང་པོའི་རི་སོགས་སུ་
བོ་ཉིད་མེད་པ་སོགས་ལྔ་ལ་བརྩམས་ནས་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་
ལ་ཐལ་འགྱུར་བའི་ལྟ་བ་གཙོ་བོར་སྟོན་ཅིང་། རང་རྒྱུད་པའི་ལྟ་བ་ཕལ་བའི་ཚུལ་དུ་སྟོན་
པ་སྟོང་པ་ཉིད་སྨོས་པའི་རྣམ་པས་ཆེས་ངོ་མཚར་རྨད་དུ་བྱུང་བ་བཀའ་བར་པ་མཚན་ཉིད་
མེད་པའི་ཆོས་ཀྱི་འཁོར་ལོ་གཉིས་པ་བསྐོར་བར་མཛད་ལ། དེ་ནས་ཡངས་པ་ཅན་ལ་སོགས་
བར་ངོ་བོ་ཉིད་མ་མཆིས་པ་སོགས་ལྔ་ལ་བརྩམས་ནས་ཐེག་པ་ཐམས་ཅད་ལ་ཡང་དག་པར་
ཞུགས་པའི་གདུལ་བྱ་རྣམས་ལ་སེམས་ཙམ་པའི་ལྟ་བ་གཙོ་བོར་སྟོན་པའི་བཀའ་ཐ་མ་ལེགས་
པར་རྣམ་པར་ཕྱེ་བའི་ཆོས་ཀྱི་འཁོར་ལོ་གསུམ་པ་རྣམས་རྒྱ་ཆེར་བསྐོར་ཏེ། མུ་སྟེགས་
ཀྱི་སྟོན་པ་དྲུག་ལ་སོགས་པ་སྨྲ་བ་ངན་པ་ཐམས་ཅད་ཟིལ་གྱིས་མནན་ནས་ཕན་བདེའི་འབྱུང་
གནས་སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་མཛད་དེ། གདུལ་བྱ་མཐའ་
ཡས་པ་སྨིན་གྲོལ་གྱི་ལམ་ལ་འགོད་པར་མཛད་དོ། །དེ་ཡང་སངས་རྒྱས་བཅོམ་ལྡན་འདས་
ཞོལ་ཞུགས་སྐབས་གདུལ་བྱ་རྣམས་དབང་པོ་རྣོ་བས་བཀའི་དགོངས་དོན་འགྲེལ་བྱེད་གཞན་
ལ་མ་ལྟོས་པར་རང་སྟོབས་ཀྱིས་སོ་སོར་འབྱེད་ནུས་ཤིང་། དེ་ནས་གདུལ་བྱ་རྣམས་རིམ་
་བཞིན་དབང་པོ་དང་བློའི་ནུས་པ་ཇེ་ཞན་དུ་སོང་བ་ན། བཀའི་དགོངས་དོན་འགྲེལ་བྱེད་
ཀྱིས་བཀྲལ་བ་ལ་མ་ལྟོས་པར་རང་སྟོབས་ཀྱིས་ཁོང་དུ་ཆུད་མི་ནུས་པས་ན། བྱེ་བྲག་སྨྲ་
བའི་རྩ་བའི་སློབ་དཔོན་བཙུན་པ་ཆོས་སྐྱོབས་དང་། བཙུན་པ་དབྱིག་བཤེས་དང་། བཙུན་



12
༼ག༽
གྲུབ་མཐའ་སྤྱི་བཤད།
པ་དབྱངས་སྒྲོག་དང་། བཙུན་པ་སངས་རྒྱས་ལྷ་དང་། ཁ་ཆེའི་སློབ་དཔོན་འདུས་བཟང་
སོགས་ཀྱིས་བདེན་བཞིའི་ཆོས་འཁོར་དང་། མངོན་པ་སྡེ་བདུན་དང་། བྱེ་བྲག་བཤད་
མཛོད་ཆེན་མོ་རྣམས་ཀྱི་རྗེས་སུ་འབྲངས་ནས་གཞུང་བརྩམས་པས་བྱེ་བྲག་སྨྲ་བའི་གྲུབ་
མཐའི་ཚུལ་དར་བར་མཛད། དེ་དག་དང་འདྲ་བར་མདོ་སྡེ་པའི་རྩ་བའི་སློབ་དཔོན་ཁ་ཆེའི་
གནས་བརྟན་བཙུན་པ་དང་། བཙུན་པ་དཔལ་ལེན་དང་། བཙུན་པ་གཞོན་ནུ་དང་བཙུན་
པ་རྟོགས་པའི་ལྷ་རྣམས་ཀྱིས། མདོ་རྒྱ་ཆེར་རོལ་པ་དང་། སྒོ་དྲུག་པ་དང་། བཟང་སྤྱོད་
སྨོན་ལམ་དང་། འཁོར་ལོ་དང་པོ་དང་། ཕྱོགས་མཐུན་གྱི་མདོ་དང་། ཚིགས་སུ་བཅད་
པ་གཅིག་པ་དང་། གཉིས་པ་རྣམས་ལ་བརྟེན་ནས་གཞུང་བརྩམས་པས་མདོ་སྡེ་པའི་གྲུབ་
མཐའ་དར་བར་མཛད་དོ། །རྒྱལ་བས་མདོ་ལང་ཀར་གཤེགས་པ་དང་འཇམ་དཔལ་རྩ་
རྒྱུད་རྣམས་སུ། ལྷོ་ཕྱོགས་བེ་དེའི་ཡུལ་དུ་ནི། དགེ་སློང་དཔལ་ལྡན་ཆེར་གྲགས་པ། །དེ་
མིང་ཀླུ་ཞེས་འབོད་པ་སྟེ། །ཡོད་དང་མེད་པའི་ཕྱོགས་འཇིག་པ། །ང་ཡི་ཐེག་པ་འཇིག་
རྟེན་དུ། །བླ་མེད་ཐེག་ཆེན་རབ་བཤད་ནས། །རབ་ཏུ་དགའ་བའི་ས་བསྒྲུབས་ཏེ། །བདེ་
བ་ཅན་དུ་དེ་འགྲོའོ། །ཞེས་དང་། འཇམ་དཔལ་རྩ་རྒྱུད་ལས། དེ་བཞིན་གཤེགས་པ་ང་
འདས་ནས། །ལོ་ནི་བཞི་བརྒྱ་ལོན་པ་ན། །དགེ་སློང་ཀླུ་ཞེས་དེ་འབོད་འབྱུང་། །བསྟན་
པ་འདི་ལ་དད་ཅིང་ཕན། རབ་ཏུ་དགའ་བའི་ས་ཐོབ་པ། །ལོ་ནི་དྲུག་བརྒྱ་དག་ཏུ་འཚོ།།
རིག་པ་རྨ་བྱ་ཆེན་མོ་ནི། །བདག་ཉིད་ཆེན་པོ་དེས་ཀྱང་སྒྲུབ། །བསྟན་བཅོས་སྣ་ཚོགས་
དོན་དང་ནི། །དངོས་པོ་མེད་པའི་དོན་དེ་རིག །གང་ཚེ་ལུས་དེ་བོར་བ་ན། །བདེ་བ་ཅན་
དུ་སྐྱེ་བར་འགྱུར། །དེ་ནི་མཐར་གྱིས་སངས་རྒྱས་ཉིད། །ངེས་པ་ཁོ་ནར་ཡང་དག་འཐོབ།།
ཅེས་དང་། ཡང་དེ་ཉིད་ལས། །ལོ་ནི་དགུ་བརྒྱ་ལོན་པ་ན། །ཐོགས་མེད་ཅེས་བྱའི་དགེ་
སློང་ནི། །བསྟན་བཅོས་དེ་ནི་དོན་ལ་མཁས། །མདོ་སྡེ་ངེས་དོན་དྲང་བའི་དོན། །རྣམ་
པ་མང་པོ་རབ་ཏུ་འབྱེད། །འཇིག་རྟེན་རིག་པ་སྟོན་བདག་ཉིད། །གཞུང་འཆད་ངང་ཚུལ་



13
གྲུབ་མཐའ་སྤྱི་བཤད།
༼ག༽
ཅན་དུ་འགྱུར། །དེ་ཡིས་རིག་པ་བསྒྲུབ་པ་ནི། །ས་ལའི་ཕོ་ཉ་མོ་ཞེས་བརྗོད། །དེ་ཡི་སྔགས་
ཀྱི་མཐུ་ཡི་ནི། །བློ་ནི་བཟང་པོ་སྐྱེ་བར་འགྱུར། །བསྟན་པ་ཡུན་རིང་གནས་བྱའི་ཕྱིར།།
མདོ་ཡི་དེ་ཉིད་དོན་བསྡུད་བྱེད། །ལོ་ནི་བརྒྱ་དང་ལྔ་བཅུར་འཚོ། །དེ་ལུས་ཞིག་ནས་ལྷ་
ཡུལ་འགྲོ །འཁོར་བ་རྣམས་སུ་འཁོར་བ་ན། །ཡུན་རིང་བདེ་བ་རྗེས་མྱོང་ནས། །བདག་
ཉིད་ཆེན་པོ་མཐར་གྱིས་དེ། །བྱང་ཆུབ་ཐོབ་པར་འགྱུར་བ་ཡིན། །ཞེས་ལུང་བསྟན་པའི་
ཤིང་རྟ་ཆེན་པོ་དཔལ་མགོན་འཕགས་པ་ཀླུ་སྒྲུབ་དང་། ཤིང་རྟ་ཆེན་པོ་སློབ་དཔོན་འཕགས་
པ་ཐོགས་མེད་སོགས་མདོ་སྔགས་ཀྱི་གཞུང་འགྲེལ་བར་བྱེད་པ་རྣམས་ཀྱིས། གདུལ་བྱ་
རང་རང་བློ་ངོ་དང་འཚམས་པར་འཁོར་ལོ་གསུམ་གྱི་དགོངས་པ་སོ་སོར་བཀྲལ་བ་ལ་བརྟེན་
ནས། དབུ་མ་པ་དང༌། སེམས་ཙམ་པའི་གྲུབ་མཐའ་རྣམས་རིམ་གྱིས་རྒྱས་པར་གྱུར་པ་
ལས། བྱེ་མདོ་གཉིས་དང་དབུ་སེམས་གཉིས་ཏེ་ནང་པའི་གྲུབ་མཐའ་སྨྲ་བ་བཞིའི་རྣམ་བཞག་
བྱུང་བ་ཡིན་ཏེ། གྲུབ་མཐའ་རྩ་བ་ལས། འཁོར་ལོ་དང་པོའི་དོན་བཞིན་དོན་སྨྲ་དང་། །བར་
མཐའི་ལུགས་བཞིན་དབུ་སེམས་གཉིས་བཞག་ཕྱིར། །ཞེས་གསུངས་པའི་ཕྱིར། ཤིང་རྟ་
ཆེན་པོ་རྣམ་གཉིས་སོགས་མ་བྱོན་གོང་རང་སྡེའི་གྲུབ་མཐའ་སྨྲ་བ་བཞིའི་ནང་གསེས་ཀྱི་དབྱེ་
བ་ཞིབ་མོར་ཡོད་ཀྱང་། དེ་བཞི་སོ་སོའི་ཐ་སྙད་དངོས་སུ་གྲགས་ཆེ་བ་མ་བྱུང་། མགོན་
པོ་ཀླུ་སྒྲུབ་ཡབ་སྲས་ཀྱིས་རིགས་ཚོགས་དྲུག་དང་བཞི་བརྒྱ་བ་སོགས་མཛད་དཔལ་མགོན་
འཕགས་པ་ཀླུ་སྒྲུབ་ཀྱིས་རིགས་ཚོགས་དྲུག་གི་སྐབས་སུ་དབུ་མ་པའི་ཤིང་རྟའི་སྲོལ་ཕྱེ་བ་
ན༔ རང་རང་གི་གྲུབ་མཐའ་འཛིན་པའི་སློབ་དཔོན་སངས་རྒྱས་བསྐྱངས་དང་། །དཔལ་
ལྡན་ཟླ་བ་གྲགས་པ་སོགས་ཀྱིས་སངས་རྒྱས་ཀྱི་དགོངས་དོན་མཐར་ཐུག་རིགས་ཚོགས་ཀྱིས་
ཐལ་འགྱུར་བའི་ལུགས་སུ་བཀྲལ་བ་ལ་བརྟེན་ནས། བུདྡྷ་པཱ་ལི་ཏ་དང་། དབུ་མ་ལ་འཇུག་
པ་སོགས་མཛད། སློབ་དཔོན་སངས་རྒྱས་བསྐྱངས་ཀྱིས་བུདྡྷ་པཱ་ལི་ཏཱའི་སྐབས་སུ་ཐལ་འགྱུར་
བའི་ཤིང་རྟའི་སྲོལ་ཕྱེ་སྟེ། དེའི་གྲུབ་མཐའི་རྣམ་བཞག་རྒྱས་པར་མཛད་པ་དང་། སློབ་



14
༼ག༽
གྲུབ་མཐའ་སྤྱི་བཤད།
དཔོན་ལེགས་ལྡན་འབྱེད་ཀྱིས་ཤེས་རབ་སྒྲོན་མེའི་སྐབས་སུ། རང་རྒྱུད་པའི་ཤིང་རྟའི་སྲོལ་
རྟོགས་ཆོས་རང་ངོས་ནས་གྲུབ་པའི་ཚུལ་འཐད་པར་སྒྲུབ་པ་སོགས་ཀྱི་སྒོ་ནས་ཕྱེ་ལ། འདི་
ནི་མདོ་སྡེ་སྤྱོད་པའི་དབུ་མ་རང་རྒྱུད་པའི་ཤིང་རྟའི་སྲོལ་འབྱེད་ཡང་ཡིན་ནོ། །དེའི་རྗེས་
སློབ་དཔོན་ཞི་བ་འཚོས་དབུ་མ་རྒྱན་གྱི་སྐབས་སུ་རྣལ་འབྱོར་སྤྱོད་པའི་དབུ་མ་རང་རྒྱུད་
པའི་ཤིང་རྟའི་སྲོལ་ལེགས་པར་ཕྱེ་ཞིང་། དེའི་རྗེས་སུ་འབྲང་པའི་མཁས་པ་ཆེན་པོ་ཀཱ་མ་
ལ་ཤི་ལ་སོགས་མཁས་གྲུབ་མང་པོས་ལུགས་འདི་ལེགས་པར་གཏན་ལ་འབེབས་པ་ཡིན་ནོ།།
སློབ་དཔོན་ཐོགས་མེད་སྐུ་མཆེད་ཀྱིས་ས་སྡེ་ལྔ་དང་། སྡོམ་རྣམ་པ་གཉིས་དང་། པྲ་ཀ་
ར་ཎ་སྡེ་བརྒྱད་སོགས་གཞུང་མང་པོ་མཛད། འཕགས་པ་ཐོགས་མེད་ཀྱིས་ས་སྡེ་ལྔ་དང་།
སྡོམ་རྣམ་པ་གཉིས་ཀྱི་སྐབས་སུ་འཁོར་ལོ་ཐ་མའི་དགོངས་དོན་སེམས་ཙམ་པའི་ལུགས་སུ་
བཀྲལ་ཏེ། སེམས་ཙམ་པའི་ཤིང་རྟའི་སྲོལ་ཕྱེ་བ་ནས་འཕགས་ཡུལ་དུ་སེམས་ཙམ་པའི་
གྲུབ་མཐའ་འཛིན་པའི་མཁས་པའི་དབང་པོ་ཤིན་ཏུ་མང་པོ་བྱུང་། དུས་དེ་ནས་རྒྱ་གར་
འཕགས་པའི་ཡུལ་དུ་ནང་པའི་གྲུབ་མཐའ་སྨྲ་བ་བཞིའི་ཐ་སྙད་རྒྱས་པར་དར་བ་ཡིན་ནོ། །
གཉིས་པ་ནང་པའི་གྲུབ་མཐའ་སྨྲ་བའི་མཚན་ཉིད་དང་། སྒྲ་བཤད་དང་། གྲངས་
ངེས་དང༌། དབྱེ་བ་བཤད་པ་དང་བཞི། དང་པོ་ནི། ལྟ་བ་དཀར་བཏགས་ཀྱི་ཕྱག་རྒྱ་
བཞི་ཁས་ལེན་པའི་གང་ཟག་དེ། ནང་པའི་གྲུབ་མཐའ་སྨྲ་བའི་མཚན་ཉིད། ཕྱག་རྒྱ་བཞི་
ཡོད་དེ། འདུས་བྱས་ཐམས་ཅད་མི་རྟག་པ། ཟག་བཅས་ཐམས་ཅད་སྡུག་བསྔལ་བ། ཆོས་
ཐམས་ཅད་བདག་མེད་པ། མྱ་ངན་ལས་འདས་པ་ཞི་བ་རྣམས་སོ། །ཕྱག་རྒྱ་བཞིའི་ནང་
གི་བདག་མེད་ནི་རྫས་ཡོད་ཀྱི་རིལ་བོ། ཆ་མེད་པའི་གཅིག་བུ། མི་འཇིག་པའི་རྟག་པ་སྟེ།
ཁྱད་པར་དེ་གསུམ་ལྡན་གྱི་རྟག་གཅིག་རང་དབང་ཅན་གྱི་བདག་མེད་ལ་བྱེད་པས། མང་
བཀུར་སྡེ་ལྔས་ཀྱང་རང་དབང་ཅན་གྱི་བདག་མེད་དེ་ཁས་ལེན་པའི་ཕྱིར་རོ། །དེ་གསུམ་
མེད་ཚུལ་ནི། རྣམ་པར་འབྱེད་པའི་མདོ་ལས། འདི་ཡོད་པས་འདི་འབྱུང་། འདི་སྐྱེས་



15
གྲུབ་མཐའ་སྤྱི་བཤད།
༼ག༽
པའི་ཕྱིར་འདི་སྐྱེ་སྟེ། འདི་ལྟར་མ་རིག་པའི་རྐྱེན་གྱིས་འདུ་བྱེད། ཅེས་སོགས་སོ། །ཕྱག་
རྒྱ་ཞེས་བྱ་བའི་དོན་ནི། མན་སྙེ་ལས། རིམ་གཉིས་ཕྱག་རྒྱ་བཞི་ཚན་གཉིས་དང་། རྫོགས་
རིམ་ལ་ཡང་ལམ་དང་འབྲས་བུའི་ཕྱག་རྒྱ་བཞི་ཚན་གཉིས་སུ་བཤད་པ་སྦས་དོན་ཀུན་གསལ་
ལས་ཤེས་པར་བྱ། དྲིལ་བུ་ཞབས་ཀྱིས་རིམ་ལྔའི་གསུམ་པ་ནོར་བུ་འགེངས་པའི་རིམ་པར་
བཤད་པའི་ཕྱག་རྒྱ་བཞི་དང༌། དུས་འཁོར་གྱི་བསྡུས་རྒྱུད་སྒྲུབ་ཐབས་ཀྱི་ལེའུར་བཤད་
པའི་ཕྱག་རྒྱ་བཞི་རྣམས་སྦས་དོན་ལྟ་བའི་མིག་འབྱེད་དང་འགྲེལ་ཆེན་དྲི་མེད་འོད་སོགས་
ལས་ཤེས་པར་བྱ་ལ། ལྷན་སྐྱེས་ཀྱི་བདེ་ཆེན་གྱིས་སྟོང་ཉིད་ཀྱི་དོན་ཡུན་རིང་པོར་བསྒོམས་
པ་ཞིག་ཡིན་ན། ནང་གི་རྩའི་གནད་རྣམས་སུ་དམིགས་པ་ཡང་མེད་ཅིང་། ཕྱག་རྒྱ་གཞན་
གསུམ་དམིགས་པའི་རྟེན་དུ་ཡང་མེད་པར་སྟོང་ཉིད་ལ་དམིགས་པ་ཙམ་གྱིས་ལྷན་སྐྱེས་ཀྱི་
བདེ་བ་སྐྱེས་ནུས་པས་ན། སྟོང་ཉིད་ལ་ཕྱག་རྒྱ་ཆེན་པོ་ཞེས་བླ་མེད་རྒྱུད་སྡེ་རྣམས་སུ་བཤད་
ཡོད་དོ། །སྟོང་ཉིད་ཀྱི་ཕྱག་རྒྱ་ལ་གཉིས་ཡོད་པའི་རྣམ་བཅས་སྟོང་གཟུགས་ཀྱི་ཕྱག་ཆེན་
གྱིས་ལྷན་སྐྱེས་གྱི་བདེ་བ་འདྲེན་པ་ནི་དུས་འཁོར་གྱི་བསྐོར་ནས་གསལ་བར་གསུངས་ལ།
རྣམ་མེད་དེ་ཁོ་ན་ཉིད་ཀྱི་ཕྱག་ཆེན་གྱིས་ལྷན་སྐྱེས་ཀྱི་བདེ་བ་འདྲེན་པ་ནི་དྲིལ་བུ་ཞབས་ཀྱི་
རིམ་ལྔར་བཤད་པ་མ་གཏོགས་གཞན་དུ་མི་གསལ་བས་སྦས་དོན་ལྟ་བའི་མིག་འབྱེད་དུ་
གསུངས་སོ། །ཕྱག་རྒྱས་བཏབ་ཅེས་པ་ནི། བླ་མ་ཆེན་པོའམ་རྒྱལ་དཔོན་ཆེན་པོའི་ཕྱག་
རྟགས་བཏབ་པའི་ཡི་གེ་ལྟར། དེ་ལས་འདིར་མི་རུང་བ་དང་བདག་པོ་གང་གི་ཡིན་པ་གོ་
བར་བྱེད་པའི་དོན་དང་། སྐབས་འགར་ནང་གི་གསང་ཡིག་གཞན་ལ་མི་སྟོན་པའི་ཆེད་
དུ་ཕྱི་རོལ་ཏུ་རྟགས་བྱས་པ་ལྟར་མི་མངོན་པར་སྦས་པའི་དོན་དུ་ཡང་བཤད་དོ། །འདི་
གསང་སྔགས་ལ་ངེས་པར་ཚང་དགོས་ལ། འདིར་ལྟ་བ་བཀར་བཏགས་ཀྱི་ཕྱག་རྒྱ་འམ་
བཀར་རྟགས་ཀྱི་ཕྱག་རྒྱ་བཞི་ལྟ་བུ་ནི། དེ་ལས་འདར་མི་རུང་བ་དང་། བདག་པོ་གང་
གི་ཡིན་པ་གོ་བར་བྱེད་པ་གཉིས་ཀ་ཚང་སྟེ། ནང་པའི་གྲུབ་མཐའ་སྨྲ་བ་ཀུན་གྱིས་འདུས་



16
༼ག༽
གྲུབ་མཐའ་སྤྱི་བཤད།
བྱས་ཐམས་ཅད་མི་རྟག་པ་སོགས་བཞི་ཁས་ལེན་དགོས་པ་དང་། གང་ལ་དེ་བཞི་ཚང་བར་
སྟོན་པའི་ལུང་ལ་སངས་རྒྱས་ཀྱི་བསྟན་པ་ཡིན་པར
་པར་གོ་བ་གཉིས་ཀ་ཚང་བའི་ཕྱིར་ཡིན་ནོ།།
པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱི་གསུང་ལས། ལྷན་ཅིག་
སྐྱེས་སྦྱོར་གའུ་མ། །ལྔ་ལྡན་རོ་སྙོམས་ཡི་གེ་བཞི། །ཞི་བྱེད་གཅོད་ཡུལ་རྫོགས་ཆེན་དང་།།
དབུ་མའི་ལྟ་ཁྲིད་ལ་སོགས་པ། །སོ་སོར་མིང་འདོགས་མང་ན་ཡང་། །ངེས་དོན་ལུང་
རིགས་ལ་མཁས་ཤིང་། །ཉམས་མྱོང་ཅན་གྱི་རྣལ་འབྱོར་པས། །དཔྱད་ན་དགོངས་པ་
གཅིག་ཏུ་འབབ། །ཅེས་ས་རྙིང་བཀའ་དགེ་ཐམས་ཅད་དགོངས་པ་མཐུན་པར་གསུངས་
སོ༑ ༑མདོ་ལུགས་ལ་ཆོས་ཐམས་ཅད་རང་བཞིན་སྟོང་པ་ཉིད་ནི་ཕྱག་རྒྱ་དང་། དེ་རྟོགས་
ན་རྒུད་པ་ཐམས་ཅད་ལས་གྲོལ་ཐུབ་པས་ན་ཆེན་པོའམ་མཆོག་ཅེས་བཤད་དོ། །གྲུབ་མཐའི་
ལུགས་སོ་སོར་ཕྱེ་ན་ལེགས། ལྗོན་ཤིང་རླུང་གིས་བསྐུལ་པ་ལས་བྱུང་བའི་ཆོས་ཀྱི་སྡོམ་
བཞི་སྟོན་པའི་མདོ། བཀར་བཏགས་ཀྱི་ཕྱག་རྒྱ་ཞེས་པའི་བཀའ་ལ་འཇོག་དགོས་བསམ་
སྙམ་མོ། །
གཉིས་པ། ནང་པ་རྣམས་ཀྱི་སྟོན་པ་སྐྱོན་ཀུན་ཟད་ཅིང་། ཡོན་ཏན་ཀུན་རྫོགས་
པ་དང༌། བསྟན་པ་སེམས་ཅན་ལ་འཚེ་བ་མེད་ཅིང་། གནས་སྐབས་དང་མཐར་ཐུག་གི་
སྐབས་ཐམས་ཅད་དུ་ཕན་པའི་རང་བཞིན་ཅན་ཡིན་པ་དང་། ལྟ་བ་རྟག་གཅིག་རང་དབང་
ཅན་གྱི་བདག་གིས་སྟོང་པར་འདོད་པའི་ཁྱད་པར་གསུམ་དང་ལྡན་པའི་ཕྱིར། དེས་ན་ནང་
བའི་གྲུབ་མཐའ་སྨྲ་བ་ནི་སྟོན་པ་བསྟན་པ་ལྟ་བ་གསུམ་གྱི་སྒོ་ནས་གྲུབ་མཐའ་སྨྲ་བ་ཀུན་གྱི་
མཆོག་ཏུ་གྱུར་པ་ཡིན་ནོ། །
གསུམ་པ། གྲངས་ངེས་ནི། ནང་པའི་སྟོན་པའི་རྗེས་སུ་འབྲངས་པའི་གྲུབ་མཐའ་
སྨྲ་བ་ལ་བྱེ་མདོ་གཉིས་དང་དབུ་སེམས་གཉིས་ཏེ་བཞིར་གྲངས་ངེས་སོ། །དེ་དག་ལས་
ལོགས་སུ་གྱུར་པའི་གྲུབ་མཐའ་ལྔ་པ་དང་། ཐེག་པ་གསུམ་ལོགས་སུ་གྱུར་པའི་ཐེག་པ་བཞི་



གྲུབ་མཐའ་སྤྱི་བཤད།
༼ག༽
17
པ་དང་། སྡེ་སྣོད་གསུམ་ལས་ལོགས་སུ་གྱུར་པའི་སྡེ་སྣོད་བཞི་པའང་མེད་པའི་ཕྱིར་ཏེ།
རྡོ་རྗེ་སྙིང་འགྲེལ་ལས། སངས་རྒྱས་པ་ལ་བཞི་པ་དང་། །ལྔ་པ་ཐུབ་པའི་དགོངས་པ་མིན།།
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། ནང་པའི་གྲུབ་མཐའ་བཞིར་དབྱེ་བ་དང་།
སྡེ་སྣོད་གསུམ་དབྱེ་བ་མི་འཐད་དེ། རྡོ་རྗེ་ཐེག་པའི་གྲུབ་མཐའ་དེ། དེ་བཞིར་མ་བསྡུས་
པའི་ཕྱིར་དང་། སྔགས་ཀྱི་སྡེ་སྣོད་དེ། སྡེ་སྣོད་གསུམ་དུ་མ་བསྡུས་པའི་ཕྱིར་ཟེར་ན། སྐྱོན་
མེད་དེ། རྡོ་རྗེ་ཐེག་པའི་གྲུབ་མཐའ་ཆོས་ཅན། གྲུབ་མཐའ་བཞི་པོ་གང་རུང་ཡིན་པར་
ཐལ། ངོ་བོ་ཉིད་མེད་པར་སྨྲ་བའི་གྲུབ་མཐའ་ཡིན་པའི་ཕྱིར། དེ་ཆོས་ཅན། དེར་ཐལ།
ཐལ་འགྱུར་བའི་གྲུབ་མཐའ་ཡིན་པའི་ཕྱིར། དེ་ཆོས་ཅན། དེར་ཐལ། སྔགས་ཀྱི་ལྟ་བ་
དེ་ཐལ་འགྱུར་བའི་ལྟ་བ་ཡིན་པའི་ཕྱིར། དེར་ཐལ། སྔགས་ཀྱི་ལྟ་བ་དེ་ཐལ་འགྱུར་བའི་
ལྟ་བ་ལས་ལོགས་སུ་མེད་པའི་ཕྱིར། དབང་མདོར་བསྟན་ལས། སྟོང་ཉིད་གཟུང་འཛིན་
རྒྱུ་ཡིན་ཏེ། །འབྲས་བུ་སྙིང་རྗེ་མི་འགྱུར་འཛིན། །སྟོང་ཉིད་སྙིང་རྗེ་དབྱེར་མེད་པ། །བྱང་
ཆུབ་སེམས་ཞེས་བྱ་བ་བཤད། །ཅེས་རྒྱུའི་ཐེག་པའི་སྐབས་ཀྱི་ཡུལ་སྟོང་ཉིད་དེ་འབྲས་བུ་
གསང་སྔགས་ཀྱི་ཐེག་པ་ནས་བཤད་པའི་ཡུལ་ཅན་ཁྱད་པར་བ་ལྷན་སྐྱེས་ཀྱི་བདེ་བས་མངོན་
དུ་བྱས་ཏེ། བདེ་སྟོང་དབྱེར་མེད་དུ་སྦྱོར་བ་རྡོ་རྗེ་ཐེག་པའི་དོན་དུ་གསུངས་པ་དང་། རྗེ་
ས་པཎ་གྱིས།། ཕ་རོལ་ཕྱིན་དང་གསང་སྔགས་ལ། །ལྟ་བའི་དབྱེ་བ་བཤད་པ་མེད། །ཕ་
རོལ་ཕྱིན་པའི་ལྟ་བ་ལས། །ལྷག་པའི་ལྟ་བ་ཡོད་ན་ནི། །ལྟ་དེ་སྤྲོས་པ་ཅན་དུ་འགྱུར། །སྤྲོས་
མེད་ན་ནི་ཁྱད་པར་མེད། །ཅེས་དང་། རྒྱུད་སྡེ་སྤྱི་རྣམ་ལས། སྔགས་ཀྱི་རྒྱུད་སྡེ་ཐམས་
ཅད་ཀྱི་ལྟ་བ་ཐལ་འགྱུར་རོ། །ཞེས་དང༌། དེ་བཞིན་དུ་སྟོང་ཐུན་སྐལ་བཟང་མིག་འབྱེད་
ལས། རྡོ་རྗེ་ཐེག་པས་འགྲོ་བ་རྣམས་ཐབས་མཁས་པའི་ཁྱད་པར་མཐའ་ཡས་པ་དག་གིས་
ཟིན་པའི་སྒོ་ནས་བསྒོམ་པར་བྱ་བའི་དེ་ཁོ་ན་ཉིད་ནི། དབུ་མ་རིགས་ཚོགས་ཀྱིས་གཏན་
པོ་ཕབ་པའི་སྟོང་ཉིད་དེ་ཁོ་ན་ཡིན་གྱི། འདི་ལས་ཁྱད་པར་དུ་གྱུར་པ་ཅི་ཡང་མེད་པར་



18
༼ག༽
གྲུབ་མཐའ་སྤྱི་བཤད།
ཐེག་པ་གསུམ་གྱི་གང་ཟག་མཆོག་དམན་ཐམས་ཅད་ཀྱིས་བསྒོམ་བྱའི་དེ་ཁོ་ན་ཉིད་ནི་གཅིག་
པུ་འདིར་ཟད་པ་ཡིན་ལ། དེའང་དཔལ་གསང་བ་འདུས་པ་སོགས་ཀྱི་རྒྱུད་དང་། གྲུབ་
ཆེན་གྱི་གཞུང་དུ་མར་སྒྲུབ་ཏུ་ཡོད་མོད་ཀྱི། ཞེས་གསུངས་པའི་ཕྱིར། སྔགས་ཀྱི་སྡེ་སྣོད་
ཆོས་ཅན། སྡེ་སྣོད་གསུམ་པོ་གང་རུང་ཡིན་པར་ཐལ། མདོ་སྡེའི་སྡེ་སྣོད་ཡིན་པའི་ཕྱིར།
དཔུང་བཟང་གི་རྒྱུད་ལས། གསང་སྔགས་མདོ་སྡེའི་ཚུལ་གྱིས་བཤད་ཀྱིས་ཉོན། །ཞེས་
གསུངས་པའི་ཕྱིར། སྔགས་ཀྱི་སྡེ་སྣོད་སྤྱི་ལྡོག་ནས་མདོ་སྡེའིསྡེ་སྣོད་ཡིན་ཡང་། ནང་
གསེས་ཀྱིས་དེ་ལ་འདུལ་བའི་སྡེ་སྣོད་དང་། མངོན་པའི་སྡེ་སྣོད་ཡང་ཡོད་དེ། དཔེར་ན།
གསང་སྔགས་ཀྱི་རྩ་ལྟུང་བཅུ་བཞི་དང་སྦོམ་པོ་བརྒྱད་སོགས་སྡོམ་པའི་ཚུལ་ཁྲིམས་བསྟན་
པའི་ཆ་རྣམས་འདུལ་བའི་སྡེ་སྣོད་དུ་འདུས་ལ། རིགས་ལྔ་སྤྱི་དང་སོ་སོའི་དམ་ཚིག་སོགས་
རང་དང་སྤྱིའི་མཚན་ཉིད་བསྟན་པའི་ཆ་རྣམས་ནི་མངོན་པའི་སྡེ་སྣོད་ཡིན་པའི་ཕྱིར། དེར་
ཐལ། སྡེ་སྣོད་གསུམ་གྱི་ངོས་འཛིན་བརྗོད་བྱ་བསླབ་པ་གསུམ་གཙོ་བོར་སྟོན་ཚུལ་གྱི་སྒོ་
ནས་འབྱེད་དགོས་པ་སྔོན་གྱི་ཆོས་རྒྱལ་རྣམས་ཀྱིས་བཀས་བཅད་པ་ལྟར་ཡིན་པར་ཡོངས་
སུ་གྲགས་པའི་ཕྱིར། དེའི་རྒྱུ་མཚན་གྱིས་འདུལ་བའི་སྡེ་སྣོད་ཀྱི་དབུར་ཐམས་ཅད་མཁྱེན་
པ་ལ་ཕྱག་འཚལ་ལོ། །ཞེས་པ་དང་། མངོན་པའི་སྡེ་སྣོད་ཀྱི་དབུར་འཇམ་དཔལ་གཞོན་
ནུར་གྱུར་པ་ལ་ཕྱག་འཚལ་ལོ། །ཞེས་དང་། མདོ་སྡེའི་སྡེ་སྣོད་ཀྱི་དབུར་སངས་རྒྱས་
དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །ཞེས་པ་རྣམས་བརྗོད་བྱ་དང་
མཐུན་པའི་ཕྱག་ཡིན་པའི་རྒྱུ་མཚན་ནི། རིམ་བཞིན་འདུལ་བའི་བཅས་རྐྱང་ཕྲ་མོ་རྣམས་
སངས་རྒྱས་ཁོ་ནར་དབང་བ་དང་། འཇམ་པའི་དབྱངས་དེ་ཤེས་རབ་ཀྱི་བདག་པོ་ཡིན་
པ་དང་། །སངས་རྒྱས་དང་བྱང་ཆུབ་སེམས་དཔའ་གཉིས་ཀས་ཏིང་ངེ་འཛིན་གྱི་བསླབ་
པ་ལ་དབང་བའི་ཕྱིར་རོ། །གྲུབ་མཐའི་རྩ་བ་ལས། མངོན་པ་མདོ་འདུལ་ནང་གནས་རང་
སྤྱི་འཆད། །ཅེས་གསུངས་པའི་དགོངས་པའང་དེ་ཡིན་ནོ། །རང་རྒྱུད་པ་མན་ཆད་ཀྱི་



གྲུབ་མཐའ་སྤྱི་བཤད།
༼ག༽
19
རང་སྡེ་འདི་དག་ཐལ་འགྱུར་བས་གཞལ་ན་རྟག་ཆད་ཀྱི་མཐའ་གཉིས་ཀར་ལྷུང་ཡང་རང་
རང་གི་ལུགས་ལ་དབུ་མ་པར་འདོད་དོ། །མ་ཟད་ཕྱི་རོལ་པའི་གྲུབ་མཐའ་སྨྲ་བ་རྣམས་
ཀྱང་རང་རང་གི་ལུགས་ལ་དབུ་མ་པར་འདོད་པ་ཡིན་ཏེ། དཔེར་ན། རྒྱང་འཕེན་པའི་
ལྐོག་གྱུར་མི་འདོད་པས་རྟག་མཐའ་སྤོང་། མངོན་གྱུར་འདོད་པས་ཆད་མཐའ་སྤོང་བ་ཡིན་
ཟེར་བ་དང་། གྲངས་ཅན་པས་རྣམ་པ་གཞན་དུ་འགྱུར་བས་རྟག་མཐའ་སྤོང་། རང་བཞིན་
གཞན་དུ་མི་འགྱུར་བས་ཆད་མཐའ་སྤོང་བར་འདོད་པ་སོགས་གྲུབ་མཐའ་ཆེན་མོ་ལས་ཤེས་
པར་བྱའོ། །ནང་པའི་གྲུབ་མཐའ་སྨྲ་བ་བཞི་ལ་ཡང་རྟག་ཆད་ཀྱི་མཐའ་སྤོང་ཚུལ་མི་འདྲ་
བ་རེ་ཡོད་དེ། བྱེ་བྲག་སྨྲ་བས་འབྲས་བུ་སྐྱེས་པའི་ཚེ་རྒྱུ་འགག་པས་རྟག་པའི་མཐའ་སྤོང་
ལ༑ རྒྱུའི་མཇུག་ཐོགས་སུ་འབྲས་བུ་འབྱུང་བས་ཆད་པའི་མཐའ་སྤོང་ཞེས་ཟེར། མདོ་
སྡེ་པ་དག་འདུས་བྱས་རྣམས་རྒྱུན་ཆད་མེད་པར་འཇུག་པས་ཆད་མཐའ་ལས་གྲོལ་ཞིང་།
འདུས་བྱས་རྣམས་སྐད་ཅིག་གིས་འཇིག་པས་རྟག་པའི་མཐའ་ལས་གྲོལ་ཞེས་འདོད་ལ།
སེམས་ཙམ་པས་གཞན་དབང་བདེན་པར་གྲུབ་པས་ཆད་པའི་མཐའ་ལས་གྲོལ་ཞིང་། ཀུན་
བཏགས་བདེན་པར་མ་གྲུབ་པས་རྟག་པའི་མཐའ་ལས་གྲོལ་བར་བཞེད་ལ། དབུ་མ་པས་
ཆོས་ཐམས་ཅད་བདེན་པར་མེད་པ་ཡིན་པས་ན་རྟག་པའི་མཐའ་མེད་ཅིང་། ཐ་སྙད་སྒྱུ་
མ་ཙམ་དུ་བྱ་བྱེད་ཀུན་འཐད་པས་ན་ཆད་པའི་མཐའ་སྤོང་ངོ་ཞེས་བཞེད་དོ། །ནང་པའི་
གྲུབ་མཐའ་སྨྲ་བ་དེ་དག་ནི་རྒྱ་ཆེ་བའི་ལམ་འདོད་ཚུལ་ལ་ཕལ་ཆེར་མཐུན་ཀྱང་། ཟབ་
མོའི་ལམ་གྱི་ཕྱོགས་ལ་གྲུབ་མཐའ་གོང་མ་གོང་མ་རྣམས་འོག་མ་འོག་མའི་ལྟ་བ་ཐུན་མོང་
མ་ཡིན་པ་རྣམས་འགོག་པར་བྱེད་ཀྱང་། འོག་མ་འོག་མའི་ལྟ་བ་གོ་བ་དེ། གོང་མ་གོང་
མའི་ལྟ་བ་གོ་བའི་ཐབས་དམ་པར་སྣང་བས། གྲུབ་མཐའ་གོང་མ་གོང་མ་རྣམས་མཆོག་
ཏུ་བཟུང་ནས་འོག་མ་འོག་མ་རྣམས་ལ་སྡང་བར་བྱ་མི་རུང་སྟེ། དེ་དག་ཐམས་ཅད་དངོས་
ཤུགས་ཅི་རིགས་ཀྱི་སྒོ་ནས་གདུལ་བྱ་རྣམས་ཐར་པ་དང་ཐམས་ཅད་མཁྱེན་པའི་གོ་འཕང་



a0
༼ག༽
བྱེ་སྨྲའི་སྐབས།
ལ་ཁྲིད་པའི་ཐབས་ཤ་སྟག་ཡིན་པའི་ཕྱིར་ཏེ། མདོ་ལང་ཀར་གཤེགས་པ་ལས། ཇི་ལྟར་
ནད་པ་ན་བ་ལ། །སྨན་པས་སྨན་ནི་སྟེར་བ་ལྟར། །དེ་བཞིན་སངས་རྒྱས་སེམས་ཅན་ལ།།
ཅི་ཙམ་བཟོད་པའི་ཆོས་སྟོན་ཏོ། །ཞེས་དང་། དབུ་མ་རིན་ཆེན་འཕྲེང་བ་ལས། བརྡའ་
སྤྲོད་པ་དག་ཇི་ལྟ་བར། །ཡི་གེ་ཕྱི་མོ་ཀློག་འཇུག་ལྟར། །དེ་བཞིན་སངས་རྒྱས་སེམས་
ཅན་ལ། །ཇི་ཙམ་བཟོད་པའི་ཆོས་སྟོན་ཏེ། །ནས། བྱང་ཆུབ་སྒྲུབ་པ་ཁ་ཅིག་ལའོ། །ཞེས་
དང་། རིགས་པ་དྲུག་བཅུ་པ་ལས། དེ་ཉིད་ཚོལ་ལ་ཐོག་མར་ནི། །ནས། ཕྱི་ནས་ཐམས་
ཅད་འབྱིན་པའོ། །ཞེས་དང་། མདོའི་ལུང་ལེགས་བཤད་སྙིང་པོར་དྲངས་པ་ལས། །དེ་
དག་ཐུགས་རྗེ་མངའ་བས་ཐབས་ཚུལ་དང་། ཞེས་སོགས་དང་། ལེགས་བཤད་སྙིང་པོ་
ཆུང་བ་ལས། ཁྱོད་ཀྱི་ཇི་སྙེད་བཀའ་སྩལ་བ། །ཞེས་སོགས་མང་ངོ༌། །
བཞི་པ་དབྱེ་བ་ནི། བྱེ་བྲག་སྨྲ་བ་དང་། མདོ་སྡེ་བ་དང་། སེམས་ཙམ་པ་དང་།
དབུ་མ་པ་སྟེ་བཞི། དང་པོ་ལ། མཚན་ཉིད། དབྱེ་བ། སྒྲ་བཤད། འདོད་ཚུལ་དང་བཞི།
དང་པོ་ནི། རང་རིག་མི་འདོད་ཅིང་ཕྱི་དོན་བདེན་གྲུབ་ཏུ་འདོད་པའི་ཆ་ནས་བཞག་པའི་
ཐེག་དམན་གྱི་གྲུབ་མཐའ་སྨྲ་བ། བྱེ་བྲག་སྨྲ་བའི་མཚན་ཉིད། ཆ་བཞག་གི་དགོས་པ། དབུ་
མ་ཆེན་མོའི་ཡིག་ཆར། མངོན་པ་མཛོད་ལྟར་འདོད་པའི་མདོ་སྡེ་པས་རང་རིག་འདོད་
པར་འགྲེལ་པ་འགྲེལ་བཤད་སུས་ཀྱང་མ་བཤད་པའི་ཕྱིར། གསུངས་པ་དེ་ཡིན་ནོ། །
གཉིས་པ། དེ་ལ་དབྱེ་ན། ཁ་ཆེའི་བྱེ་བྲག་སྨྲ་དང་། ཉི་འོག་གི་བྱེ་བྲག་སྨྲ་བ་དང་།
ཡུལ་དབུས་ཀྱི་བྱེ་བྲག་སྨྲ་བ་དང་གསུམ་མོ། །རྒྱས་པར་ན་སྡེ་བ་བཅོ་བརྒྱད་ཡོད། གྱེས་
ཚུལ་ནི། རྟོག་གེ་འབར་བ་ལས། སྡེ་པ་ཐ་དད་པའི་འཁོར་ལོ་དང་། སློབ་དཔོན་པདྨའི་
འདི་དང་ཨོ་རྒྱན་པདྨ་འབྱུང་གནས་གཉིས་གཅིག་ཏུ་འཁྲུལ་བར་མི་བྱའོ། །དགེ་ཚུལ་སློང་གི་ལོ་དྲི་བ་
གཉིས་དང་། ཞེས་སོགས་དང་། དེ་ཡང་རྩ་བའི་སྡེ་བ་བཞི་ལས་དང་། གཅིག་ལས་དང་།
གཉིས་ལས་དང་། གསུམ་ལས་གྱེས་ཚུལ་དག་ཡོད། སྟོན་པ་སངས་རྒྱས་མྱ་ངན་ལས་



བྱེ་སྨྲའི་སྐབས།
༼ག༽
21
འདས་པའི་ཚུལ་གནང་བའི་རྗེས་ལོ་བརྒྱད་དང་བཅུ་དྲུག་ཙམ་ན། གནས་བརྟན་པ་རྣམས་
ཀྱིས་ལེགས་སྦྱར་གྱི་སྐད་དང་། ཟུར་ཆག་གི་སྐད་དང་། རང་བཞིན་གྱི་སྐད་དང་། ཤ་
ཟའི་སྐད་དེ། སྐད་རིགས་མི་འདྲ་བ་བཞིས་ཆོས་སྟོན་པ་ལས་རྩ་བའི་སྡེ་བཞི་གྱེས་པར་རྒྱུད་
སྡེ་སྤྱི་རྣམ་ལས་གསུངས་སོ། །རྩ་བའི་སྡེ་བཞིའི་ངོས་འཛིན་ལ། དུལ་ལྷ་སོགས་སྤྱིའི་ལུགས་
དང་། སློབ་དཔོན་པདྨའི་དགེ་ཚུལ་སློང་གི་ལོ་དྲི་བའི་བཤད་ཚུལ་གཉིས།
དང་པོ་ནི། གཞི་ཐམས་ཅད་ཡོད་པར་སྨྲ་བ་འགའ་ཞིག་གིས་འདོད་པར་གྲགས་
པའི་རྩ་བའི་སྡེ་བཞི་ནི། ཐམས་ཅད་ཡོད་པར་སྨྲ་བ་དང་། ཕལ་ཆེན་པ་དང་། གནས་
བརྟན་པ་དང༌། མང་བཀུར་བའོ། དེ་དག་ལའང་རིམ་བཞིན་བདུན་དང་ལྔ་དང་གསུམ་
དང་གསུམ་དུ་དབྱེ་སྟེ། དུལ་བ་ལྷས། འོད་སྲུང་ས་སྟོན་ཆོས་སྲུང་སྟེ། །མང་ཐོས་གོས་
མར་སློབ་མ་དང་། །རྣམ་པར་ཕྱེ་དང་གཞི་ཀུན་པ། །ཐམས་ཅད་ཡོད་པར་སྨྲ་བ་བདུན།།
ཤར་དང་ནུབ་དང་གངས་རིར་གནས། །འདུས་བྱས་བཏགས་པར་སྨྲ་བ་དང་། །འཇིག་
རྟེན་འདས་སྨྲ་ཕལ་ཆེན་ལྔ། །རྒྱལ་བྱེད་ཚུལ་གནས་འཇིགས་མེད་གནས། །གཙུག་ལག་
ཁང་ཆེན་གནས་བརྟན་གསུམ། །ས་སྒྲོག་རི་དང་བསྲུང་བ་པ། །གནས་མ་བུ་པའི་སྡེ་རྣམས་
ནི༑ ༑ཀུན་གྱིས་བཀུར་པ་རྣམ་པ་གསུམ། །ཞེས་དང་། གྲུབ་མཐའ་རྩ་བ་ལས། གྱེས་
ཚུལ་གཉིས་སོགས་ཡོད་སྨྲ་ཕལ་ཆེན་དང་། །གནས་བརྟན་མང་བཀུར་སྡེ་བདུན་ལྔ་གསུམ་
གསུམ། །ཞེས་གསུངས་པའི་ཕྱིར། གྲུབ་མཐའ་ཆེན་མོར་གསལ།
གཉིས་པ་ནི། དགེ་སློང་གི་ལོ་དྲི་ལས། འོད་སྲུང་ཞེས་བྱ་ས་སྲུང་དང༌། །ཆོས་
སྲུང་ཞེས་ནི་བྱ་བ་དང་། །གཞི་ཀུན་ཡོད་པར་སྨྲ་བ་ནི། །ཞེས་དང་། དགེ་འདུན་ཕལ་
ཆེན་དབྱེ་བ་ནི། །དྲུག་སྟེ་ཤར་གྱི་རི་བོ་དང་། །དེ་བཞིན་ནུབ་རི་ཞེས་བྱ་དང༌། །གངས་
གནས་ཞེས་བྱ་དེ་ལས་གཞན། །རྣམ་པར་ཕྱེ་སྟེ་སྨྲ་བ་དང༌། །གཞན་ནི་དེ་བཞིན་བཏགས་
པར་སྨྲ། །འཇིག་རྟེན་འདས་སྨྲ་ཞེས་བྱ་བ། །ཞེས་དང་། མང་པོས་བཀུར་བའི་བྱེ་བྲག་



22
༼ག༽
བྱེ་སྨྲའི་སྐབས།
ནི༑ ༑རྣམ་པ་ལྔར་ནི་མཁས་པས་བསྒྲགས། །གོས་མར་པ་དང་སྲུང་བ་པ། །ཀུ་རུ་ཀུལ་
ལེ་དེ་ལས་གཞན། །མང་དུ་ཐོས་པ་ཞེས་བྱ་དང་། །གནས་མ་བུ་པ་ཞེས་བྱའོ། །ཞེས་
དང་། རྒྱལ་བྱེད་ཚལ་ན་གནས་པ་དང་། །འཇིགས་མེད་རི་ལ་གནས་པ་དང་། །གཙུག་
ལག་ཁང་ཆེན་ལ་གནས་པ། གནས་བརྟན་དབྱེ་བ་གསུམ་དུ་འདོད། །ཅེས་ཡོད་སྨྲ་བ་ལ་
བཞི། ཕལ་ཆེན་པ་ལ་དྲུག །མང་བཀུར་བ་ལ་ལྔ། གནས་བརྟན་པ་ལ་གསུམ་སྟེ། བཅོ་
བརྒྱད་དོ། །
གཉིས་པ། སྡེ་བ་གཅིག་ལས་གྱེས་ཚུལ་ནི། སློབ་དཔོན་ཤཱཀྱ་འོད་ཀྱིས་གཞི་ཐམས་
ཅད་ཡོད་པར་སྨྲ་བ་རྣམས་ཀྱི་འདོད་ཚུལ་འདི་གཅིག་བུ་ལས་མེད་པ་ལ། ཕྱིས་ཆོས་རྒྱལ་
མྱ་ངན་མེད་འདས་རྗེས་སུ་གཞན་རྣམས་སྐད་འདོན་ཚུལ་གྱིས་གྱེས་པར་བཤད་པས་སོ། །
གསུམ་པ། རྩ་བའི་སྡེ་པ་གཉིས་ལས་གྱེས་པར་འདོད་ཚུལ་ནི། དགེ་འདུན་ཕལ་
ཆེན་པ་ལ་བརྒྱད་དང་། གནས་བརྟན་པ་ལ་བཅུ་སྟེ། དང་པོ་ནི། ཕན་ཆེན་པ་དང་། ཐ་
སྙད་གཅིག་པ་དང་། འཇིག་རྟེན་ལས་འདས་པར་སྨྲ་བ་དང་། མང་ཐོས་པ་དང་། རྟག་
པར་སྨྲ་བ་དང་། མཆོད་རྟེན་པ་དང་། ཤར་རི་བ་དང་། ནུབ་རི་པ་དང་། ཕྱི་མ་བཅུ་ནི།
གངས་རི་བ་དང་། ཐམས་ཅད་ཡོད་སྨྲ་དང་། གནས་མ་བུ་པ་དང་། ཆོས་མཆོག་པ་
དང་། བཟང་པོ་ལམ་པ་དང༌། ཀུན་གྱིས་བཀུར་པ་དང་། མང་སྟོན་པ་དང་། ཆོས་སྦས་
པ་དང༌། འོད་སྲུང་བ་དང༌། བླ་མ་པ་སྟེ་བཅུ། གྲུབ་མཐའ་རྩ་བ་ལས། ཡང་ན་ཕལ་
ཆེན་སྡེ་བརྒྱད་གནས་བརྟན་བཅུ། །ཞེས་གསུངས་པའི་ཕྱིར། གཞན་ཡང་། སངས་རྒྱས་
བཅོམ་ལྡན་འདས་མྱ་ངན་ལས་འདས་པའི་ཚུལ་མཛད་པའི་རྗེས་ལོ་བརྒྱ་དང་བཅུ་དྲུག་ན་
ཆོས་རྒྱལ་མྱ་ངན་མེད་ཀྱི་ཚེ་གྲོང་ཁྱེར་མེ་ཏོག་གིས་བརྒྱན་པ་ཞེས་བྱ་བར་དགེ་འདུན་ཕལ་
ཆེན་པ་དང་། གནས་བརྟན་པ་གཉིས་སུ་གྱེས་པ་ལུགས་གཅིག་དང་། སངས་རྒྱས་བཅོམ་
ལྡན་འདས་འདའ་ཚུལ་མཛད་ནས་ལོ་བརྒྱ་དང་སོ་བདུན་ན། རྒྱལ་པོ་དགའ་བོ་དང་པདྨ་



བྱེ་སྨྲའི་སྐབས།
༼ག༽
23
ཆེན་པོ་གཉིས་ཀྱི་དུས་སུ། གྲོང་ཁྱེར་པ་ཏ་ལ་པུ་ཏྲ་རྩ་བའི་སྡེ་གཉིས་སུ་གྱེས་པར་འདོད་
ཚུལ་སོགས་རྟོག་གེ་འབར་བར་གསུངས་སོ། །
བཞི་པ། དགེ་འདུན་ཕལ་ཆེན་པའི་འདོད་པར་གྲགས་པ་རྩ་བའི་སྡེ་གསུམ་དུ་གྱེས་
ཚུལ་ནི། དུས་སོགས་སྔ་མ་རྣམས་དང་འདྲ་ལ། རྩ་བའི་གནས་བརྟན་པ་དང་། ཕལ་
ཆེན་པ་དང་། རྣམ་པར་ཕྱེ་སྟེ་སྨྲ་བ་གསུམ་དུ་གྱེས་ལ། དང་པོ་ལ། ཐམས་ཅད་ཡོད་སྨྲ་
དང་། གནས་མ་བུ་གཉིས་གྱེས། ཡོད་སྨྲ་ལའང་། ཡོད་སྨྲ་ཙམ་དང་། མདོ་སྡེ་བ་ཡིན་
པ་ཞིག་དེ་གཉིས་གྱེས། གནས་མ་བུ་ལའང་། མང་བཀུར་བ་དང་། ཆོས་མཆོག་པ་དང་།
བཟང་པོ་ལམ་པ་དང༌། གྲོང་ཁྱེར་དྲུག་པ་སྟེ་བཞིར་གྱེས་པས་ན། གནས་བརྟན་པ་ལ་
དྲུག་དང་། ཕལ་ཆེན་པ་ལ་བརྒྱད། ཕྱེ་ནས་སྨྲ་བ་ལ་བཞི་སྟེ་བཅོ་བརྒྱད་དོ། །ཇི་སྐད་དུ།
གནས་བརྟན་པ་ནི་རྣམ་པ་དྲུག་གནས་སོ། ཡང་ཕལ་ཆེན་སྡེ་བ་ནི་རྣམ་པ་བརྒྱད་དེ། ཞེས་
པ་ནས་རྣམ་པར་ཕྱེ་སྟེ་སྨྲ་བ་ཡང་རྣམ་པ་བཞི་སྟེ། ས་སྟོན་པ་དང་། འོད་སྲུང་པ་དང་།
ཆོས་སྦས་པ་དང་། གོས་དམར་བ་ཞེས་བྱའོ། །ཞེས་གསུངས་པའི་ཕྱིར། སྡེ་པ་བཅོ་བརྒྱད་
ཀྱི་སྒྲ་བཤད་ནི། ཕྱི་བའི་ཚེ་དགེ་འདུན་ཕལ་ཆེ་བ་འདུས་པས་ན་ཕལ་ཆེན་པ། སངས་རྒྱས་
རྣམས་ཀྱིས་ཆོས་ཐམས་ཅད་ཐུགས་གཅིག་གིས་མཁྱེན་པར་འདོད་པའམ། ཡང་ན་སྐད་
ཅིག་མ་གཅིག་དང་ལྡན་པའི་ཤེས་རབ་ཀྱིས་རྟོགས་ཞེས་ཐ་སྙད་འདོགས་པས་ན་ཐ་སྙད་གཅིག་
པ༑ སངས་རྒྱས་འཇིག་རྟེན་ལས་འདས་པའི་ཆོས་མངའ་བར་སྨྲ་བས་ན་འདས་སྨྲ་དང་།
མང་ཐོས་སློབ་དཔོན་ལ་བརྟེན་པས་ན་མང་ཐོས་པ་དང་། འདུས་བྱས་ཕན་ཚུན་བཏགས་
པ་སྡུག་བསྔལ་གྱི་རྒྱུར་སྨྲ་བས་ན་བཏགས་སྨྲ་དང་། མཆོད་རྟེན་དང་། ཤར་རི་དང་། ནུབ་
རི་རྣམས་ལ་གནས་པས་ན། རིམ་བཞིན་མཆོད་རྟེན་པ་དང་། ཤར་རི་བ་དང་། ནུབ་རི་
བ་ཞེས་བཏགས་པ་དང་། གནས་བརྟན་འཕགས་པའི་རིགས་ཡིན་པར་སྟོན་པས་ན་གནས་
བརྟན་པ། དུས་གསུམ་རྫས་སུ་ཡོད་པར་སྨྲ་བས་ན་ཐམས་ཅད་ཡོད་སྨྲ་བ། འདས་པའི་



24
༼ག༽
བྱེ་སྨྲའི་སྐབས།
ལས་ལ་འབྲས་བུ་ཡོད་མེད་མྱོང་མ་མྱོང་ཕྱེ་སྟེ་སྨྲ་བས་རྣམ་པར་ཕྱེ་སྟེ་སྨྲ་བ། གནས་པའི་
རིགས་ཀྱི་བུད་མེད་གནས་མ་ཡིན་ལ། འདིའི་བུ་ཡིན་པས་ན་གནས་མ་བུ། སློབ་དཔོན་
ཆོས་མཆོག་དང་། སློབ་དཔོན་བཟང་པོ་ལམ་པ་དང་། སློབ་དཔོན་ཀུན་གྱིས་བཀུར་པ་
རྣམས་གྱི་ལུགས་སྟོན་པས་ན། དེ་དག་ལ་རིམ་བཞིན་ཆོས་མཆོག་པ་དང་། བཟང་པོ་ལམ་
པ་དང་། ཀུན་གྱིས་བཀུར་པའོ། །ཞེས་ཐ་སྙད་བཏགས་པ་དང་། སཾ་སུའི་སྐད་ཀྱི་བྱིངས་ལས་
རྗེས་སྟོན་བསྒྱུར་ཏེ། སྐྱེ་བོའི་ཚོགས་ཆེན་པོའི་ཡང་སྲིད་མི་འབྱུང་བར་སྟོན་པས་ན་མང་སྟོན་
པ༑ ཞེས་བཤད་པ་ནི། བར་སྲིད་དང་སྲིད་པ་བདུན་བསྟན་པའི་མདོ་ས་སྟོན་སྡེ་པས་མི་
འདོད་པའི་ཁུངས་ཡིན་ནམ་དཔྱད་པར་བྱ། སློབ་དཔོན་ཆོས་སྦས་ཡིན་པར་སྨྲ་བ་ན་ཆོས་
སྦས་པ། སློབ་དཔོན་འོད་བསྲུང་ཡིན་པར་སྨྲ་བས་ན་འོད་སྲུང་པ། བླ་མ་སློབ་དཔོན་ཡིན
པར་སྨྲ་བས་ན་བླ་མ་པའོ། ཞེས་སློབ་དཔོན་ལེགས་ལྡན་འབྱེད་ཀྱིས་གསུངས་པར་གྲུབ་
མཐའ་ཆེན་མོར་གསུངས་སོ། །གཞན་ནས་བཤད་པ་རྣམས་སོ་སོར་བགྲང་ན་བཅོ་བརྒྱད་
ལས་མང་བ་བྱུང་བ་ཇི་ལྟར་ཞེ་ན། མིང་གི་རྣམ་གྲངས་ཡིན་པས་སྐྱོན་མེད་པར་སྣང་ལ།
ཞེས་དང༌། ཡང་ན་སྡེ་བ་བཅོ་བརྒྱད་ཀྱི་འདྲེན་ཚུལ་ལུགས་ཐ་དད་པ་ཡིན་པའི་ཕྱིར་ཏེ།
དགེ་འདུན་ཕལ་ཆེན་པར་དུལ་ལྷ་དང་དབྱིག་བཤེས་ཀྱིས་ལྔ་དང་། ལེགས་ལྡན་གྱིས་བརྒྱད་
དང་། རྩ་བའི་སྡེ་གསུམ་དུ་འདོད་མཁན་གྱིས་དེ་དང་མི་འདྲ་བར་བརྒྱད་དང་། ཡང་སློབ་
དཔོན་གཉིས་སུ་འདོད་མཁན་གྱིས་ཕལ་ཆེན་པར་དྲུག་བྱས་པ་བཞིན་ཏེ། འདི་དག་ནི་སྒྲ་
བཤད་སྔ་མ་ལེགས་ལྡན་ཀྱི་སྐབས་ཡིན་ཀྱང་། སྡེ་པ་སོ་སོའི་འདོད་ཚུལ་སློབ་དཔོན་ཕྱི་མའི་
ལུགས་མཛད་དེ། གཞན་ཡང་ཞེས་སྡེ་པ་སོ་སོར་མ་སྦྱར་བའི་ཡང་འདོད་ཚུལ་བཤད་པས་
སོ༑ ༑ཞེས་དང་། བྱེ་བྲག་གི་མིང་སྤྱི་ལ་བཏགས་པའང་མང་པོ་སྣང་བའི་ཕྱིར། ཞེས་
གསུངས་པའི་ཕྱིར། དེས་ན་སློབ་དཔོན་གཅིག་ལ་མིང་མང་པོ་དང་། སློབ་དཔོན་ཐ་དད་
ལ་མིང་ཐུན་མོང་བ་ཡོད་པའི་དབང་གིས་འདྲེན་ཚུལ་ཡོད་པའི་དབང་གིས་འདྲེན་ཚུལ་མི་



བྱེ་སྨྲའི་སྐབས།
༼ག༽
25
འདྲ་བྱུང་བ་ཡིན་ནམ་སྙམ། རྩ་བའི་སྡེ་བཞིའི་ཁྱད་པར་ཡོད་དེ། གཞི་ཐམས་ཅད་ཡོད་
པར་སྨྲ་བ་ནི། སྐད་ལེགས་སྦྱར། །མཁན་པོ་རྒྱལ་རིགས་ཚུལ་ཁྲིམས་རྣམ་དག་གི་མཆོག་
ཏུ་ལུང་བསྟན་པ་སྲས་སྒྲ་གཅན་འཛིན་ནས། སྣམ་སྦྱར་སྣམ་ཕྲན་དགུ་པ་ནས་ཉེར་ལྔའི་
བར། གྲྭ་རྟགས་ཨུཏུལ། པདྨ། རིན་པོ་ཆེ། ཤིང་ལོ་བཞིའོ། མིང་དཔལ་དང་། འོད་
དང་། གྲགས་པ་དང་། བཟང་པོའི་མཐའ་ཅན་ཏེ། དཔེར་ན། སྒྲ་གཅན་འཛིན་དཔལ་
དང༌། དཔལ་ལྡན་བཟང་པོ་དང་། ཤཱཀྱ་དཔལ་ལྟ་བུ་ཡིན་ཏེ། དགྲ་བཅོམ་པས་བྱས་
པའི་མིང་གི་ངེས་བརྗོད་ལས། བློ་གྲོས་ཞི་བ་འབྱུང་གནས་སྦས། །དཔལ་བཟང་གྲགས་
པ་ཡོད་སྨྲའོ། །ཕལ་ཆེན་པ་ནི། སྐད་པྲ་ཀྲྀ་ཏ་རང་བཞིན་པ་དང་། མཁན་པོ་བྲམ་ཟེའི་
རིགས་སྦྱངས་པའི་ཡོན་ཏན་གྱི་མཆོག་ཏུ་ལུང་བསྟན་པ་འོད་སྲུང་ནས། སྣམ་སྦྱར་སྣམ་
ཕྲན་བདུན་པ་ནས་ཉེར་གསུམ་པར། གྲྭ་རྟགས་དུང་། མིང་ཡེ་ཤེས་སམ། སྦས་པའམ།
སྙིང་པོའི་མཐའ་ཅན་ཏེ། མར་མེ་མཛད་ཡེ་ཤེས་དང་། འཇིགས་མེད་འབྱུང་གནས་སྦས་
པ་ལྟ་བུ་ཡིན་ཏེ། ངེས་བརྗོད་ལས། བཤེས་གཉེན་ཡེ་ཤེས་སྙིང་པོ་དང༌། །བཟང་པོ་དགེ་
འདུན་ཕལ་ཆེན་པ། །ཞེས་དང་། སྙིང་པོ་ཞེས་པ་སྦས་པའི་དོན་ལ་འཇུག །མང་བཀུར་
བ་ནི། སྐད་ཨ་བ་བྷམ་ཤི་ཏའམ། ཕལ་བའི་སྐད་དམ་ཟུར་ཆགས། མཁན་པོ་དམངས་
རིགས་འབྲེག་མཁན་འདུལ་བ་འཛིན་པའི་མཆོག་ཏུ་ལུང་བསྟན་པ་ཉེ་བར་འཁོར་ནས། སྣམ་
སྦྱར་སྣམ་ཕྲན་ལྔ་པ་ནས་ཉེར་གཅིག་བར། གྲྭ་རྟགས་མེ་ཏོག་སོ་རྩི་ཀ །མིང་། སྟག་
ལོས། འབངས་དང་། སྡེ་བའི་མཐའ་ཅན། ཆོས་འབངས་དང་། གྲོལ་སྡེ་ལྟ་བུ་ཞེས་
གསུངས་ཡང་། ངེས་བརྗོད་ལས། མང་པོས་བཀུར་ལ་ཚུལ་ཁྲིམས་དང་། །ཟླ་བ་སེང་
གེ་སྦས་པ་ཡིན། །ཞེས་གསུངས་པ་ལྟར་ན། ད་ན་ཤཱི་ལ་དང་། ཀརྨ་ཤཱི་ལ་ལྟ་བུ་ཚུལ་
ཁྲིམས་མཐའ་ཅན་དང༌། སེང་གེ་འམ་ཧ་རིའི་མཐའ་ཅན་ཡོད་པར་མངོན་ནོ། །གནས་
བརྟན་པ་ནི། སྐད་པི་ཤ་ཙི་ཤ་ཟའི་སྐད་དམ། འབྲིང་དུ་འདོན་པ། མཁན་པོ་རྗེ་རིགས་



26
༼ག༽
བྱེ་སྨྲའི་སྐབས།
སྨིག་མ་མཁན་མཐའ་འཁོབ་པའི་འདུལ་མཆོག་ཏུ་ལུང་བསྟན་པ་ཀཏྱ་ཡ་ན་ནས། སྣམ་སྦྱར་
སྣམ་ཕྲན་ལྔ་ནས་ཉེར་གཅིག་བར། གྲྭ་རྟགས་འཁོར་ལོ། མིང་ལྷ་དང༌། འབྱུང་གནས་
དང་། རིན་ཆེན་འབྱུང་གནས་དང་། གོ་ཆ་དང་། ཤེས་རབ་གོ་ཆ་ལྟ་བུ་སྟེ། ངེས་བརྗོད་
ལས། གནས་བརྟན་པ་ལ་གོ་ཆ་ལྷ། །སྡེ་དང་འཚོ་དང་སྐྱོང་བའོ། །ཞེས་སོ། །མཁན་
པོའི་མིང་གི་མཐའ་ཅན་ཡང་ཡོད་དེ། མཁན་ཆེན་ཞི་འཚོས་བོད་ལ་མཛད་པ་ལྟ་བུ་དག་
གོ ༑ཞེས་གྲུབ་མཐའ་ཆེན་མོར་གསུངས་སོ། །སྡེ་པ་སོ་སོའི་དམ་ཚིག་རྣམས་རྟོག་གེ་འབར་
བར་ཆེས་གསལ་བོ་དང་། ཚིག་འགའ་རེ་གྲུབ་མཐའ་ཆེན་མོར་ཡང་བཀོད་འདུག་པ་རྣམས་
ལས་ཤེས་པར་བྱའོ། །
གསུམ་པ། བྱེ་བྲག་སྨྲ་བའི་སྒྲ་བཤད་ནི་གྲུབ་མཐའ་ཆེན་མོར་ཀུན་བཏུས་འགྲེལ་
པ་དྲངས་པ་ལས། དུས་གསུམ་རྫས་ཀྱི་བྱེ་བྲག་ཏུ་ཡོད་པར་སྨྲ་བའམ། བྱེ་བྲག་ཏུ་བཤད་
པ་ཆེན་པོའི་ལུང་དང་མཐུན་པར་སྨྲ་བས་ན་དེ་དག་ལ་འདི་སྐད་ཅེས་བྱའོ། །ཞེས་གསུངས་
པའི་ཕྱིར། དུས་གསུམ་རྫས་སུ་ཡོད་ཚུལ་ནི། དཔེར་ན། བུམ་པ་བུམ་པའི་འདས་པའི་
དུས་སུའང་ཡོད། བུམ་པ་བུམ་པའི་མ་འོངས་པའི་དུས་སུའང་ཡོད་པ་ལྟ་བུའོ། །མཛོད་
རྩ་ལས། དུས་གསུམ་པ་ཡི་རྣམ་པ་གསུམ། །ཞེས་གསུངས་པ་ལས་ཤེས་པར་བྱའོ། །
བཞི་པ། བྱེ་བྲག་སྨྲ་བའི་འདོད་ཚུལ་ལ། གཞིའི་འདོད་ཚུལ། ལམ་གྱི་འདོད་
ཚུལ། འབྲས་བུའི་འདོད་ཚུལ་དང་གསུམ། དང་པོ་ལ། ཡུལ་གྱི་འདོད་ཚུལ་དང༌། ཡུལ་
ཅན་གྱི་འདོད་ཚུལ་གཉིས། དང་པོ་ལ། ཕུང་པོ་འདོད་ཚུལ་དང་། དེ་བཞིན་དུ་ཁམས་
དང་། སྐྱེ་མཆེད་དང་། བདེན་པ་གཉིས་དང་། ཟག་བཅས་ཟག་མེད་དང་། འདུས་བྱས་
འདུས་མ་བྱས་དང་། གཞི་ལྔ་དང༌། ཤེས་པ་རྣམ་མེད་དང་། དགག་སྒྲུབ་དང་། རྒྱུ་
འབྲས་ཀྱི་འདོད་ཚུལ་དང་བཅུ་ལས།
དང་པོ་ནི། འདུས་བྱས་ཆོས་རྣམས་དེ་དག་ཀྱང་། །གཟུགས་ལ་སོགས་པའི་ཕུང་



བྱེ་སྨྲའི་སྐབས།
༼ག༽
27
པོ་ལྔ། །ཞེས་གསུངས་པ་ལྟར། གཟུགས་ཀྱི་ཕུང་པོ་དང་། ཚོར་བའི་ཕུང་པོ་དང་། འདུ་
ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་ཕུང་པོ་དང་ལྔ། དང་
པོ་ལ། དབང་པོ་ལྔ་དང་། དོན་ལྔ་དང་། རྣམ་རིག་མ་ཡིན་པའི་གཟུགས་སྟེ་བཅུ་གཅིག།
དབང་པོ་ལྔ་ནི། མིག་གི་དབང་པོ་ནས་ལུས་ཀྱི་དབང་པོའི་བར་ལྔ། དོན་ལྔ་ནི། གཟུགས་
ཀྱི་སྐྱེ་མཆེད་ནས་རེག་བྱའི་སྐྱེ་མཆེད་ཀྱི་བར་ལྔ། དེའི་དང་པོ་ལ་ཉི་ཤུ། གཉིས་པ་ལ་བརྒྱད།
གསུམ་པ་ལ་དྲུག །བཞི་པ་ལ་བཞི། ལྔ་པ་ལ་བཅུ་གཅིག་ཡོད་པའི་ཕྱིར་ཏེ། རྩ་བ་ལས།
གཟུགས་རྣམ་གཉིས་དང་རྣམ་ཉི་ཤུ། །སྒྲ་ནི་རྣམ་པ་བརྒྱད་ཡོད་དེ། །རོ་ནི་རྣམ་དྲུག་དྲི་
རྣམ་བཞི། །རེག་བྱ་བཅུ་གཅིག་བདག་ཉིད་དོ། །ཞེས་དང་། རྣམ་པར་རིག་བྱེད་མ་ཡིན་
པའི་གཟུགས་ནི། ཁྱད་པར་ལྔ་དང་ལྡན་པ་དེ། རྩ་བ་ལས། གཡེངས་དང་སེམས་མེད་
པ་ཡི་ཡང་། །དགེ་དང་མི་དགེ་རྗེས་འབྲེལ་གང་། །འབྱུང་བ་བཞི་རྣམས་རྒྱུ་བྱས་པ། །དེ་
ནི་རྣམ་རིག་བྱེད་མིན་བརྗོད། །ཅེས་གསུངས་པའི་ཕྱིར། གཉིས་པ། ཚོར་བའི་ཕུང་པོ་
ལ༑ རྣམ་ཤེས་དྲུག་གི་འཁོར་གྱི་ཚོར་བ་དྲུག་དང་། མྱོང་བྱེད་ཀྱི་སྒོ་ནས་བཅོ་བརྒྱད་ཡོད་
དེ༑ རྩ་བ་ལས། དེ་ལས་བྱུང་བའི་ཚོར་བ་དྲུག །ནས། རྣམ་པ་དག་ནི་ཡང་བཅོ་བརྒྱད།།
ཅེས་གསུངས་པའི་ཕྱིར། གསུམ་པ། འདུ་ཤེས་ཀྱི་ཕུང་པོ་ལ། རྣམ་ཤེས་དྲུག་གི་འཁོར་
གྱི་དེ་དྲུག་སོགས་ཡོད་པ་སྔར་བཞིན་ནོ། །བཞི་པ། འདུ་བྱེད་ཀྱི་ཕུང་པོ་ལ། མཚུངས་
ལྡན་འདུ་བྱེད་ཀྱི་ཕུང་པོ་དང་། མཚུངས་ལྡན་མ་ཡིན་པའི་འདུ་བྱེད་ཀྱི་ཕུང་པོ་གཉིས། དང༌
པོ་ལ། ཚོར་འདུ་གང་རུང་མ་ཡིན་པའི་སེམས་བྱུང་ཞེ་བཞི་རྣམས་སོ། །གཉིས་པ། མཚུངས་
ལྡན་མ་ཡིན་པའི་འདུ་བྱེད་ཀྱི་ཕུང་པོ་ནི། གང་ཟག་མ་ཡིན་པའི་ལྡན་མིན་འདུ་བྱེད་ཐམས་
ཅད་དོ། །རྩ་བ་ལས། འདུ་བྱེད་ཕུང་པོ་བཞི་ལས་གཞན། །ཞེས་གསུངས་པའི་ཕྱིར། ལྔ་
པ༑ རྣམ་པར་ཤེས་པའི་ཕུང་པོ་ལ། རྣམ་ཤེས་ཀྱི་ཁམས་བདུན་ཡོད་དེ། རྩ་བ་ལས། ཁམས་
བདུན་དག་དུའང་འདོད་པ་སྟེ། །ཞེས་གསུངས་པའི་ཕྱིར།



28
༼ག༽
བྱེ་སྨྲའི་སྐབས།
གཉིས་པ། ཁམས་ལ། གཟུགས་ཁམས་ནས་ཆོས་ཁམས་གྱི་བར་ཡུལ་གྱི་ཁམས་
དྲུག །མིག་གི་དབང་པོའི་ཁམས་ནས་ཡིད་ཀྱི་དབང་བོའི་ཁམས་ཀྱི་བར་རྟེན་དབང་པོའི་
ཁམས་དྲུག །མིག་གི་རྣམ་པར་ཤེས་པའི་ཁམས་ནས། ཡིད་ཀྱི་རྣམ་པར་ཤེས་པའི་བར་
བརྟེན་པ་རྣམ་ཤེས་ཀྱི་ཁམས་དྲུག་སྟེ་ཁམས་བཅོ་བརྒྱད་ཡོད་པའི་ཕྱིར་ཏེ། རྩ་བ་ལས། དྲུག་
པའི་རྟེན་ནི་རབ་བསྒྲུབ་ཕྱིར། །ཁམས་ནི་བཅོ་བརྒྱད་དག་དུ་འདོད། །ཅེས་གསུངས་པའི་
ཕྱིར། དེ་དག་ལས་ཆོས་ཁམས་ནི་རྟེན་བཅས་ཁོ་ན་དང༌། ལྷག་མ་ཁམས་བཅུ་བདུན་པོ་
རེ་རེ་ལ་རྟེན་བཅས་ཀྱི་ཁམས་དང་རྟེན་མཚུངས་ཀྱི་ཁམས་གཉིས་གཉིས་ཡོད་པའི་ཕྱིར།
རྩ་བ་ལས། ཆོས་ཤེས་བྱ་བ་ནི། །རྟེན་པ་དང་བཅས་ལྷག་མ་ནི། །དེ་དང་མཚུངས་པ་
དག་ཀྱང་ཡིན། །ཞེས་གསུངས་པའི་ཕྱིར། རྟེན་བཅས་རྟེན་མཚུངས་ཀྱི་ཁམས་ཀྱི་ཁྱད་
པར་ཡོད་དེ། ཁམས་གང་ཞིག །རང་གི་ལས་བྱེད་པ་དེ། རྟེན་བཅས་ཀྱི་ཁམས་དང་།
ཁམས་གང་ཞིག །རང་གི་ལས་མི་བྱེད་པའི་ཁམས་དེ། རྟེན་མཚུངས་བ་ཁམས་ཡིན་པའི་
ཕྱིར། རྩ་བ་ལས། གང་ཞིག་རང་གི་ལས་མི་བྱེད། །ཅེས་གསུངས་པའི་ཕྱིར། ཡུལ་
གཟུགས་སོགས་ཀྱི་ཁམས་དྲུག་དང་། རྟེན་དབང་པོའི་ཁམས་དྲུག་དང་། བརྟེན་པ་རྣམ་
ཤེས་ཀྱི་ཁམས་རྣམས་ཀྱིས་རང་རང་གི་ལས་བྱེད་ཚུལ་མི་འདྲ་བ་རྣམས་གཞུང་ལས་ཤེས་
པར་བྱའོ། །
གསུམ་པ་སྐྱེ་མཆེད་ནི། ཡུལ་གཟུགས་སོགས་ཀྱི་སྐྱེ་མཆེད་དྲུག་དང་། ཡུལ་ཅན་
མིག་སོགས་ཀྱི་སྐྱེ་མཆེད་དྲུག་སྟེ་བཅུ་གཉིས་ཡོད་པའི་ཕྱིར་རོ། །ཕུང་ཁམས་སྐྱེ་མཆེད་
གསུམ་གྱི་སྒྲ་བཤད་ནི་རིམ་པ་བཞིན། སྤུངས་དང་སྐྱེ་སྒོ་རིགས་ཀྱི་དོན། །ཕུང་པོ་སྐྱེ་མཆེད་
ཁམས་རྣམས་ཡིན། །ཞེས་གསུངས་པ་ལྟར། དུ་མ་སྤུངས་པས་ན། ཕུང་པོ། རྣམ་ཤེས་
སྐྱེ་བའི་སྒོ་བྱེད་པས་ན། སྐྱེ་མཆེད། ཆོས་དེའི་རིགས་ཡིན་པས་ན། ཁམས་ཞེས་བརྗོད་
པའི་ཕྱིར།



བྱེ་སྨྲའི་སྐབས།
༼ག༽
29
བཞི་པ། བདེན་པ་གཉིས་ཀྱི་རྣམ་བཞག་བཤད་པ་ལ། བཅོམ་པའམ་བློས་ཆ་ཤས་
སོ་སོར་བསལ་བ་ན་རང་འཛིན་གྱིས་བློ་འདོར་དུ་རུང་བའི་ཆོས་སུ་དམིགས་པ་དེ། ཀུན་
རྫོབ་བདེན་པའི་མཚན་ཉིད། མཚན་གཞི་ནི། རྫ་བུམ་དང་། ཕྲེང་བ་ལྟ་བུ། རྫ་བུམ་ཐོ་
བས་བཅོམ་པ་ན་རྫ་བུམ་འཛིན་པའི་བློ་འདོར་བའི་ཕྱིར་དང་། ཕྲེང་བའི་རྡོག་པོ་སོ་སོར་
བསལ་བ་ན་ཕྲེང་འཛིན་གྱི་བློ་འདོར་བའི་ཕྱིར་རོ། །བཅོམ་པའང་བློས་ཆ་ཤས་སོ་སོར་
བསལ་བ་ན་རང་འཛིན་གྱི་བློ་འདོར་དུ་མི་རུང་བའི་ཆོས་སུ་དམིགས་པ་དེ། དོན་དམ་བདེན་
པའི་མཚན་ཉིད། མཚན་གཞི་ནི། རྡུལ་ཕྲན་ཕྱོགས་ཀྱི་ཆ་མེད་དང་། ཤེས་པ་སྐད་ཅིག་
ཆ་མེད་དང་། འདུས་མ་བྱས་ཀྱི་ནམ་མཁའ་དང༌། བདག་མེད་ལྟ་བུའོ། །རྣམ་ཐར་སྒོ་
གསུམ་གྱི་ཐད་དུ་འདི་ལ་དོགས་པ་ཅུང་ཟད་ཡོད། དེ་དག་ནི་རྩ་བ་ལས། གང་ལ་བཅོམ་
དང་བློ་ཡི་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་
དེ་དོན་དམ་ཡོད་གཞན་ནོ། །ཞེས་གསུངས་པའི་ཕྱིར།
ལྔ་པ། ཟག་བཅས་ཟག་མེད་ཀྱི་རྣམ་བཞག་བཤད་པ་ལ། དམིགས་པ་དང་མཚུངས་
ལྡན་གང་རུང་གི་སྒོ་ནས་ཟག་པ་རྒྱས་སུ་རུང་བའི་ཆོས་དེ། ཟག་བཅས་ཀྱི་མཚན་ཉིད། མཚན་
གཞི་ནི། སྡུག་བསྔལ་གྱི་ཕུང་པོ་ལྔ་ལྟ་བུའོ། །དམིགས་པ་དང་མཚུངས་ལྡན་གང་རུང་གི་
སྒོ་ནས་ཟག་པ་རྒྱས་སུ་མི་རུང་གི་ཆོས་དེ། ཟག་མེད་གྱི་མཚན་ཉིད། མཚན་གཞི་ནི། ལམ་
བདེན་དང་། འདུས་མ་བྱས་ནམ་མཁའ་ལྟ་བུའོ། །རྩ་བ་ལས། ལམ་མ་གཏོགས་པའི་
འདུ་བྱས་རྣམས། །ཟག་བཅས། ཞེས་དང་། ཟག་མེད་ལམ་གྱི་བདེན་པ་དང་། འདུས་
མ་བྱས་རྣམ་གསུམ་ཡང་སྟེ། །ཞེས་གསུངས་པའི་ཕྱིར། ཟག་བཅས་ལ་སྤང་བྱས་ཁྱབ་
སྟེ༑ ཚོགས་སྦྱོར་གཉིས་སྤང་བྱ་ཡིན་པའི་ཕྱིར། མཐོང་ལམ་ཟག་མེད་ཁོ་ན་དང་། སྒོམ་
ལམ་ལ་ཟག་བཅས་ཟག་མེད་གཉིས་ཡོད་པའི་ཕྱིར་ཏེ། རྩ་བ་ལས། མཐོང་བ་ཞེས་བྱ་
ཟག་པ་མེད། །ཅེས་དང་། སྒོམ་པའི་ལམ་ནི་རྣམ་གཉིས་ཏེ། །ཞེས་གསུངས་པའི་ཕྱིར།



30
༼ག༽
བྱེ་སྨྲའི་སྐབས།
དེས་ན་འཕགས་ལམ་ལ་ཟག་མེད་ཡིན་པས་ཁྱབ་ཀྱང་། འཕགས་རྒྱུད་ཀྱི་ལམ་ལ་ཟག་མེད་
ཡིན་པས་མ་ཁྱབ་སྟེ། སྒོམ་ལམ་པའི་རྒྱུད་ཀྱི་ཞི་རགས་རྣམ་པ་ཅན་གྱི་ལམ་དེ་ཟག་བཅས་
ཡིན་པའི་ཕྱིར། དེའི་ཕྱིར་ན་ཟག་བཅས་སྒོམ་ལམ་དེ། སྐྱེ་འཕགས་གང་རུང་མ་ཡིན་པའི་
ལམ་ཡིན་ནམ་དཔྱད་པར་བྱའོ། །མི་སློབ་ལའང་དེ་བཞིན་ནོ། །གཞན་ཡང་། ཟག་བཅས་
ལ་དམིགས་པའི་སྒོ་ནས་ཟག་བཅས་དང་། མཚུངས་ལྡན་གྱི་སྒོ་ནས་ཟག་བཅས་གཉིས་
ཡོད། དང་པོ་ལ་ཡང་། རང་གིས་དམིགས་པའི་སྒོ་ནས་ཟག་བཅས་དང་། རང་ལ་དམིགས་
པའི་སྒོ་ནས་ཟག་མེད་གཉིས། ཟག་བཅས་ཡིན་ན་རང་ལ་དམིགས་ནས་ཉོན་མོངས་གཞན་
རྒྱས་རུང་ཡིན་པས་ཁྱབ་པས་ན། ཚིག་བསྡུས་ནས་ཟག་བཅས་ཡིན་ན། རང་ལ་དམིགས་
པའི་སྒོ་ནས་ཟག་བཅས་ཡིན་པས་ཁྱབ་ཅེས་པའོ། །ཟག་བཅས་ཡིན་ན། རང་གིས་དམིགས་
པའི་སྒོ་ནས་ཟག་བཅས་ཡིན་པས་མ་ཁྱབ་སྟེ། ཟག་མེད་ཡུལ་ཅན་གྱི་ཕྲ་རྒྱས་དྲུག་པོ་དེ།
རང་གིས་དམིགས་པའི་སྒོ་ནས་ཟག་བཅས་མ་ཡིན་པའི་ཕྱིར། དེ་བཞིན་དུ་ཁམས་གོང་
མ་ལ་དམིགས་པའི་ཕྲ་རྒྱས་རྣམས་ཀྱང་རང་གིས་དམིགས་པའི་སྒོ་ནས་ཟག་བཅས་མ་ཡིན་
པའི་ཕྱིར་ཏེ། རྩ་བ་ལས། ཟག་མེད་གོང་མའི་ཡུལ་ཅན་མིན། །བདག་གིར་མ་བྱས་གཉེན་
པོའི་ཕྱིར། །ཞེས་གསུངས་པའི་ཕྱིར། དེས་ན་དེ་གཉིས་མཚུངས་ལྡན་གྱི་སྒོ་ནས་ཟག་བཅས་
ཡིན་ཅིང་། རང་ལ་དམིགས་པའི་སྒོ་ནས་ཀྱང་ཟག་བཅས་ཡིན་པའི་ཕྱིར་སྟེ། ཟག་བཅས་
ཡིན་པའི་ཕྱིར། ཆོས་ཐམས་ཅད་ཟག་བཅས་ཟག་མེད་གཉིས་སུ་འདུས་པ་ཡིན་སྟེ། འདུས་
མ་བྱས་ཀྱི་ཆོས་རྣམས་གང་ཟག་མེད་དང་། ལམ་བདེན་དུ་གཏོགས་པའི་འདུས་རྣམས་
ཀྱང་ཟག་མེད་ཡིན་ལ། ལམ་བདེན་དུ་མ་གཏོགས་པའི་འདུས་བྱས་ཐམས་ཅད་ཟག་བཅས་
ཡིན་པའི་ཕྱིར། རྩ་བ་ལས། ཟག་མེད་ལམ་གྱི་བདེན་པ་དང་། །འདུས་མ་བྱས་རྣམ་གསུམ་
ཡང་སྟེ། །ཞེས་དང་། ལམ་ལ་གཏོགས་པའི་འདུས་བྱས་རྣམས། །ཟག་བྱས། ཞེས་
གསུངས་པའི་ཕྱིར། ཟག་མེད་འདུས་བྱས་ལ་གཟུགས་ཡིན་པ་ཡོད་སྟེ། ལམ་བདེན་གྱི་



བྱེ་སྨྲའི་སྐབས།
༼ག༽
31
ཚོགས་པ་ན་ཡོད་པའི་ཟག་མེད་ཀྱི་བསྡོམ་པ་གཟུགས་ཡིན་པའི་ཕྱིར། སངས་རྒྱས་ཐོབ་
པ་ཟག་མེད་གསུངས་པ་དཔྱད། །ཅེས་སོ། །
དྲུག་པ། འདུས་བྱས་དང་འདུས་མ་བྱས་ཀྱི་རྣམ་བཞག་བཤད་པ་ལ། འདུས་བྱས་
ཐམས་ཅད་མི་རྟག་པ་ཡིན་ཡང་། སྐད་ཅིག་རེ་རེ་ལ་འཇིག་པའི་ངེས་པ་མེད་དེ། སྐྱེས་
ཟིན་པའི་འོག་ཏུ་གནས་པའི་བྱ་བ་དང་། དེའི་འོག་དུ་འཇིག་པའི་བྱ་བར་འཇུག་པར་འདོད་
པའི་ཕྱིར། རྩ་བ་ལས། དེ་ཆོས་བརྒྱུད་དང་གཅིག་ལ་འཇུག །ཅེས་གསུངས་པའི་ཕྱིར།
འདུས་མ་བྱས་གསུམ་འདོད་པ་ནི། རྫས་གྲུབ་ཁྱད་པར་བའི་དབང་དུ་བྱས་པ་ཡིན་གྱི། འདུས་
མ་བྱས་ཡིན་ན། འགོག་པ་གཉིས་དང་ནམ་མཁའ་གསུམ་པོ་གང་རུང་ཡིན་པས་མ་ཁྱབ་
པའི་ཕྱིར་སྟེ། ཡོད་པ་དང་ཤེས་བྱ་དང་དངོས་པོ་རྣམས་དེ་གསུམ་པོ་གང་རུང་མ་ཡིན་
པའི་ཕྱིར་རོ། །དེ་གསུམ་རྫས་གྲུབ་ཁྱད་པར་བ་ཡིན་ཚུལ་ནི། ནམ་མཁའ་རླུང་རྟེན་པའི་
དོན་བྱེད་ནུས་པ་དང་། སོ་སོར་བརྟགས་འགོག་སྤང་བྱ་སྤངས་པའི་དོན་བྱེད་ནུས་པ་དང་།
སོ་སོར་རྟགས་མིན་གྱི་འགོག་པ་སྤང་བྱ་སྐྱེ་བ་གཏན་དུ་གེགས་བྱེད་པའི་དོན་བྱེད་ནུས་པ་
ཡིན་པ་རྣམས་ཀྱིས་རིམ་བཞིན་རྫས་གྲུབ་ཁྱད་པར་བར་གྲུབ་པོ། །
བདུན་པ། གཞི་ལྔ་ནི། སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི། འཁོར་
སེམས་བྱུང་གི་གཞི། ལྡན་པ་མ་ཡིན་པའི་འདུ་བྱེད་ཀྱི་གཞི། འདུས་མ་བྱས་ཀྱི་གཞི་དང་
ལྔ༑ དང་པོ་ལ། ཕྱི་ནང་གི་གཟུགས་ཐམས་ཅད་དང་། གཉིས་པ་ལ། སེམས་བཅུ་གཉིས་
སམ་ཉི་ཤུ་ཡོད་དེ། རྩ་བ་ལས། བཅུ་གཉིས་དེ་དག་ཉི་ཤུར་ཡང་། །ཞེས་དང་། གསུམ་
པ་ལ། སེམས་ཀྱི་ས་མང་བཅུ། དགེ་བའི་ས་མང་བཅུ། ཉོན་མོངས་ཆུང་ངུའི་ས་མང་
བཅུ། ཉོན་མོངས་ཆེན་པོའི་ས་མང་དྲུག །མི་དགེ་བའི་ས་པ་གཉིས། མ་ངེས་པའི་ས་པ་
བརྒྱད་དང་ཞེ་དྲུག་ཡོད་དེ། རྩ་བ་ལས། ཚོར་དང་སེམས་པ་འདུ་ཤེས་དང་། །ཞེས་པ་
ནས། ཉོན་མོངས་ཆུང་ངུའི་ས་པ་རྣམས། །ཞེས་སོགས་དང་། ལུགས་འདིར་སེམས་



a2
༼ག༽
བྱེ་སྨྲའི་སྐབས།
བྱུང་ཐམས་ཅད་རྫས་ཡོད་དུ་འདོད་དོ། །བཞི་པ་ལ། ལྡན་མིན་འདུ་བྱེད་བདུན་སོགས་
ཡོད་དེ། རྩ་བ་ལས། ཐོབ་དང་མ་ཐོབ་སྐལ་མཉམ་དང་། །ཞེས་པ་ནས། མིང་གི་ཚོགས་
ལ་སོགས་པ་ཡང་། །ཞེས་སོགས་ལྟར་རོ། །ལྔ་པ་ལ། འདུས་མ་བྱས་རྫས་གྲུབ་ཁྱད་
པར་བ་གསུམ་དང་། ཡུལ་དབུས་ཀྱི་བྱེ་བྲག་སྨྲ་བ་རྣམས་དེ་བཞིན་ཉིད་ཀྱང་དེར་འདོད་
ལ༑ སྡུག་བདེན་གྱི་སྟོང་བདག་མེད་གཉིས་ཀྱང་འདུས་མ་བྱས་ཡིན་དགོས་སྟེ། དེ་གཉིས་
འདུས་བྱས་ཡིན་ན་འདུས་བྱས་ཀྱི་མཚན་མ་བཅུ་དང་ལྡན་དགོས་ལ། དེ་ལྟ་ན་དེ་གཉིས་
རྟོགས་པའི་ཏིང་ངེ་འཛིན་སྟོང་ཉིད་རྣམ་ཐར་མ་ཡིན་པར་ཐལ་བའི་ཕྱིར། རྩ་བ་ལས། མཚན་
མེད་ཞི་བའི་རྣམ་པ་དང་། །སྟོང་ཉིད་བདག་མེད་སྟོང་ཉིད་དུ། །འཇུག་པའོ་སྨོན་པ་མེད་
པ་དང་། །དེ་ལས་གཞན་བདེན་རྣམ་པ་ཅན། །ཞེས་གསུངས་པའི་ཕྱིར། དཔྱད།
བརྒྱད་པ། དབང་ཤེས་ཀྱི་རྣམ་པ་མི་འདོད་པའི་ཚུལ་ནི། རིགས་ལྡན་གྲགས་པས།
དབང་སྐྱེས་བློ་ནི་རྣམ་མེད་ཀྱི། །ཕྲ་རགས་བསགས་པ་དངོས་སུ་རིག །ཅེས་དང་། འཇམ་
དཔལ་ཞལ་ལུང་ལས། ཕྲ་རབ་རྡུལ་ལས་གྲུབ་པ་ནི། །བློ་ཡི་རྣམ་པ་མེད་པ་རུ། །ཁ་ཆེ་
བྱེ་བྲག་སྨྲ་བས་རྟོགས། །ཞེས་གསུངས་པ་ལྟར། དབང་ཤེས་ཀྱི་ཡུལ་རྣམ་མེད་རྗེན་ཆེར་
གྱིས་དངོས་སུ་གཟུང་བར་འདོད་དེ། ཤེས་པ་ཡིན་ཀྱང་རྟོག་པ་ལྟ་བུ་གཅོད་ཆེད་དུ། དབང་
སྐྱེས་ཏེ་དབང་ཤེས་སྨོས་ལ། མདོ་སྡེ་པ་ལྟར། འདྲ་རྣམ་གྱིས་བར་ཆོད་པར་མི་འདོད་
སྙམ་ནས་རྣམ་མེད་དང་དངོས་སུ་ཞེས་སྨོས་ལ་རྡུལ་ཕྲ་རབ་ཡང་དངོས་སུ་རིག་ལ། འོ་
ན༑ དེ་དབང་པོའི་ཡུལ་ལས་མ་འདས་སམ་སྙམ་ན། རྡུལ་ཕྲ་རབ་རེ་རེ་བ་དབང་པོའི་
ཡུལ་ལས་འདས་ཀྱང་། རིགས་མཐུན་བསགས་པའམ་འདུས་པ་དེ་ལྟར་མིན་ཏེ། རྒྱང་
རིང་པོ་ནས་སྐྲ་ཉག་རེ་རེ་བ་མི་དམིགས་ཀྱང་། མང་པོ་འདུས་ན་རིག་པས་སོ་སྙམ་ནས་
ཕྲ་རབ་བསགས་པ་ཞེས་སྨོས་པ་ཡིན་པའི་ཕྱིར་ཏེ། དེ་གཤེགས་གཞུང་གི་རབ་བྱེད་ལས།
རྣམ་པ་མེད་པས་དབང་སྐྱེས་བློ། །རྡུལ་ཕྲན་བསགས་པས་དངོས་སུ་རིག །ཅེས་དང་།



བྱེ་སྨྲའི་སྐབས།
༼ག༽
3s
ཀུན་བཏུས་ལས། མིག་ལས་བློ་སྐྱེས་རྣམ་མེད་ཅིང་། །མངོན་སུམ་རིག་པ་རྡུལ་གྱི་ཚོགས།།
ཞེས་དང་། དེ་གཉིས་ཀྱི་འགྲེལ་པར་ཡང་དེ་བཞིན་གསུངས་སོ། །དཔེར་ན། སྔོན་འཛིན་
མིག་ཤེས་ལ་སྔོན་པོ་སྣང་བ་སྔོན་པོའི་འདྲ་རྣམ་དང་། མདོ་སྡེ་པས་མིག་ཤེས་ལ་དེ་དངོས་
སུ་སྣང་བས་སྔོན་པོ་སྣང་བར་འཇོག་ལ། བྱེ་བྲག་སྨྲ་བས་མིག་ཤེས་ལ་དེ་དངོས་སུ་སྣང་
ན་སྔོན་པོ་དངོས་སུ་མི་སྣང་བར་འདོད་པ་ཡིན་ནམ། ཡང་ན། རྟོག་པ་ལ་ཡུལ་རང་མཚན་
པ་དངོས་སུ་མི་སྣང་ཡང་། ཡུལ་དེའི་དོན་སྤྱི་ཤར་བས་ཡུལ་དེ་དངོས་སུ་སྣང་བར་འཇོག་
པ་བཞིན་ཐལ་བར་བསམ་མམ། འཇུག་འགྲེལ་ལས། དེ་དང་འདྲ་བའི་རྣམ་པ་འཇལ་བ་
ན་དེ་འཇལ་བའི་ཐ་སྙད་བཏགས་པར་བཤད་པས་སོ། །ཞེས་གསུངས་པ་ཡིན་ནམ་སྙམ་
སྟེ༑ མདོ་སྡེ་པ་ཡན་གྱི་གྲུབ་མཐའ་སྨྲ་བ་ཐམས་ཅད་ཀྱིས་རྣམ་པ་ཁས་ལེན་པས་རྣམ་པའི་
འཇོག་ཚུལ་ཤིན་ཏུ་གལ་ཆེན་པོ་ཡིན་ནོ། །མངོན་རྟོགས་རྒྱན་སྐབས་བཞི་པ་སོགས་ལས་
ཤེས་པར་བྱའོ། །
དགུ་པ། དགག་སྒྲུབ་ཀྱི་རྣམ་བཞག་བཤད་པ་ལ། དགག་སྒྲུབ་གཉིས་ཁས་ལེན་
ཀྱང་། མེད་དགག་ཁས་མི་ལེན་ཏེ། དགག་པ་ཡིན་ན་མ་ཡིན་དགག་ཡིན་པས་ཁྱབ་པར་
འདོད་པའི་ཕྱིར། ཁ་ཆེའི་བྱེ་བྲག་སྨྲ་བ་རྣམས་མདོ་སྡེ་པ་དང་མཐུན་པར་ལས་འབྲས་ཀྱི་
འབྲེལ་བའི་རྟེན་དུ། རྣམ་ཤེས་ཀྱི་རྒྱུན་ཁས་ལེན་ཅིང་། དེ་མ་གཏོགས་པའི་བྱེ་བྲག་སྨྲ་བ་
རྣམས་ལས་འབྲས་ཀྱི་འབྲེལ་བའི་རྟེན་ལ། འགའ་ཞིག་གིས་ཐོབ་པ་དང་། འགའ་ཞིག་
གིས་བུ་ལོན་གྱི་དཔང་རྒྱ་དང་འདྲ་བའི་ཆུད་མི་ཟ་བ་ཞེས་པ་ལྡན་མིན་འདུ་བྱེད་ཡིན་པ་ཞིག་
ཁས་ལེན་ལ། ཐལ་འགྱུར་བ་དང་འདི་གཉིས་ཀའི་ལུགས་ལ་ལུས་ངག་གི་ལས་གཟུགས་
''ཅན་དུ་འདོད་དོ། །རྫས་བཏགས་གཉིས་ཀྱང་འདོད་ལ། དེ་གཉིས་ཀྱི་ཁྱད་པར་གཙོ་ཆེར་
“དོན་དམ་དུ་གྲུབ་པ་བཏགས་ཡོད་ཡིན་པའི་ཁྱད་པར་བྱེད་ལ། རྫས་གྲུབ་ནི་ཆོས་དེ་ལས་
༡ གཞན་རང་དབང་བ་རེ་མེད་ན་འཇོག་མི་ཤེས་པས་ཐམས་ཅད་རྫས་སུ་གྲུབ་པར་འདོད་དོ།།



34
༼ག༽
བྱེ་སྨྲའི་སྐབས།
ཞེས་གྲུབ་མཐའ་ཆེན་མོ་ལས་གསུངས་པའི་ཕྱིར།
བཅུ་པ། རྒྱུ་འབྲས་ཀྱི་འདོད་ཚུལ་བཤད་པ་ལ། རྒྱུ་ལ་དྲུག་དང་། འབྲས་བུ་ལ་
ལྔ༔ དང་པོ་ནི། རྩ་བ་ལས། བྱེད་རྒྱུ་ལྷ་ཅིག་བྱུང་བ་དང་། །སྐལ་མཉམ་མཚུངས་པར་
ལྡན་པ་དང་། །ཀུན་ཏུ་འགྲོ་དང་རྣམ་སྨིན་དང་། །རྒྱུ་ནི་རྣམ་པ་དྲུག་ཏུ་འདོད། །ཅེས་
གསུངས་པའི་ཕྱིར། བྱེད་རྒྱུ། ལྷན་ཅིག་འབྱུང་བའི་རྒྱུ། སྐལ་མཉམ་གྱི་རྒྱུ། མཚུངས་
ལྡན་གྱི་རྒྱུ། ཀུན་འགྲོའི་རྒྱུ། རྣམ་སྨིན་གྱི་རྒྱུ་སྟེ་དྲུག་ལས། དང་པོ་ནི། རྩ་བ་ལས། རང་
ལས་གཞན་པ་བྱེད་རྒྱུའི་རྒྱུ། །ཞེས་དང་། གཉིས་པ་ནི། ལྷ་ཅིག་འབྱུང་གང་ཕན་ཚུན་
འབྲས། །འབྱུང་བཞིན་སེམས་ཀྱི་རྗེས་འཇུག་དང༌། །སེམས་དང་མཚན་ཉིད་མཚན་གཞི་
བཞིན། །ཞེས་དང་། གསུམ་པ་ནི། སྐལ་མཉམ་རྒྱུ་ནི་འདྲ་བ་འོ། །ཞེས་དང་། བཞི་པ་
ནི༑ མཚུངས་ལྡན་རྒྱུ་ནི་སེམས་དག་དང་། །སེམས་བྱུང་རྟེན་མཚུངས་ཅན་རྣམས་སོ།།
ཞེས་དང་། ལྔ་པ་ནི། ཀུན་འགྲོའི་ཞེས་བྱ་ཉོན་མོངས་ཅན། །རྣམས་ཀྱི་རང་ས་ཀུན་འགྲོ་
ལྔ༑ ༑ཞེས་དང་། དྲུག་པ་ནི། རྣམ་སྨིན་རྒྱུ་ནི་མི་དགེ་དང༌། །དགེ་བ་ཟག་བཅས་རྣམས་
ཁོ་ན། །ཞེས་གསུངས་པའི་ཕྱིར། གཉིས་པ། འབྲས་བུ་ལྔ་ནི། རྣམ་སྨིན་གྱི་འབྲས་བུ།
རྒྱུ་མཐུན་གྱི་འབྲས་བུ། བྲལ་བའི་འབྲས་བུ། སྐྱེས་བུ་བྱེད་འབྲས། བདག་པོའི་འབྲས་བུ་
དང་ལྔ། རྩ་བ་ལས། རྣམ་སྨིན་ལུང་དུ་མ་བསྟན་ཆོས། །སེམས་ཅན་བརྗོད་ལུང་བསྟན་
ཕྱིས་འབྱུང༌། །རྒྱུ་མཐུན་རྒྱུ་དང་འདྲ་བའོ། །བྲལ་བ་བློ་ཡིས་ཟད་པའོ། །གང་གི་སྟོབས་
ཀྱིས་གང་སྐྱེས་པའི། །འབྲས་དེ་སྐྱེས་བུ་བྱེད་ལས་སྐྱེས། །སྔོན་བྱུང་མ་ཡིན་འདུས་བྱས་
ནི༑ ༑འདུས་བྱས་ཁོ་ནས་བདག་པོའི་འབྲས། །ཞེས་གསུངས་པའི་ཕྱིར།
གཉིས་པ། ཡུལ་ཅན་གྱི་འདོད་ཚུལ་ལ། གང་ཟག་དང་། ཤེས་པ་དང་། རྗོད་
བྱེད་ཀྱི་སྒྲ་འདོད་པའི་ཚུལ་གསུམ། དང་པོ་ནི། རང་གི་གདགས་གཞི་ཕུང་པོ་བཞིའམ་
ལྔ་པོ་གང་རུང་ལ་བརྟེན་ནས་བཏགས་པའི་སྐྱེ་བུ། གང་ཟག་གི་མཚན་ཉིད། རྩ་བ་ལས།



བྱེ་སྨྲའི་སྐབས།
༼ག༽
35
དམྱལ་བ་ཡི་དྭགས་དུད་འགྲོ་དང་། །མི་རྣམས་དང་ནི་ལྷ། ཞེས་གསུངས་པ་ལྟར། དམྱལ་
བ་དང་། ཡི་དྭགས་དང༌། དུད་འགྲོ་དང་། མི་དང་། ལྷའོ། ལྷ་མ་ཡིན་དེ་ལྷ་དང་དུད་
འགྲོ་ཅི་རིགས་པར་བསྡུས་ནས་འགྲོ་བ་ལྔ་བཤད་པ་ཡིན་ཏེ། རྩ་བ་ལས། དེར་ནི་དམྱལ་
སོགས་འགྲོ་བ་ལྔ། །ཞེས་གསུངས་པའི་ཕྱིར། འགྲོ་བ་ལྔ་པོ་དེ་དག །མངལ་སྐྱེས་དང་།
དྲོད་གཤེར་སྐྱེས་དང་། རྫུས་སྐྱེས་དང་། སྒོང་སྐྱེས་ཏེ་སྐྱེས་གནས་བཞིར་བསྡུས་པ་ཡིན་
ཏེ༑ རྩ་བ་ལས། དེར་ནི་སྒོ་ང་ལས་སྐྱེས་སོགས། །སེམས་ཅན་སྐྱེ་གནས་བཞི་དག་ཏུ།།
ཞེས་དང་། སྐྱེས་གནས་བཞི་པོ་དེ་དག་འགྲོ་བ་ལྔར་མ་བསྡུས་ཏེ། གང་མ་བསྡུས་ཞེ་ན།
སྲིད་པ་བར་མའོ། །རྩ་བ་ལས། བགྲོད་པའི་ཡུལ་དུ་མ་ཕྱིན་ཕྱིར། །སྲིད་པ་བར་མ་བྱུང་
བ་མིན། །ཞེས་གསུངས་པའི་ཕྱིར། པར་འགའ་ཞིག་དུ། སྲིད་པ་བར་མ་འགྲོ་མ་གཏོགས།།
ཞེས་པའང་ཡོད། གང་ཟག་གི་མཚན་གཞི་འདོད་ཚུལ་ལ། གདགས་གཞི་ཕུང་པོ་ལྔའི་
ཚོགས་ཙམ་གང་ཟག་གི་མཚན་གཞིར་འདོད་པ་དང་། མང་པོས་བཀུར་བ་ཁ་ཅིག་གིས།
ཕུང་པོ་ལྔ་ཆར་གང་ཟག་གི་མཚན་གཞིར་འདོད་པ་དང་། སྲུང་བ་པས། སེམས་གཅིག་
བུ་གང་ཟག་གི་མཚན་གཞིར་འདོད་པའི་ཕྱིར། དབུ་མ་ལ་འཇུག་པ་ལས། ཕུང་པོ་ལས་
གཞན་བདག་གྲུབ་མེད་པའི་ཕྱིར། །བདག་ལྟའི་དམིགས་པ་ཕུང་པོ་ཁོ་ནའོ། །ཁ་ཅིག་བདག་
ལྟའི་རྟེན་དུ་ཕུང་པོ་ནི། །ལྔ་ཆར་ཡང་འདོད་ཁ་ཅིག་སེམས་གཅིག་འདོད། །ཅེས་གསུངས་
པའི་ཕྱིར།
གཉིས་པ། ཤེས་པ་ལ་ཚད་མ་དང་། ཚད་མིན་གྱི་ཤེས་པ་གཉིས། དང་པོ་ལ།
མངོན་སུམ་གྱི་ཚད་མ་དང་། རྗེས་སུ་དཔག་པའི་ཚད་མ་གཉིས། དང་པོ་ལ། དབང་
''ལོའི་མངོན་སུམ་དང་། ཡིད་ཀྱི་མངོན་སུམ་དང་། རྣལ་འབྱོར་མངོན་སུམ་ཚད་མ་གསུམ་
ཡོད་ཅིང་། རང་རིག་མངོན་སུམ་ཁས་མི་ལེན་ནོ། །དབང་པོའི་མངོན་སུམ་གྱི་ཚད་མ་
ལ་ཤེས་པས་མ་ཁྱབ་སྟེ། མིག་དབང་གཟུགས་ཅན་པ་དེ། བེམ་པོ་ལྟ་བ་ཚད་མ་གསུམ་



36
༼ག༽
བྱེ་སྨྲའི་སྐབས།
ཀའི་གཞི་མཐུན་ཡིན་པའི་ཕྱིར། དབང་པོའི་ཤེས་པས་ཡུལ་རྣམ་མེད་རྗེན་ཆེར་དུ་གཞལ་
ཞིང་། རྟེན་བཅས་ཀྱི་མིག་དབང་གིས་གཟུགས་མཐོང་བར་འདོད་པའི་ཕྱིར། གལ་ཏེ་
རྣམ་ཤེས་ཁོ་ནས་གཟུགས་མཐོང་ན། རྩིག་པ་ལ་སོགས་པས་བར་དུ་ཆོད་པའི་གཟུགས་
ཀྱང་མཐོང་བར་འགྱུར་རོ། །ཞེས་ཟེར་རོ། །རྩ་བ་ལས། གང་ཕྱིར་བར་དུ་ཆོད་པ་ཡི།།
གཟུགས་ནི་མཐོང་བ་མིན་ཕྱིར་ལོ། །ཞེས་གསུངས་པའི་ཕྱིར། གཉིས་པ། ཚད་མིན་གྱི་
ཤེས་པ་ལ་ལོག་ཤེས་སོགས་འདོད་ཅིང་། སེམས་དང་སེམས་བྱུང་གཉིས་རྫས་ཐ་དད་དུ་
འདོད་དོ། །
གསུམ་པ། སྤྱིར་སྒྲ་ལ་དབྱེ་ན། ཟིན་པའི་འབྱུང་བ་ལས་གྱུར་པའི་སྒྲ་དང་། མ་
ཟིན་པའི་འབྱུང་བ་ལས་གྱུར་པའི་སྒྲ་གཉིས། དང་པོ་ནི། སྐྱེས་བུའི་ངག་དུ་གྱུར་པའི་སྒྲ་
ལྟ་བུ། གཉིས་པ་ནི། ཆུ་སྒྲ་ལྟ་བུ། ཟིན་པའི་འབྱུང་བ་ལས་གྱུར་པའི་སྒྲ་དང་། མ་ཟིན་
པའི་འབྱུང་བ་ལས་གྱུར་པའི་སྒྲ་གཉིས་པོ་རེ་རེ་ལ། སེམས་ཅན་ལ་སྟོན་མི་སྟོན་པའི་སྒྲ་
གཉིས་གཉིས་ཡོད་ལ། སེམས་ཅན་དུ་སྟོན་པའི་སྒྲ་དང༌། ངག་གི་རྣམ་པར་རིག་བྱེད་ཀྱི་
སྒྲ་དང་། རྗོད་བྱེད་ཀྱི་སྒྲ་གསུམ་དོན་གཅིག །སེམས་ཅན་དུ་མི་སྟོན་པའི་སྒྲ་དང་། ངག་
གི་རྣམ་པར་རིག་བྱེད་མ་ཡིན་པའི་སྒྲ་དང་། རྗོད་བྱེད་ཀྱི་སྒྲ་མ་ཡིན་པའི་སྒྲ་གསུམ་དོན་
གཅིག །ཀུན་བཏུས་ལས། རྔ་རྡུང་བའི་སྒྲ་ལ་ཟིན་པའི་འབྱུང་བ་ལས་གྱུར་པའི་སྒྲ་དང་།
མ་ཟིན་པའི་འབྱུང་བ་ལས་གྱུར་པའི་སྒྲ་གཉིས་ཡོད་པར་བཤད་པ་ལུགས་འདིར་བཀག་ཅིང་།
གླིང་བུ་འབུད་པའི་སྒྲ་དེ། ཟིན་པའི་འབྱུང་བ་ལས་གྱུར་པའི་སེམས་ཅན་ལ་མི་སྟོན་པའི་
སྙན་པའི་སྒྲ་ཡིན་པར་གསུངས་པ་དཔྱད། བཀའ་དང་བསྟན་བཅོས་གཉིས་མིང་ཚིག་ཡི་
གེ་འདུས་པའི་བདག་ཉིད་སྒྲ་སྤྱི་ལྡན་མིན་འདུ་བྱེད་དུ་ཁས་ལེན་པས། ལུགས་འདི་ལ་བེམ་
པོ་དང་ལྡན་མིན་འདུ་བྱེད་གཉིས་མི་འགལ་ལམ་སྙམ་མོ། །
གཉིས་པ། ལམ་གྱི་རྣམ་བཞག་བཤད་པ་ལ། ལམ་གྱི་དམིགས་པ་དང་། ལམ་



བྱེ་སྨྲའི་སྐབས།
༼ག༽
37
གྱི་སྤང་བྱ་དང་། ལམ་གྱི་རང་བཞིན་དང་གསུམ། དང་པོ་ནི། བདེན་པ་བཞིའི་ཁྱད་
ཆོས་མི་རྟག་སོགས་བཅུ་དྲུག་ལྟ་བུ། རྩ་བ་ལས། དྲི་མེད་བཅུ་དྲུག་གཞན་རྣམ་མེད། །ཅེས་
སོ༑ ༑གཉིས་པ་ནི། ཟག་བཅས་ཐམས་ཅད་སྤང་བྱ་ཡིན་མོད། དངོས་སྐལ་གྱི་སྤང་བྱ་
ལ༔ ཉོན་མོངས་ཅན་དང་། ཉོན་མོངས་ཅན་མ་ཡིན་པའི་མི་ཤེས་པའི་མུན་པ་གཉིས་ཡོད།
རྩ་བ་ལས། གང་ཞིག་ཀུན་ལ་མུན་པ། ཞེས་སོ། །ཉོན་མོངས་ཅན་གྱི་མུན་པ་ལ། ཕྲ་
རྒྱས་དགུ་བཅུ་གོ་བརྒྱད་ཡོད་དེ། རྩ་བ་ལས། དེ་དག་བཅུ་དང་བདུན་བདུན་བརྒྱད། །ཞེས་
པ་ནས། དེ་ལྟར་དགུ་བཅུ་བརྒྱད་དུ་འདོད། །ཅེས་སོ། །ཉོན་མོངས་ཅན་མ་ཡིན་པའི་
མུན་པ་ལ་མི་ཤེས་པ་བཞི་ལྟ་བུ་སྟེ། དཔེར་ན། སངས་རྒྱས་ཀྱི་ཟག་མེད་ཀྱི་ཕུང་པོ་ལྔ་ངོ་
བོ་ཕྲ་བའི་རྒྱུ་མཚན་གྱིས། སོ་སོ་སྐྱེ་བོས་མི་ཤེས་པ་དང་། དགའ་ལྡན་ཡིད་དགའ་ཆོས་
འཛིན་གྱི་དབྱིབས་བཀོད་ཀྱི་ཁྱད་པར་སོགས་འདིར་གནས་པའི་ཕལ་པས་མི་ཤེས་པ་དང་།
སྟོན་པ་འདིའི་བསྟན་པ་ནུབ་ནས་མི་ལོ་དུང་ཕྱུར་ཞེ་ལྔ་ལོངས་པའི་རྗེས་ལ། ཞྭ་དམར་ལམ་
རིམ་དུ་གསལ། རྗེ་བཙུན་བྱམས་པ་མགོན་པོས་ལོ་ཁྲི་ཕྲག་དྲུག་ལ་ཆོས་ཀྱི་འཁོར་ལོ་བསྐོར་
བར་མཛད་པའི་སྐབས་སུ་རྒྱ་གར་རྡོ་རྗེའི་གདན་སོགས་ཀྱི་དབྱིབས་བཀོད་སོགས་ཀྱི་ཁྱད་
པར། དེ་རིང་དུས་ཀྱི་སོ་སྐྱེ་ཕལ་པས་མི་ཤེས་པ་དང་། དབྱེ་བ་མཐའ་ཡས་པས་མི་ཤེས་
པ་ནི། གཞུང་ལུགས་ལ་མ་སྦྱངས་པ་རྣམས་ཀྱི་འགྲེལ་རྐང་བརྒྱ་རྩ་བརྒྱད་མི་ཤེས་པ་དང་།
སངས་རྒྱས་ཀྱི་སའི་ཡེ་ཤེས་སྡེ་ཚན་ཉེར་གཅིག་དང་། མཚན་སུམ་ཅུ་རྩ་གཉིས་དང་། དཔེ་
བྱད་བརྒྱད་བཅུ་མི་ཤེས་པ་ལྟ་བུ། ངས་ནི་འདི་ཡི་ཐར་པ་ཡི། །ས་བོན་ཤིན་ཏུ་ཕྲ་བ་དག།
ཚོན་ནམ་རྡོ་ཡི་གསེབ་ན་གསེར། །བག་ལ་ཞ་བའི་ཚུལ་དུ་གཟིགས། །ཞེས་གསུངས་པ་
ལྟ་བུ་རྣམས་སོ། །སྤང་བྱ་སྤངས་པའི་ཚུལ་ལ། ཐོབ་པ་ཆད་པའི་ཚུལ་གྱིས་སྤངས་པ་དང་།
ཆགས་བྲལ་གྱིས་སྤངས་པ་གཉིས་ཡོད། དཔེར་ན། དགྲ་བཅོམ་པའི་འབྲས་བུ་ཐོབ་པའི་
ཚེ༑ རང་རྒྱུད་ཀྱི་ཉོན་མོངས་རྣམས་ཐོབ་པ་ཆད་པའི་ཚུལ་གྱིས་སྤངས་པ་དང་། གཞན་



38
༼ག༽
བྱེ་སྨྲའི་སྐབས།
རྒྱུད་ཀྱི་ཉོན་མོངས་རྣམས་འདུན་པའི་འདོད་ཆགས་དང་བྲལ་བའི་ཚུལ་གྱིས་སྤངས་པ་ལྟ་
བུའོ། །སྤངས་ཚུལ་འདི་ནི་སྤང་ལྡན་ཁས་ལེན་པའི་ལུགས་གཞིར་བཞག་གོ །
གསུམ་པ། ལམ་གྱི་རང་བཞིན་ནི། ཐར་པའི་གོ་འཕང་དུ་བགྲོད་པར་བྱེད་པ་ཡིན་
པས་ན་ལམ་ཞེས་བྱའོ། །ལམ་ལ་དབྱེ་ན། ཉན་ཐོས་ཀྱི་ལམ་དང་། རང་རྒྱལ་གྱི་ལམ་
དང་། ཐེག་ཆེན་གྱི་ལམ་དང་གསུམ། དང་པོ། ཉན་ཐོས་ཀྱི་ལམ་ལ། རང་ཡིན་གྱི་
ཚོགས་ལམ་དང་། སྦྱོར་ལམ་དང་། མཐོང་ལམ་དང་། སྒོམ་ལམ་དང་། མི་སློབ་ལམ་
སྟེ་ལྔ། དེ་བཞིན་དུ་ལམ་གོང་མ་གཞན་གཉིས་ལའང་རང་ཡིན་གྱི་ལྔ་ལྔ་སྟེ། ལམ་ལྔ་གསུམ་
བཅོ་ལྔ་ཡོད། དེ་དག་ལས་ཚོགས་སྦྱོར་གཉིས་སོ་སྐྱེའི་ལམ་དང་། གཞན་གསུམ་འཕགས་
པའི་རྒྱུད་ཀྱི་ལམ་ཡིན་ལ། བཟོད་པ་བརྒྱད་བར་ཆད་མེད་ལམ་དང་། ཤེས་པ་བརྒྱད་རྣམ་
གྲོལ་ལམ་ཡིན་ཅིང༌། ཤེས་བཟོད་སྐད་ཅིག་མ་བཅུ་དྲུག་གི་དང་པོ་བཅོ་ལྔ་མཐོང་ལམ།
ལམ་རྗེས་ཤེས་སྒོམ་ལམ་ཡིན་པའི་ཕྱིར་ཏེ། རྩ་བ་ལས། དེ་ལ་སྐད་ཅིག་བཅོ་ལྔ་ནི། །མ་
མཐོང་མཐོང་ཕྱིར་མཐོང་བའི་ལམ། །ཞེས་གསུངས་པའི་ཕྱིར། ཤེས་བཟོད་སྐད་ཅིག་
མ་བཅུ་དྲུག་པོ་ལུགས་འདིར་རིམ་ཅན་ཁོ་ནར་སྐྱེས་པ་ཡིན་ནོ། །སྒོམ་ལམ་བར་ཆད་མེད་
ལམ་སྔོན་དུ་མ་སོང་བའི་སྒོམ་ལམ་རྣམ་གྲོལ་ལམ་ཡོད་པ། ལུགས་འདིའི་ཐུན་མོང་མ་ཡིན་
པའི་ཁྱད་ཆོས་སོ། །གཞན་ཡང་། རྩ་བ་ལས། ཚུལ་གནས་ཐོས་དང་བསམ་ལྡན་པས།།
སྒོམ་པ་ལ་ནི་རབ་ཏུ་སྦྱོར། །ཐོས་སོགས་ལས་བྱུང་བོ་རྣམས་ནི། །མིང་དང་གཉིས་ཀ་
དོན་ཡུལ་ཅན། །ཞེས་གསུངས་པ་ལྟར། ཐོས་པ་བསམ་པ་སྒོམ་པ་གསུམ་དང་། དེ་དག་
ལས་བྱུང་བའི་ཤེས་རབ་གསུམ་གྱིས་ཀྱང་། རིམ་པ་བཞིན་དུ་མིང་རྐྱང་པ་དང་། མིང་
དོན་གཉིས་ཀ་དང་། དོན་ཁོ་ན་ལ་འཇུག་པར་འདོད་པའང་ལུགས་འདིའི་ཐུན་མོང་མ་ཡིན་
པའོ། །དེ་བཞིན་དུ། ཞི་གནས་གྲུབ་པར་གྱུར་པ་ཡིས། །དྲན་པ་ཉེར་བཞག་སྒོམ་པར་
བྱ༑ ༑ཞེས་སོགས་ཀྱིས་ཞི་ལྷག་གཉིས་གྲུབ་ཚུལ་དང་། ཐེག་པ་གསུམ་གའི་ལམ་གྱི་སྐབས་



བྱེ་སྨྲའི་སྐབས།
༼ག༽
34
སུ་དྲན་པ་ཉེར་བཞག་སོགས་བྱང་ཆུབ་ཀྱི་ཕྱོགས་དང་མཐུན་པའི་ཆོས་སུམ་ཅུ་རྩ་བདུན་རྣམས་
དང་། བསམ་གཟུགས་བརྒྱད་དང་། མཐར་གྱིས་གནས་པའི་སྙོམས་པར་འཇུག་པ་དགུ་
དང་། ཟད་པར་བརྒྱད་དང་། ཟིལ་གྱིས་གནོན་པའི་སྐྱེ་མཆེད་སོགས་གྲུབ་ཚུལ་དང་། མིང་
གི་སྒོ་ནས་རྫས་སུ་བཅུ། ཞེས་བྱང་ཕྱོགས་སོ་བདུན་རྫས་བཅུར་བསྡུས་ཚུལ་དང་། སྡེ་
ཚན་དང་པོ་གསུམ་ནི། ལས་དང་པོ་བ་ཚོགས་ལམ་ཆུང་འབྲིང་ཆེ་གསུམ་དང་། དབང་
སྟོབས་གཉིས་དྲོད་རྩེ་དང་། བཟོད་མཆོག་གཉིས་གཉིས་དང་། ལྷག་མ་གཉིས་མཐོང་སྒོམ་
གཉིས་ལ་རིམ་བཞིན་སྦྱོར་བའི་ཕྱིར། རྩ་བ་ལས། སྡེ་ཚན་བདུན་ནི་གོ་རིམ་བཞིན། །ལས་
ནི་དང་པོ་བ་དག་དང་། །ངེས་འབྱེད་ཆ་མཐུན་རྣམས་དང་ནི། །མཐོང་དང་སྒོམ་ལ་རབ་
ཏུ་ཕྱེ། །གཉིས་ཀྱིས་མི་སློབ་ཡོངས་སུ་རྫོགས། །ཞེས་གསུངས་པའི་ཕྱིར། ཐེག་ཆེན་གྱི་
ལམ་གྱི་སྐབས་སུ་སྙིང་རྗེ་ཆེན་པོ་དང་། བྱང་ཆུབ་ཀྱི་སེམས་དང༌། ཕར་ཕྱིན་དྲུག་རྫོགས་
ཚུལ་སོགས། རྩ་བ་ལས། ཀུན་ལ་ཐམས་ཅད་སྙིང་རྗེ་ཡིས། སྦྱིན་པར་བྱེད་པ་སྦྱིན་པ་
རྫོགས། །ཆགས་བཅས་ཡན་ལག་བཅས་ཀྱང་ནི། །མི་འཁྲུགས་བཟོད་དང་ཚུལ་ཁྲིམས་
གྱིས། །སྐར་རྒྱལ་བསྟོད་པའི་བརྩོན་འགྲུས་ཀྱི། །དེ་མ་ཐག་ལ་ཏིང་འཛིན་བློའི། །ཞེས་
གསུངས་པ་སོགས་ལས་ཤེས་པར་བྱ། འདིར་མང་དོགས་ནས་དེ་ཙམ་ལས་མ་བྲིས་སོ།།
གསུམ་པ། འབྲས་བུའི་རྣམ་བཞག་བཤད་པ་ལ། རྩ་བ་ལས། དགེ་སྦྱོང་ཚུལ་ནི་
དྲི་མེད་ལམ། །འབྲས་བུ་འདུས་བྱས་འདུས་མ་བྱས། །དེ་དག་བརྒྱད་ཅུ་རྩ་དགུའོ། །གྲོལ་
ལམ་ཟད་པ་རྣམས་དང་བཅས། འབྲས་བུ་བཞི་རྣམས་བཞག་པ་ནི། །ཞེས་འདུས་བྱས་
རྣམ་གྲོལ་ལམ་བརྒྱད་ཅུ་རྩ་དགུ་དང་། འདུས་མ་བྱས་འགོག་བདེན་བརྒྱད་ཅུ་རྩ་དགུ་དང་།
རྒྱུན་ཞུགས་དང་། ཕྱིར་འོང་དང་། ཕྱི་མི་འོང་དང་། དགྲ་བཅོམ་པ་སྟེ། འབྲས་གནས་
བཞི་དང་དེ་བཞིའི་ཞུགས་པ་སྟེ། ཞུགས་གནས་བརྒྱད་དང་། དེ་དག་ལས་རྒྱུན་ཞུགས་
ནི༑ རྩ་བ་ལས། རེ་ལྟར་ཐོགས་ན་ལན་བདུན་པ། །འདུལ་བ་ག་ལ་ཤོག་གྲངས་༡༢༩ ན་རྒྱུན་



40
༼ག༽
བྱེ་སྨྲའི་སྐབས།
ཞུགས་སྲིད་པ་ལན་བདུན་པའི་མདོ་ཡོད། ས་ག་མ་ལུང་བསྟན་པའི་མདོའང་དེའོ། །འབྲས་གནས་ཕྱི་མ་གསུམ་
ཀྱི་མདོ་འང་དེ་ན་ཡོད། ཞེས་དང་། རྣམ་གསུམ་རྣམ་བཞི་ལས་གྲོལ་བ། །ཚེ་གཉིས་གསུམ་
དུ་རིགས་ནས་རིགས། །ཞེས་པ་རྣམས་དང་། ཕྱིར་མི་འོང་ནི། རྩ་བ་ལས། རྣམ་པ་
དྲུག་པ་ཟད་གྱུར་པ། །དེ་ནི་ལན་ཅིག་ཕྱིར་འོང་ཡིན། །ཞེས་དང་། ཉེས་ཆ་བདུན་དང་
བརྒྱད་ཟད་པ། །ཚེ་གཅིག་བར་ཆད་གཅིག་པ་དང་། །གསུམ་པ་ལ་ནི་ཞུགས་པའང་ཡིན།།
ཞེས་པ་རྣམས་དང་། ཕྱིར་མི་འོང་ནི། དེ་དགུ་ཟད་པ་ཕྱིར་མི་འོང་། །དེ་ནི་བར་སྐྱེས་
འདུ་བྱེད་དང་། །འདུ་བྱེད་མེད་ཡོངས་མྱ་ངན་འདའ། །གོང་དུ་འཕོ་བ་རྣམས་དེ་ནི། །ཞེས་
སོགས་དང་། དགྲ་བཅོམ་པ་ལ། མི་གཡོ་བའི་ཆོས་ཅན་གྱི་དགྲ་བཅོམ་པ་དང་། བདག་
གསོད་པའི་ཆོས་ཅན་གྱི་དགྲ་བཅོམ་པ་དང་། རྗེས་སུ་སྲུང་བའི་ཆོས་ཅན་གྱི་དགྲ་བཅོམ་
པ་དང་། རྟོགས་པའི་འོས་སུ་གྱུར་པའི་དགྲ་བཅོམ་པ་དང་། གནས་པ་ལས་གཞན་དུ་མི་
འགྱུར་བའི་ཆོས་ཅན་གྱི་དགྲ་བཅོམ་པ་དང༌། ཉམས་པའི་ཆོས་ཅན་གྱི་དགྲ་བཅོམ་པ་སྟེ།
དགྲ་བཅོམ་ལ་དྲུག་ཡོད་པ་དེ་དག་ལས། བར་པ་བཞི་རིགས་ལས་ཉམས་པ་ཡོད་ལ། ཐ་
མ་ལྔ་འབྲས་བུ་ལས་ཉམས་པ་ཡོད། དང་པོ་རིགས་དང་འབྲས་བུ་གང་ལས་ཀྱང་ཉམས་
པ་མེད་པར་འདོད་དེ། རྩ་བ་ལས། བཞི་ནི་རིགས་ལས་ལྔ་འབྲས་ལས། །ཉམས་འགྱུར་
དང་པོ་ལས་མ་ཡིན། །ཞེས་གསུངས་པའི་ཕྱིར། དགྲ་བཅོམ་པ་ཉམས་ནས་རྒྱུན་ཞུགས་
སུ་འགྱུར་བ་སྲིད་ཀྱི་དེ་ལས་མར་ལྷུང་བ་མེད་དོ། །གོང་མའི་ཉོན་མོངས་ཀྱིས་ཉམས་ན།
ཕྱིར་མི་འོང་དང་། འདོད་ཉོན་གྱིས་ཉམས་ན། ཕྱིར་འོང་དང་རྒྱུན་ཞུགས་པར་ལྷུང་བ་
ཡོད་པ། འབྲས་གནས་དང་པོ་གསུམ་བསྟན་པའི་རྩ་བ་ལ་ཞིབ་དུ་དཔྱད་ན་དཀའ་གནས་
སུ་མི་སྣང་ངོ་། །ཉན་ཐོས་ལ་དགེ་འདུན་ཉི་ཤུ་དང་། ཞུགས་གནས་བརྒྱད་ཀྱི་རྣམ་བཞག་
བརྩི་ཡང་ཅིག་ཅར་པ་ཁས་མི་ལེན་སྟེ། གཞན་དུ་ན། སྲིད་ཉོན་དགུ་པ་སྤངས་པའི་སོ་སྐྱེ་
ཡོད་པ་ཧ་ཅང་ཐལ་བར་འགྱུར་བའི་ཕྱིར། ཞུགས་གནས་བརྒྱད་པོ་གང་རུང་ལ་འཕགས་



བྱེ་སྨྲའི་སྐབས།
༼ག༽
41
བས་ཁྱབ་པར་འདོད་ཅིང་། ཐོད་བརྒལ་བ་དང་རིམ་གྱིས་པ་གཉིས་ཁས་ལེན་པ་ལ་མངོན་
པ་གོང་འོག་གཉིས་མཐུན་ནོ། །དགེ་འདུན་ཉི་ཤུ་དང་ཞུགས་གནས་བརྒྱད་པོ་དེ་དག་གི་སྤང་
རྟོགས་སྐྱེ་བ་ལེན་ཚུལ་གསུམ་གྱི་རྣམ་དབྱེ་རྣམས་ཤིན་ཏུ་གལ་ཆེན་ཡིན་པར་མ་ཟད། གོང་
མའི་ལུགས་ལ་མཚོན་བྱེད་དཔེའི་དགེ་འདུན་གྱིས་མཚོན་བྱ་དོན་གྱི་དགེ་འདུན་རྣམས་སྤངས་
རྟོགས་སྐྱེ་བ་ལེན་ཚུལ་གསུམ་གྱི་སྒོ་ནས་ཇི་ལྟར་མཚོན་པའི་ཚུལ་དང་། དེ་དག་མདོ་དང་
སྦྱར་ཚུལ་རྣམས་ཤིན་ཏུ་རྟོགས་དཀའི་གནས་ཡིན་པས། ལེགས་བཤད་གསེར་གྱི་ཕྲེང་བ་
སོགས་ལ་ཞིབ་དུ་བལྟས་ན་ཤེས་པར་འགྱུར་རོ། །ལུགས་འདིར་ཉན་ཐོས་ཀྱི་རིགས་ཅན་
རྣམས་ཀྱིས་མི་རྟག་སོགས་བཅུ་དྲུག་ཚེ་གསུམ་ལ་སོགས་པའི་བར་དུ་གོམས་པར་བྱས་ནས་
''མཐར་ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས། ཉོན་མོངས་ཅན་
གྱི་མུན་པ་རྣམས་ཐོབ་པ་ཆད་པའི་ཚུལ་གྱིས་སྤངས་པ་དང་། ཉོན་མོངས་ཅན་མ་ཡིན་པའི་
མུན་པ་རྣམས་འདོད་ཆགས་དང་བྲལ་བའི་ཚུལ་གྱིས་སྤངས་ཏེ་དགྲ་བཅོམ་པའི་འབྲས་བུ་
མངོན་དུ་བྱེད་དོ། །འབྲས་གནས་བཞིའི་དང་པོ་གསུམ་འདོད་པ་ཁོ་ན་དང་། མཐའ་མ་
དགྲ་བཅོམ་པའི་འབྲས་བུ་ཁམས་གསུམ་གར་མངོན་དུ་བྱེད་པ་ཡོད་དེ། རྩ་བ་ལས། འདོད་
པར་གསུམ་ཐོབ། །མཐའ་མ་ནི་གསུམ་དུའོ། །ཞེས་གསུངས་པའི་ཕྱིར། བསེ་རུ་ལྟ་བུའི་
རང་རྒྱལ་རྣམས་ཀྱིས་མི་རྟག་སོགས་བཅུ་དྲུག་གི་ནང་གི་གང་ཟག་རང་སྐྱ་ཐུབ་པའི་རྫས་
ཡོད་ཀྱིས་སྟོང་པ་རྟོགས་པའི་ལྟ་བ་བསོད་ནམས་ཀྱི་ཚོགས་དང་སྦྲེལ་ནས་ཚོགས་ལམ་མན་
ཆོད་དུ་བསྐལ་ཆེན་བརྒྱ་ལ་སོགས་པར་ཉམས་སུ་བླངས་ཏེ། སྦྱོར་ལམ་དྲོད་ནས་མི་སློབ་
ལམ་གྱི་བར་སྟན་ཐོག་གཅིག་ལ་མངོན་དུ་བྱེད་པའི་ཕྱིར། རྩ་བ་ལས། བསེ་རུ་བསྐལ་
༄ཆེན་བརྒྱ་ཡི་རྒྱུས། །ཞེས་གསུངས་པའི་ཕྱིར། རྩ་བ་ལས། གང་ནས་བྱང་ཆུབ་སེམས་
དཔའ་ཡིན། །ཞེས་པ་ནས། གྲངས་མེད་གསུམ་གྱི་ཐ་མར་བྱུང་། །དང་པོ་ཤཱཀྱ་ཐུབ་པ་
ཡིན། །ཞེས་གསུངས་པ་ལྟར། བྱང་ཆུབ་སེམས་དཔའི་ཚོགས་ལམ་གྱི་སྐབས་སུ་བསྐལ་



42
༼ག༽
བྱེ་སྨྲའི་སྐབས།
བ་བརྒྱར་མཚན་བཟང་གི་རྒྱུ་བསྒྲུབས་ཏེ། མདོ་རྒྱ་ཆེར་རོལ་པ་ལས། བཀྲ་ཤིས་རྩྭ་དག་
ང་ལ་མྱུར་དུ་བྱིན། །དེ་རིང་ང་ལ་རྩས་ནི་དོན་ཆེར་འགྱུར། །དཔུང་དང་བཅས་པའི་བདུད་
ནི་བཅོམ་ནས་སུ། །བྱང་ཆུབ་དམ་པ་ཞི་བ་རིག་པར་འགྱུར། །སྲིད་པ་ཐ་མའི་ཚེ་རྡོ་རྗེ་
གདན་གྱི་སྤོ་ལ་བྱང་ཆུབ་ཀྱི་ཤིང་གི་དྲུང་དུ་སྲོད་ལ་ལྷའི་བུས་བདུད་བཏུལ། གུང་ལ་རབ་
མཐའི་བསམ་གཏན་ལ་བརྟེན་ནས་མཉམ་པར་བཞག་ནས་སྦྱོར་ལམ། མཐོང་ལམ། སྒོམ་
ལམ་གསུམ་མངོན་དུ་བྱེད་པ་ཡིན་ཏེ། རྩ་བ་ལས། སྟོན་དང་བསེ་རུ་བྱང་ཆུབ་པར། །བསམ་
གཏན་མཐར་བརྟེན་གཅིག་ལ་ཀུན། །ཞེས་གསུངས་པའི་ཕྱིར། དེ་ནས་ཐོ་རངས་སྐྱ་རེངས་
ཤར་བ་ཙམ་ན་མི་སློབ་ལམ་མངོན་དུ་བྱེད་དོ། །མཛད་པ་བཅུ་གཉིས་ལས་སྐྱེ་བ་མངོན་
པར་སྐྱེས་པ་དང་། དགའ་ལྡན་གནས་ནས་འཕོ་བ་དང་། ལྷུམས་སུ་ཞུགས་དང་བལྟམས་
པ་དང་། བཟོ་ཡི་གནས་ལ་མཁས་པ་དང༌། བཙུན་མོ་འཁོར་གྱིས་རོལ་རྩེད་སོགས་ལོ་
ཉི་ཤུ་རྩ་དགུའི་བར་གྱི་མཛད་པ་རྣམས་ནི་རབ་ཏུ་མ་བྱུང་གོང་གི་མཛད་པ་ཡིན་ལ། ངེས་
པར་འབྱུང་བ་དང་། ལོ་དྲུག་དཀའ་བ་སྤྱད་པ་དང་། བྱང་ཆུབ་ཀྱི་སྙིང་པོར་ཞུགས་ཏེ་
དགུང་ལོ་སོ་ལྔ་པའི་དཔྱིད་ཐ་ས་ག་ཟླ་བའི་ཚེས་བཅོ་ལྔའི་སྲོད་ལ་ལྷའི་བུའི་བདུད་བཏུལ་བ་
ཡན་ཆད་ཀྱི་མཛད་པ་ནི་རབ་བྱུང་སོ་སྐྱེའི་མཛད་པ་དང་། དེ་ལ་ཚོགས་ལམ་པ་ཡིན་མིན་
ཅི་རིགས་ཡོད། གུང་ལ་མཉམ་པར་བཞག་པའི་ཆ་དང་པོ་སྦྱོར་ལམ་པ་ཡིན་པས་མཉམ་
བཞག་དེ་ལའང་སྐྱེ་འཕགས་གཉིས་ཀྱི་མཛད་པ་དང་། འཕགས་པའི་མཛད་པ་ལའང་ཐོ་
རངས་འཚང་རྒྱ་བར་ཉེ་བར་སྐྱ་རེངས་དང་པོ་འཆར་ཀའི་རྡོར་ཏིང་ཚུན་ཆད་སློབ་པ་དང་།
སྐྱ་རེངས་ཤར་བ་དང་དུས་མཉམ་དུ་ཟད་པ་དང་མི་སྐྱེ་བ་ཤེས་པ་ཐོབ་པ་ཡན་ཆད་སངས་
རྒྱས་ཀྱི་མཛད་པ་ཡིན་ནོ། །དེ་ནས་ཞག་ཞེ་དགུའི་བར་བདུན་ཕྲག་བདུན་རིང་མི་སྨྲ་བར་
ནགས་ཀྱི་ཚལ་དུ་བཞུགས་པའི་མཛད་པའི་རྗེས། ལྷའི་དབང་པོ་བརྒྱ་བྱིན་དང་ཚངས་པ་
ལ་སོགས་པས་བསྐུལ་ཏེ། དྲུག་པའི་ཚེས་བཞི་ནས་ཝཱ་ར་ཎཱ་སཱི་ལ་སོགས་པར་ལྔ་སྡེ་བཟང་



བྱེ་སྨྲའི་སྐབས།
༼ག༽
43
པོ་ལ་སོགས་ལ་བདེན་པ་བཞིའི་ཆོས་ཀྱི་འཁོར་ལོ་རྒྱ་ཆེར་བསྐོར་ཏེ། སྐལ་ལྡན་གྱི་གདུལ་
བྱ་རྣམས་སྨིན་གྲོལ་གྱི་ལམ་ལ་ཁྲིད་པར་མཛད་པ་སོགས་ཕན་བདེའི་འབྱུང་གནས་སངས་
རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་མཛད་དོ། །དེ་ཡང་ལུགས་འདིར་ཆོས་
འཁོར་ལ་ལུང་རྟོགས་གི་ཆོས་འཁོར་གཉིས་ཡོད་ཅིང་། ཆོས་འཁོར་དངོས་ནི་རྟོགས་པའི་
ཆོས་འཁོར་ཁོ་ན་དང་། དེ་ཡང་མཐོང་ལམ་ཁོ་ན་དགོས་སམ་སྙམ་སྟེ། །ཆོས་འཁོར་ལ་
དཔེ་དྲུག་གི་སྒོ་ནས་འཁོར་བསྒྱུར་གྱི་འཁོར་ལོ་དང་བྱེད་ལས་ཆོས་མཚུངས་པ་དགོས་པར་
མཛོད་ལས་གསུངས་པའི་ཕྱིར། རྩ་བ་ལས། ཆོས་ཀྱི་འཁོར་ལོ་མཐོང་བའི་ལམ། །མྱུར་
ཐར་འགྲོ་སོགས། ཞེས་གསུངས་པའི་ཕྱིར། དེ་ཡང་ཀུན་དགའ་བོའི་མདོ་ལས། ཆོས་ཀྱི་
ཕུང་པོ་སྟོང་ཕྲག་བརྒྱད་ཅུ་ཞིག་བཅོམ་ལྡན་འདས་ཀྱི་ཐད་ནས་བདག་གིས་བཟུང་ངོ་། །ཞེས་
གསུངས་པའི་རྗེས་སུ་འབྲངས་ངམ་སྙམ། ཆོས་ཕུང་གི་ཚད་དང་། བྱེ་བྲག་སྨྲ་བས་ཆོས་
ཕུང་བརྒྱད་ཁྲི་ལས་བཞི་སྟོང་གི་རྣམ་བཞག་ཁས་མི་ལེན་པའི་རྒྱུ་མཚན་རྣམས་འོག་དུ་འཆད་
པར་འགྱུར་རོ། །སངས་རྒྱས་ཀྱི་བཀའ་ལ་སྒྲ་ཇི་བཞིན་པས་ཁྱབ་པར་འདོད་ལ། སྔོན་
གྱི་ཉན་ཐོས་སྡེ་པ་འགའ་ཞིག་གིས་ཐེག་ཆེན་གྱི་སྡེ་སྣོད་སངས་རྒྱས་ཀྱིས་མ་གསུངས་པའི་
སྒྲུབ་བྱེད་བཅོ་བརྒྱད་སོགས་བཀོད་པ་རྟོག་གེ་འབར་བ་སོགས་སུ་བཤད་པ་རྣམས་གྲུབ་མཐའ་
ཆེན་མོར་གསལ་བ་ལས་ཤེས་པར་བྱའོ། །འདིར་མང་དོགས་ནས་མ་བྲིས་སོ། །བྱང་སེམས་
སྲིད་པ་ཐ་མ་པས་བྱང་ཆུབ་ཐོབ་པའི་གནས་ནི་འདོད་ཁམས་ཁོ་ནར་ངེས། འོག་མིན་སྟུག་
པོ་བཀོད་པའི་ཞིང་ཁམས་དང་། ལོངས་སྐུ་དང་ས་བཅུའི་ཡེ་ཤེས་དང་རྣམ་མཁྱེན་རྣམས་
ཁས་མི་ལེན་ལ། ཀུན་མཁྱེན་ཡེ་ཤེས་ཁས་ལེན་ནོ། །ཐེག་པ་གསུམ་གྱི་དགྲ་བཅོམ་པ་ཐམས་
ཚད་ལྷག་བཅས་དགྲ་བཅོམ་པར་འདོད་ལ། ལྷག་མེད་ཀྱི་ཚེ་བེམ་རིག་གི་རྒྱུན་ཆད་པར་
འདོད་པའི་ཕྱིར། དེས་ན་མཐར་ཐུག་གི་ཐེག་པ་གསུམ་དུ་འདོད་དོ། །ལྷག་མེད་མྱང་འདས་
་ཀྱི་ཐོབ་པ་ཁས་ལེན་ཅིང་། ཐོབ་པ་རྒྱུད་ཀྱིས་བསྡུས་པའི་ཆོས་ཡིན་པས་དེ་གང་དུ་ཡོད་



44
༼ག༽
མདོ་སྡེ་པའི་སྐབས།
པ་དཔྱད་པར་བྱའོ། །རྩ་བ་ལས། ཐོབ་དང་མ་ཐོབ་རང་རྒྱུད་དུ། །གཏོགས། ཞེས་སོ།།
སངས་རྒྱས་འཕགས་པས་སྡུག་ཀུན་མ་ལུས་པ་སྤངས་ཀྱང་། དེའི་རྒྱུད་ལ་སྡུག་བདེན་ཡོད་
པ་མི་འགལ་དེ། སྡུག་བདེན་ལ་དམིགས་ནས་རྒྱས་པར་འགྱུར་རུང་གི་ཉོན་མོངས་སྤངས་
པས་སྡུག་བདེན་སྤངས་པར་འཇོག་པའི་ཕྱིར། སངས་རྒྱས་ཀྱི་གཟུགས་ཕུང་ནི་བྱང་སེམས་
སྦྱོར་ལམ་པའི་ལུས་རྟེན་དང་ཚེ་གཅིག་གིས་བསྡུས་པའི་ཕྱིར། སངས་རྒྱས་དཀོན་མཆོག་
མིན་ཡང་སངས་རྒྱས་སུ་ཁས་ལེན་ལ། སངས་རྒྱས་དཀོན་མཆོག་ནི་དེའི་ཐུགས་རྒྱུད་ཀྱི་
ཟད་པ་ཤེས་པ་དང་མི་སྐྱེ་བ་ཤེས་པ་ལ་འདོད་དོ། །དེ་བཞིན་དུ་སློབ་པ་འཕགས་པ་རྣམས་
ཟག་བཅས་ཡིན་པས་དགེ་འདུན་དཀོན་མཆོག་མིན་ཡང་དགེ་འདུན་ཡིན་ལ། དགེ་འདུན་
དཀོན་མཆོག་ལ་དེའི་རྒྱུད་ཀྱི་ལམ་བདེན་འཇོག་དགོས་སོ། །ཆོས་དཀོན་མཆོག་བཞག་དུ་
ཡོད་དེ། སངས་རྒྱས་འཕགས་པ་དང་ཉན་རང་དགྲ་བཅོམ་པ་རྣམས་ཀྱི་རྒྱུད་ཀྱི་མྱང་འདས་
དང་འགོག་བདེན་རྣམས་ཆོས་དཀོན་མཆོག་ཡིན་པའི་ཕྱིར་རོ། །སངས་རྒྱས་ཆོས་དང་
དགེ་འདུན་དེ། །ཐར་པ་འདོད་པ་རྣམས་ཀྱི་སྐྱབས། །ཞེས་སོ། །
༈ ཚུལ་ཁྲིམས་རྒྱ་མཚོའི་དབུས་ན་གནས་བཅས་ཤིང་། །འབུམ་ཕྲག་འདུལ་བའི་
གཞུང་གི་གདེངས་ཀས་བརྗིད། །རྣམ་གྲོལ་ཐར་པའི་ནོར་བུ་གཙུག་ན་མཛེས། །མཆོག་
གཉིས་ཀླུ་ཡི་དབང་པོ་ལ་ཕྱག་འཚལ། །
གཉིས་པ། མདོ་སྡེ་པའི་གྲུབ་མཐའི་རྣམ་བཞག་བཤད་པ་ལ། མཚན་ཉིད། སྒྲ་
བཤད། དབྱེ་བ། འདོད་ཚུལ་དང་བཞི། དང་པོ་ནི། རང་རིག་དང་ཕྱི་དོན་གཉིས་བདེན་
ཞེན་གྱིས་ཁས་ལེན་པའི་ཆ་ནས་བཞག་པའི་ཐེག་དམན་གྱི་གྲུབ་མཐའ་སྨྲ་བ། མདོ་སྡེ་པའི་
མཚན་ཉིད། ཆ་བཞག་གིས་བསྡུས་རྒྱུ་བྱེ་བྲག་སྨྲ་བའི་མཚན་ཉིད་ཀྱི་བཅད་རྒྱུས་ཤེས་པར་
བྱའོ། །
གཉིས་པ་ནི། ཊིཀ་ཆེན་དེ་ཉིད་སྣང་བ་ལས། མདོ་སྡེའི་རྗེས་སུ་འབྲངས་ནས་



མདོ་སྡེ་པའི་སྐབས།
༼ག༽
45
གྲུབ་པའི་མཐའ་རྣམ་པར་འཇོག་པས་མདོ་སྡེ་བའི་རིགས་སོ། །ཞེས་དང་། བདེ་གཤེགས་
གཞུང་གི་རང་འགྲེལ་ལས། དེ་ལྟར་མདོ་སྡེའི་སྒོ་ནས་སྤྱོད་པའི་མདོ་སྡེ་པ་རྣམས་ཀྱིས། ཞེས་
དང་། ཡེ་ཤེས་ཀུན་བཏུས་འགྲེལ་པ་ལས། འདི་ནི་སྒོ་དྲུག་པ་དང་འཕགས་པ་བཟང་པོ་
སྤྱོད་པ་ལ་སོགས་པའི་མདོ་སྡེ་རྣམས་ཇི་ལྟ་བར་ཁས་ལེན་ཅིང་མདོ་སྡེ་དང་དེ་དག་གི་རྗེས་
སུ་འཇུག་པ་དང་ལྡན་པས་ན་མདོ་སྡེ་པ་དང་། མིང་དཔེས་སྟོན་པ་ལ་མཁས་པས་ན་དཔེ་
སྟོན་པའོ། །དཔེ་ལ་རྣམ་པ་བརྒྱུད་ཡོད། མདོ་མྱང་འདས་ཤོག་གྲངས་ ༡༨༥ གསལ།
གྲུབ་མཐའ་རྩ་བ་ལས། མདོ་སྡེ་ཚད་མར་སྨྲ་བས་མདོ་སྡེ་པ། །ཞེས་གསུངས་པའི་ཕྱིར།
མདོ་སྡེ་ཚད་མར་འཛིན་པ་ཡང་རྒྱུ་མཚན་མེད་པ་མ་ཡིན་པར་མདོ་སྡེའི་ཚིག་དོན་ཐོག་མར་
ཐོས་བསམ་གྱིས་ལེགས་པར་གཏན་ལ་དབབ་ཅིང་། སྒོམ་པས་ཉམས་སུ་བླངས་པ་ཞིག་
དགོས་ལ། དེ་ལྟར་བྱེད་པ་ཡང་ཐོས་བསམ་སྒོམ་གསུམ་གྱི་རྣམ་དབྱེ་ཤེས་པ་ལ་རག་ལས་
བས།
འདིར་ཐོས་བསམ་སྒོམ་གསུམ་གྱི་རྣམ་བཞག་ཅུང་ཟད་འཆད་པར་བྱའོ། །དེ་ཡང་
དབྱར་ཁས་བླངས་པ་བས་རྐྱང་གི་ཕན་ཡོན་དུ་བཤད་པའི་དཔེ་ལྟར་ཐོས་པ་ལ་དོན་གཉེར་
སྐྱེ་བའི་ཕྱིར། ཐོས་པའི་ཕན་ཡོན་གཞུང་རྣམས་ནས་གསུངས་པ་འགའ་རེ་འདིར་བཀོད་
པར་བྱའོ། །ཐོས་པའི་ཚོམས་ལས། ཐོས་པས་ཆོས་རྣམས་ཤེས་པར་འགྱུར། །ཐོས་པས་
སྡིག་ལས་ལྡོག་པར་བྱེད། །ཐོས་པས་ཆོས་མ་ཡིན་པ་སྤོང་། །ཐོས་པས་མྱ་ངན་འདས་
པ་ཐོབ། །ཅེས་དང་། ཇི་ལྟར་ཁྱིམ་ནི་ལེགས་གཡོགས་པ། །མུན་པས་ཁེབས་པའི་ནང་
ཞུགས་ན། །གཟུགས་རྣམས་ཡོད་པར་གྱུར་ཀྱང་ནི། །མིག་ལྡན་བཞིན་དུ་མི་མཐོང་བ།།
་་དེ་བཞིན་འདི་ན་རིགས་སྐྱེས་པའི། །མི་ནི་བློ་གྲོས་ལྡན་གྱུར་ཀྱང་། །སྡིག་པ་དང་ནི་དགེ་
བའི་ཆོས། །མ་ཐོས་བར་དུ་ཤེས་མི་འགྱུར། །མིག་ལྡན་མར་མེ་ཡོད་པ་ཡིས། །གཟུགས་
''རྣམས་མཐོང་བ་ཇི་ལྟ་བར། །དེ་བཞིན་དགེ་དང་སྡིག་པའི་ཆོས། །ཐོས་པས་རྣམ་པར་



46
༼ག༽
མདོ་སྡེ་པའི་སྐབས།
ཤེས་པར་འགྱུར། །ཞེས་དང་། སྐྱེས་རབས་ལས། །གང་ཞིག་ཐོས་པས་ཡིད་ནི་དད་
གྱུར་ན། །ལེགས་པར་དགའ་ལ་བརྟན་པ་ཉིད་དུ་འགྱུར། །ཤེས་རབ་སྐྱེ་ཞིང་གཏི་མུག་
མེད་པར་འགྱུར། །རང་གི་འདི་ལ་འགྱུར་མི་འདྲ་བ་གཞན་ཞིག་ཀྱང་ཡོད། ཤེས་ཀྱང་དེ་ནི་ཉོ་བའི་
རིགས། །ཐོས་པ་གཏི་མུག་མུན་སེལ་སྒྲོན་མེ་ཡིན། །རྐུན་པོ་ལ་སོགས་མི་འཁྱེར་ནོར་
གྱི་མཆོག །ཀུན་ཏུ་རྨོངས་པའི་དགྲ་འཇོམས་མཚོན་ཆ་ཡིན། །ཐབས་ཚུལ་མན་ངག་སྟོན་
པ་གྲོགས་ཀྱི་མཆོག །ཕོངས་པར་གྱུར་ཀྱང་མི་འགྱུར་མཛའ་བོ་ཡིན། །གནོད་པ་མེད་པ་
མྱ་ངན་ནད་ཀྱི་སྨན། །ཉེས་པ་ཆེ་བའི་དཔུང་འཇོམས་དཔུང་གི་མཆོག །གྲགས་དང་དཔལ་
དང་གཏེར་གྱི་མཆོག་ཀྱང་ཡིན། །ཡ་རབས་རྣམས་དང་ཕྲད་ན་སྐྱེས་ཀྱི་མཆོག །ཚོགས་
ཀྱི་ནང་ན་མཁས་པ་མགུ་བར་འགྱུར། །ཞེས་དང་། ཐོས་པའི་རྗེས་འཇུག་སྒྲུབ་པ་སྙིང་
པོར་བྱེད། །སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། །ཞེས་གསུངས་པའི་ཐོས་
པའི་ཕན་ཡོན་རྣམས་ལ་སྙིང་ནས་མོས་པའི་སྒོ་ནས་ཐོས་བསམ་སོགས་བྱེད་པར་བྱའོ། །དེ་
དག་བཤད་པ་ལ། ཐོས་བསམ་སྒོམ་གསུམ་དུ་ཕྱེ་བའི་ཐོས་པའི་ངོ་བོ་ཡོད་དེ། སྡེ་སྣོད་
གསུམ་སོགས་ཀྱི་ཚིག་དོན་མ་ཐོས་པ་གསར་དུ་འཛིན་ཅིང་། འཛིན་པ་དང་བརྗོད་པ་དང་
བྱང་བར་ཁ་ཏོན་ལ་བརྩོན་པ་ཅི་རིགས་ཀྱི་སྒོ་ནས་གཞན་ལ་བརྟེན་དགོས་ཀྱི་རིགས་ཅན་
དེ་དེ་ཡིན་པའི་ཕྱིར། སྡེ་སྣོད་ཀྱི་ཚིག་ཤེས་པ་ལྟ་བུ་མཚན་གཞི་ཡིན་ཏེ། ཉན་ས་ལས། ཉན་
པ་ནི་དམ་པའི་ཆོས་ཉན་པ་སྟེ། དེ་ཡང་གང་ཞེ་ན། འདི་ལྟར་འདི་ན་ལ་ལ་མདོ་སྡེ་འཛིན་
པའམ། འདུལ་བ་འཛིན་པའམ། མ་མོ་འཛིན་པའམ། ཞེས་པ་ནས། མདོ་སྡེ་དང་འདུལ་
བ་དང་མ་མོ་འཛིན་པ་སྟེ། དེ་ནི་དམ་པའི་ཆོས་ཉན་པ་ཞེས་བྱའོ། །ཞེས་དང་། བྱང་ས་
ལས། དེ་ལ་ཐོས་པ་གང་ཞེ་ན། སངས་རྒྱས་ཀྱི་གསུང་རབ་ལ་མོས་པས་མདོ་སྡེ་ལ་སོགས་
པའི་ཆོས་རྣམས་ལེན་པ་དང་། འཛིན་པ་དང་ཁ་ཏོན་བྱེད་པ་ལ་མངོན་པར་བརྩོན་པ་གང་
ཡིན་པའོ། །ཞེས་གསུངས་པ་རྣམས། མངོན་རྟོགས་རྒྱན་ལས། ལེན་དང་འཛིན་པ་ལ་



མདོ་སྡེ་པའི་སྐབས།
༼ག༽
47
སོགས་པ། །ཞེས་སོགས་ཀྱི་རྗེས་སུ་འབྲངས་པས་སོ། །སྤྱན་སྔ་བློ་གྲོས་རྒྱལ་མཚན་གྱིས།
སྔོན་ཆད་བློ་ཡུལ་མ་བཟུང་བའི། །ཆོས་གང་ཐོས་ནས་བློར་བཟུང་བ། །དེ་ལ་ཐོས་པ་ཞེས་
བྱར་བཤད། །རྣ་བར་ཐོས་ཀྱང་བློར་མ་བཟུང་། །དེ་ལ་ཐོས་པའི་མིང་མི་འབྱུང་། །ཞེས་
གསུངས་པའི་ཕྱིར། ཐོས་བྱུང་གི་ངོ་བོ་ཡོད་དེ། རང་སྟོབས་ཀྱིས་བསམ་བྱུང་མ་རྙེད་
ཀྱང་། གཞན་དགེ་བའི་བཤེས་གཉེན་ནམ་ལུང་ཚད་མ་ལས་སྐྱེ་བའི་ཆོས་རྣམ་པར་འབྱེད་
པའི་བློ་གྲོས་མཚུངས་ལྡན་ཅི་རིགས་དེ། དེ་ཡིན་པའི་ཕྱིར། ཚིག་ཙམ་མམ་དོན་ངེས་པའི་
ཐོས་བྱུང་གི་ཤེས་རབ་མཚུངས་ལྡན་དང་བཅས་པ་རྣམས་མཚན་གཞི་ཡིན་ཏེ། ལེགས་
བཤད་གསེར་གྱི་ཕྲེང་བ་ལས། འདིར་གསུང་རབ་ཉན་པ་ལས་སྐྱེ་བའི་ཤེས་རབ་ཐོས་བྱུང་།
ཞེས་དང་། ལམ་རིམ་ལས། དང་པོར་གཞན་ནས་ཉན་ནས་གཞན་སྟོབས་ཀྱིས་ངེས་པར་
་བྱེད། ཞེས་དང་། དགོངས་འགྲེལ་ལས། བྱང་ཆུབ་སེམས་པའི་ཐོས་པ་ལས་བྱུང་བའི་
ཤེས་རབ་ཀྱིས་ནི་ཚིག་འབྲུ་ལ་གནས་པ། ཞེས་པ་ནས། སོ་སོར་ཡང་དག་པར་རིག་པར་
བྱེད་དོ། །ཞེས་གསུངས་པའི་ཕྱིར། ཐོས་པ་ལ་དབྱེ་ཚུལ་དུ་མ་ཡོད་དེ། ཉན་ཚུལ་གྱི་སྒོ་
ནས། ཚིག་ཉན་པ་དང་། དོན་ཉན་པ་གཉིས་དང་། ཉན་བྱའི་ཆོས་ཀྱི་སྒོ་ནས། སྡེ་སྣོད་
གསུམ་ཉན་པའི་ཐོས་པ་གསུམ་དང་། གདུལ་བྱ་རྗེས་སུ་འཛིན་པའི་ཕྱིར་དུ་རིག་པའི་གནས་
ལྔ་དང་། དབྱེ་བསྡུའི་སྒོ་ནས་གསུང་རབ་ཡན་ལག་བཅུ་གཉིས། སེམས་ཅན་གྱིས་ཉོན་
མོངས་ལ་སྤྱོད་པའི་གཉེན་པོའི་སྒོ་ནས་ཆོས་ཕུང་བརྒྱད་ཁྲི་བཞི་སྟོང་ཡོད་པ་དེ་དག་ཉན་པའི་
ཐོས་པ་རྣམས་ཡོད་པའི་ཕྱིར། དང་པོ་གྲུབ་སྟེ། ཉན་ས་ལས། ཉན་པ་དེ་ཡང་རྣམ་པ་
གཉིས་ཏེ། ཚིག་འབྲུ་ཉན་པ་དང་དོན་ཉན་པའོ། །ཞེས་གསུངས་པའི་ཕྱིར། གཉིས་པ་
གྲུབ་སྟེ། མདོ་སྡེ་རྒྱན་ལས། སྡེ་སྣོད་དག་ནི་གསུམ་མམ་གཉིས་ཀྱང་རུང་། །ཞེས་དང༌།
དེའི་འགྲེལ་བར། ཐོས་པའི་བག་ཆགས་ཀྱི་སྒོ་ནས་སོ། །ཞེས་གསུངས་པའི་ཕྱིར། གསུམ་
པ་གྲུབ་སྟེ། མདོ་སྡེ་རྒྱན་ལས། རིག་པའི་གནས་ལྔ་དག་ལ་མཁས་པར་མ་བྱས་ན། །འཕགས་



48
༼ག༽
མདོ་སྡེ་པའི་སྐབས།
མཆོག་གིས་ཀྱང་ཐམས་ཅད་མཁྱེན་ཉིད་ཐོབ་མི་འགྱུར། །དེ་བས་གཞན་དག་ཚར་བཅད་
རྗེས་སུ་འཛིན་ཕྱིར་དང་། །རང་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ། །ཞེས་དང་།
བྱང་ས་ལས་དེ་བཞིན་གསུངས་ཀྱང་འདི ར་ཚིག་མང་དོགས་ནས་མ་དྲངས་ཀྱང་བྱང་ས་
ལས་ཤེས་པར་བྱའོ། །ཐོས་བྱུང་གི་བློ་ལའང་དབྱེ་བ་ཡོད་དེ། ཐོས་པ་ཇི་ལྟ་བ་བཞིན་ཐོས་
བྱུང་ཡོད་ཚུལ་རིམ་པས་དཔག་ན་ཤེས་སླའོ། །ཐོས་པའི་ས་མཚམས་ཡོད་དེ། རྣ་བས་
ཐོས་པ་ཙམ་ནི་སངས་རྒྱས་ཀྱི་ས་ནའང་ཡོད་ཀྱང་། སྔར་མ་ཐོས་པ་གསར་སློབ་ཀྱིས་ཐོས་
པ་ནི། ལམ་མ་ཞུགས་ནས། ས་བརྒྱད་པའི་བར་དུ་གཙོ་བོར་ཡོད་ཀྱང་། འབད་རྩོལ་
རགས་པ་ཞི་བས་སྔར་མ་ཐོས་པ་གསར་དུ་ཐོས་པ་ནི་ས་བཅུའི་བར་དུ་ཡོད་ལ། ཐོས་བྱུང་
ཡང་དེ་དང་འདྲའོ། །
བསམ་པའི་ངོ་བོ་ཡོད་དེ། རིགས་པ་བཞི་སོགས་ལུང་རིགས་ཀྱིས་དོན་ལ་ཚུལ་
བཞིན་དུ་བསམ་ནས་ཚད་མས་ངེས་པ་འདྲེན་ཕྱིར་དུ་སེམས་པ་དེ། དེ་ཡིན་པའི་ཕྱིར། མཚན་
གཞི་ནི། ཐོས་པའི་དོན་ལ་རིགས་པ་བཞིས་སེམས་པ་ལྟ་བུ་སྟེ། བྱང་ས་ལས། བསམ་པ་
གང་ཞེ་ན། རབ་ཏུ་དབེན་པར་ཆོས་ངེས་པར་སེམས་པ་མངོན་པར་དགའ་བའི་དོན་ལ་
མངོན་པར་རྟོགས་པ་དང་། ཀུན་ཏུ་སྤྱོད་པ་དང་། གཏན་ལ་འབེབས་པ་གང་ཡིན་པའོ།།
ཞེས་དང་། ཉན་ས་ལས། སེམས་པ་གང་ཞེ་ན། འདི་ལྟར་འདི་ན་ལ་ལ་གཅིག་པུ་དབེན་
པར་སོང་སྟེ། བསམ་གྱིས་མི་ཁྱབ་པའི་གནས་དྲུག་པོ་འདི་ལྟ་སྟེ། ཞེས་པ་ནས། ཇི་ལྟར་
ཐོས་པའི་ཆོས་དེ་དག་ཉིད་རང་གི་མཚན་ཉིད་སྤྱིའི་མཚན་ཉིད་ཀྱི་སྒོ་ནས་སེམས་པར་བྱེད་
པ་ཡིན་ནོ། །ཞེས་དང་། ལམ་རིམ་ལས། དེས་ན་ཐོས་པའི་དོན་དེ་རང་གིས་ལུང་དང་
རིགས་པས་ཚུལ་བཞིན་དུ་བསམ་སྟེ་རང་སྟོབས་ཀྱིས་ངེས་པར་བྱེད། །ཅེས་གསུངས་པའི་
ཕྱིར།
བསམ་བྱུང་གི་ངོ་བོ་ཡོད་དེ། ཐོས་པའི་དོན་ལ་རིགས་པས་དཔྱད་པ་ལས་ངེས་
པ



མདོ་སྡེ་པའི་སྐབས།
༼ག༽
4g
པ་རྙེད་པ་དེ་དེ་ཡིན་པའི་ཕྱིར། བདག་མེད་རྟོགས་པའི་རྗེས་དཔག་དང་། སྒྲ་མི་རྟག་པ་
རྟོགས་པའི་རྗེས་དཔག་ལྟ་བུ་མཚན་གཞི་ཡིན་པའི་ཕྱིར། ལེགས་བཤད་གསེར་གྱི་ཕྲེང་བ་
ལས། དེའི་དོན་རིགས་པས་བརྟགས་པ་ལས་ངེས་པ་རྙེད་པའི་ཤེས་རབ་ནི་བསམ་བྱུང་།
ཞེས་གསུངས་པའི་ཕྱིར། བསམ་པ་ལ་དབྱེ་ན་དུ་མ་ཡོད་དེ། ཇི་ལྟར་ཐོས་པ་ལྟར་གྱི་ཚིག་
ལ་སེམས་པ་དང་། དོན་ལ་སེམས་པ་གཉིས་ཡོད། ཚིག་ལ་སེམས་པ་ལ་དུ་མ་ཡོད་དེ།
མིང་གཅིག་དོན་དུ་མ་ལ་འཇུག་པ་དང་། དོན་གཅིག་ལའང་མིང་ངམ་ཚིག་དུ་མས་སྟོན་
ཚུལ་སེམས་པ་དེ་དེ་ཡིན་པའི་ཕྱིར། འཕགས་པ་ཀླུ་སྒྲུབ་ཀྱིས། དག་ཕྱོགས་ས་དང་འོད་
ཟེར་དང་། །ཕྱུག་དང་མིག་དང་རྡོ་རྗེ་དང་། །མཐོ་རིས་ཆུ་དང་དོན་དགུ་ལ། །མཁས་
པས་གོ་སྒྲ་ངེས་པར་གདགས། །ཞེས་ཚིག་གཅིག་དོན་དུ་མ་ལ་འཇུག་པ་ལྟ་བུ་དང་། རྒྱལ་
གྲོས་རྒྱལ་བའི་གཞི་དང་ནི། །རྒྱལ་བྱེད་རྒྱལ་བའི་མྱུ་གུ་དང་། །ཞེས་དང༌། འཆི་མེད་
མཛོད་ལས། བདེར་གཤེགས་སངས་རྒྱས་ཐམས་ཅད་མཁྱེན། །ཆོས་ཀྱི་རྒྱལ་པོ་དེ་བཞིན་
གཤེགས། །ཀུན་ཏུ་བཟང་པོ་བཅོམ་ལྡན་འདས། །བདུད་འདུལ་འཇིག་རྟེན་རྒྱལ་བའོ། །ཞེས་
གསུངས་པའི་ཕྱིར།
གཉིས་པ། དོན་ལ་སེམས་པ་ལའང་གཉིས་ཡོད་དེ། བགྲང་བའི་ཚུལ་གྱིས་སེམས་
པ་དང་། གཞལ་བའི་ཚུལ་གྱིས་སེམས་པ་གཉིས་ཡོད་པའི་ཕྱིར་ཏེ། བྱང་ས་ལས། སེམས་
པོ་དེ་ཡང་རྣམ་པ་གཉིས་ཏེ། ཞེས་གསུངས་པའི་ཕྱིར། བགྲང་བའི་ཚུལ་ཡོད་དེ། ཕུང་
ཁམས་སྐྱེ་མཆེད་ཀྱི་ཆོས་རྣམས་ལ་ལྔ་དང་བཅོ་བརྒྱད་དང་བཅུ་གཉིས་རྣམས་ཀྱི་དབྱེ་བ་
བྱས་ཤིང་། བགྲང་བའི་ཚུལ་གྱིས་སེམས་པ་དེ་ཡིན་པའི་ཕྱིར། དེ་ལྟར་དབྱེ་བ་བྱས་ཤིང་
བསམ་པ་ལ་བརྟེན་ནས་ཕུང་ཁམས་སྐྱེ་མཆེད་ཀྱི་རྣམ་དབྱེ་ལ་མཁས་པར་འགྱུར་བ་དང་།
''ལྷག་མཐོང་སྒོམ་པའི་ས་བོན་འཇོག་པ་སོགས་ཀྱི་དགོས་པའང་ཡོད་པའི་ཕྱིར། བྱང་ས་
”ལས། དེ་ལྟར་བགྲང་བ་དང་། གོང་ནས་གོང་དུ་རབ་ཏུ་དབྱེ་བའི་ཚུལ་གྱིས་གྲངས་དང་



50
༼ག༽
མདོ་སྡེ་པའི་སྐབས།
བགྲང་བའི་རྣམ་པ་སེམས་པར་བྱེད་པ་དེ་ལ་ཚད་མེད་པའི་སྒོ་ནས་འཇུག་པའི་ཚུལ་དུ་རིགས་
པར་བྱའོ། །ཞེས་གསུངས་པའི་ཕྱིར།
གཉིས་པ། གཞལ་བའི་ཚུལ་གྱིས་སེམས་ཚུལ་ལ། ཕུང་ཁམས་སྐྱེ་མཆེད་ནས་
སངས་རྒྱས་ཀྱི་བར་གཞི་ལམ་འབྲས་གསུམ་ལ་རིགས་པ་བཞིས་ཚུལ་བཞིན་དུ་དཔྱོད་ཅིང་།
བསམ་ནས་གཞལ་བར་བྱེད་པ་བཞི་ཡོད་པའི་ཕྱིར་ཏེ། དགོངས་འགྲེལ་ལས། རིགས་
པ་ནི་རྣམ་པ་བཞིར་རིགས་པར་བྱ་སྟེ། ལྟོས་པའི་རིགས་པ་དང་། བྱ་བ་བྱེད་པའི་རིགས་
པ་དང་། འཐད་པ་སྒྲུབ་པའི་རིགས་པ་དང་། ཆོས་ཉིད་ཀྱི་རིགས་པའོ། །ཞེས་དང་ཀུན་
བཏུས་རྣམ་བཤད་ཆོས་མངོན་རྒྱ་མཚོའི་སྙིང་པོ་ལས། རིགས་པ་དངོས་ནི་ཡུལ་ཅན་ཚད་
མ་ལ་བྱའོ། །ཞེས་གསུངས་པ་གོ་རྒྱུ་བཟང་པོའོ། །དེ་བཞིན་བསམ་བྱུང་ལའང་དུ་མ་ཡོད་
དེ༔ ཇི་ལྟར་བསམ་པ་ལྟར་གྱི་དོན་རྣམས་ལ་ངེས་པ་རྙེད་པའི་རྗེས་དཔག་བཞི་སོགས་བསམ་
པ་རེ་རེ་ལས་འབྱུང་བའི་བསམ་བྱུང་རེ་ཡོད་པའི་ཕྱིར་རོ། །བསམ་པའི་ས་མཚམས་ཡོད་
དེ༔ བསམ་པ་ཙམ་ནི་སྒྲ་ཡངས་པར་བྱས་ན། ལམ་ལ་མ་ཞུགས་པའི་གོང་ནས་ས་བཅུ་
པའི་བར་དུ་འགྲོ་ཡང་། སྔར་སྒྲོ་འདོགས་མ་ཆོད་གཅོད་པའི་ཕྱིར། སེམས་པའི་བསམ་
པ་ནི། ལམ་མ་ཞུགས་ནས་ས་བརྒྱད་པའི་བར་གཙོ་བོ་དང་། འབད་རྩོལ་རགས་པ་ཞི་
བའི་དེ་ནི་ས་བཅུ་པའི་བར་དུ་ཡོད་པའི་ཕྱིར་རོ། །བསམ་བྱུང་ཡང་རིགས་འདྲ།
སྒོམ་པ་ཆོས་ཅན། ངོ་བོ་ཡོད་དེ། ཐོས་བསམ་གྱི་དོན་ལ་སྒྲོ་འདོགས་ཚད་མས་
བཅད་དེ། ངེས་པའི་དོན་ལ་དཔྱད་འཇོག་ཅི་རིགས་ཀྱི་སྒོ་ནས་ཡིད་ལ་འཛིན་ཅིང་། དོན་
དེ་ལས་གཞན་དུ་མི་གཡེང་བར་ཁ་ནང་དུ་ཕྱོགས་ཏེ། དོན་དེ་ཉིད་བསྣན་ཏེ་ཡིད་ལ་འདྲིས་
པར་བྱེད་པ་དེ་དེ་ཡིན་པའི་ཕྱིར། དམིགས་པ་ལ་རྩེ་གཅིག་ཏུ་གཏོད་པའི་འཇོག་སྒོམ་དང་།
བྱང་ཆུབ་ཀྱི་སེམས་སྒོམ་པ་ལྟ་བུ་མཚན་གཞི་ཡིན་ཏེ། ཕར་ཕྱིན་འགྲེལ་བཤད་ཚིག་གསལ་
ལས། སྒོམ་པར་བྱ་བ་ཞེས་བྱ་བ་ནི། ཡིད་དེའི་སྐལ་ཅན་དུ་བྱེད་པའམ་ཡིད་དེའི་དངོས་



མནོ་སྡེ་པའི་སྐབས།
༼ག༽
51
པོར་བྱེད་པའོ། །ཞེས་དང་། ལམ་རིམ་ལས། དེ་ལྟར་ཐོས་བསམ་གྱིས་ངེས་པར་བྱས་
ཏེ་ཐེ་ཚོམ་དང་བྲལ་བ་ན་ཡང་དང་ཡང་དུ་འདྲིས་པར་བྱེད་པ་ལ་སྒོམ་པ་ཞེས་ཟེར་བས།
ཞེས་གསུངས་པའི་ཕྱིར། བྱང་ས་དང་། ཉན་ས་དང་། མཛོད་འགྲེལ་དང་། གཞན་དོན་
དོན་གཉེར་གྱི་འགྲེལ་པ་སོགས་ལས་ཤེས་པར་བྱའོ། །སྒོམ་བྱུང་གི་ངོ་བོ་ཡོད་དེ། བསམ་
བྱུང་གིས་ངེས་པའི་དོན་ལ་དཔྱད་འཇོག་ཅི་རིགས་ཀྱི་སྒོ་ནས་རྩེ་གཅིག་ཏུ་དམིགས་ཏེ་སྒོམ་
བ་ལས་བྱུང་བ་དེ། དེ་ཡིན་པའི་ཕྱིར་ཏེ། ལེགས་བཤད་གསེར་གྱི་ཕྲེང་བ་ལས། ངེས་པ་
རྙེད་པ་དེ་ཉིད་རྩེ་གཅིག་པའི་ཏིང་ངེ་འཛིན་བསྒོམ་པ་ལས་བྱུང་བའི་སྒོམ་བྱུང་གི་ཤེས་རབ་
ཏུ་འདོད་པར་བྱའོ། །ཞེས་དང་། མཛོད་འགྲེལ་ལས། བསྒོམ་པ་ལས་བྱུང་བ་ནི། ཏིང་
ངེ་འཛིན་ལས་སྐྱེས་པ་ཡིན་ནོ། །ཞེས་དང༌། མདོ་སྡེ་དགོངས་འགྲེལ་ལས། བསྒོམ་པ་
ལས་བྱུང་བའི་ཤེས་རབ་ཀྱིས་ནི་ཚིག་འབྲུ་ལ་གནས་པ་དང་། ཚིག་འབྲུ་ལ་གནས་པ་མ་
ཡིན་པ་དང་། སྒྲ་ཇི་བཞིན་པ་དང་། དགོངས་པ་ཅན་དང་ཤེས་བྱའི་དངོས་པོ་དང་མཐུན་
པ་དང་། ཏིང་ངེ་འཛིན་གྱི་སྤྱོད་ཡུལ་གྱི་གཟུགས་བརྙན་མངོན་གྱུར་པ་རྣམ་པར་ཐར་པ་
དང་། ཆོས་ཤིན་ཏུ་རྗེས་སུ་བསྟན་པ་རྣམ་པར་ཐར་པར་འབྱེད་པའི་དོན་ཀྱང་སོ་སོར་ཡང་
དག་པར་རིག་པར་བྱེད་དོ། །ཞེས་གསུངས་པའི་ཕྱིར། སྒོམ་པ་ཆོས་ཅན། དབྱེ་ན་དུ་མ་
ཡོད་དེ། སྒོམ་ཚུལ་གྱི་སྒོ་ནས་གཉིས། དགོས་པའི་སྒོ་ནས་བཞི། རྟེན་གྱི་སྒོ་ནས་ལྔ་སོགས་
ཡོད་པའི་ཕྱིར། དང་པོ་གྲུབ་སྟེ། མི་དཔྱོད་པར་རྩེ་གཅིག་པའི་ཞི་གནས་དང་། སོ་སོར་
དཔྱོད་པའི་ལྷག་མཐོང་གི་སྒོམ་པ་གཉིས་ཡོད་པའི་ཕྱིར། གཉིས་པ་གྲུབ་སྟེ། ཀུན་བཏུས་
ལས། བསྒོམ་པ་གང་ཞེ་ན། འཐོབ་པར་བྱ་བའི་ཕྱིར་སྒོམ་པ་དང་། བསྟན་པའི་ཕྱིར་
སྒོམ་པ་དང་། བསལ་བའི་ཕྱིར་སྒོམ་པ་དང་། གཉེན་པོ་སྒོམ་པའོ། །ཞེས་སོགས་མང་
ངོ་༑ ༑གསུམ་པ་གྲུབ་སྟེ། རྟེན་ལམ་མ་ཞུགས་ཀྱི་གང་ཟག་དང་། ཚོགས་སྦྱོར་བ་གཉིས་
དང་། མཐོང་སྒོམ་པ་གཉིས་ཏེ་གང་ཟག་ལྔའི་སྒོམ་དང་། ཡུལ་གྱི་སྒོ་ནས་ཇི་ལྟ་བ་དང་



༼ག༽
མདོ་སྡེ་པའི་སྐབས།
ཇི་སྙེད་ཀྱི་སྒོམ་གཉིས་དང་། མཁྱེན་གསུམ་གྱི་རྣམ་པ་བརྒྱ་དང་བདུན་ཅུ་རྩ་གསུམ་སྒོམ་
པ་སོགས་ཡོད་པའི་ཕྱིར། མངོན་རྟོགས་རྒྱན་ལས། བདེན་པ་སོ་སོ་ལ་བཞི་དང་། །ཞེས་
པ་ནས། སུམ་ཅུ་རྩ་དགུ་དག་ཏུ་བཞེད། །ཅེས་གསུངས་པའི་ཕྱིར། བྱང་ཆུབ་སེམས་
དཔའ་ཐམས་ཅད་མཁྱེན་གསུམ་གྱི་རྣམ་པ་བརྒྱ་དང་བདུན་ཅུ་རྩ་གསུམ་སྒོམ་དགོས་ཏེ། བྱང་
ཆུབ་སེམས་དཔའ་ཐམས་ཅད་བྱང་སེམས་ཀྱི་ལམ་སྒོམ་དགོས་པ་གང་ཞིག །བྱང་སེམས་
ཀྱི་ལམ་དང་། རྣམ་རྫོགས་སྦྱོར་བ་དང་། ལམ་ཤེར་ཕྱིན་རྣམས་དོན་གཅིག་ཡིན་པའི་
ཕྱིར། སྒོམ་བྱུང་ལའང་དུ་མ་ཡོད་དེ། བསྒོམ་པ་ཇི་ལྟ་བ་བཞིན་སྒོམ་བྱུང་རེ་ཡོད་པའི་
ཕྱིར། སྒོམ་གྱི་ས་མཚམས་ཡོད་དེ། སངས་རྒྱས་ཀྱི་ས་ནའང་བསྒོམས་ཟིན་མ་ཉམས་
པ་ཡོད་ཀྱང་། ཉམས་ལེན་གྱི་སྒོམ་ནི། ལམ་མ་ཞུགས་ནས་རྒྱུན་མཐའི་བར་དུ་ཡོད་ཅིང༌།
ལམ་དེའི་རིགས་འདྲ་མ་ཐོབ་པ་གསར་སློབ་ཀྱི་སྒོམ་ནི་གཙོ་བོ་ས་བརྒྱད་པའི་བར་དུ་དང་།
འབད་རྩོལ་རགས་པ་ཞི་བའི་སྒོམ་ནི་ས་བཅུ་པའི་བར་དུ་ཡོད་དོ། །སྒོམ་བྱུང་གི་ས་མཚམས་
ཡོད་དེ། ཞི་གནས་ཐོབ་པ་ནས། སངས་རྒྱས་ཀྱི་སའི་བར་དུ་ཡོད། རྗེས་དཔག་ལ་ཐོས་
བསམ་ཅི་རིགས་ཀྱི་བློ་དགོས་པ་རིགས་སྨྲ་སྤྱིའི་ལུགས་ཡིན་གསུངས་པ་དང་། ལེགས་བཤད་
གསེར་གྱི་ཕྲེང་བ་ལས། བདག་མེད་ཀྱི་ཁྱད་པར་འགའ་ཞིག་ལ་སྦྱོར་ལམ་གྱི་སྐབས་སུ་རྗེས་
དཔག་སྐྱེས་པ་ཡོད་པར་གསུངས་པ་གཉིས་མི་འགལ་ཚུལ་ཤེས་དགོས། སྒོམ་བྱུང་གི་རྟོག་
པ་ལ་ཚད་མ་ཡོད་མེད་དཔྱད་པར་བྱའོ། །ཐོས་བསམ་སྒོམ་གསུམ་གྱི་རྣམ་དབྱེ་རྣམས།
མཛོད་ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་
དང༌། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །དེ་
འཛིན་བྱེད་པ་སྨྲ་བྱེད་དང་། །སྒྲུབ་པར་བྱེད་པ་ཁོ་ན་ཡིན། །ཞེས་དང་། རྗེ་ཙོང་ཁ་པ་
ཆེན་པོའི་གསུང་ལས། དང་པོར་རྒྱ་ཆེན་ཐོས་པ་མང་དུ་བཙལ། །བར་དུ་གཞུང་ལུགས་
ཐམས་ཅད་གདམས་པར་ཤར། །ཐ་མར་ཉིན་མཚན་ཀུན་ཏུ་ཉམས་སུ་བླངས། །ཀུན་



མདོ་སྡེ་པའི་སྐབས།
༼ག༽
58
ཀྱང་བསྟན་པ་རྒྱས་པའི་ཆེད་དུ་བསྔོ། །ཞེས་གསུངས་པའི་ཕྱིར། ལུང་གི་བསྟན་པ་ཐོས་
བསམ་གྱིས་གཏན་ལ་ཕབ་སྟེ་བཤད་པའི་སྒོ་ནས་འཛིན་པ་དང་། རྟོགས་པའི་བསྟན་པ་སྒོམ་
པས་ཉམས་སུ་བླངས་ཏེ་སྒྲུབ་པའི་སྒོ་ནས་འཛིན་པ་ནི་རྒྱལ་བའི་བསྟན་པ་སྤྱི་དང་། བྱེ་བྲག་
མདོ་སྔགས་ཀྱི་བསྟན་པ་གང་གི་དབང་དུ་བྱས་ཀྱང་ཁྱད་མེད་པས་ན། ཐོས་བསམ་སྒོམ་
གསུམ་ཡ་མ་བྲལ་བར་སློབ་ན་གཅིག་གི་གེགས་གཅིག་གིས་བསལ། གཅིག་གི་གྲོགས་སུ་
གཅིག་འགྲོ་བས་ལུང་རྟོགས་ཀྱི་ཡོན་ཏན་མཐའ་དག་མཚོ་ནང་གི་པད་མ་བཞིན་རྒྱས་པར་
འགྱུར་པ་ལས། སྒྲིབ་གཉིས་སྦྱང་ཞིང་ཚོགས་གཉིས་རྫོགས་སྟེ། ཟུང་འཇུག་སྐུ་བཞིའི་གོ་
འཕང་མྱུར་བ་མྱུར་དུ་འཐོབ་པར་འགྱུར་བ་ཡིན་པའི་ཕྱིར། མདོ་སྡེ་རྒྱན་ལས། འདི་ནི་
དང་པོར་ཐོས་ལ་བརྟེན་ནས་ཡིད་ལ་བྱེད་པ་འབྱུང༌། །ཚུལ་བཞིན་ཡིད་ལ་བྱེད་ལས་ཡང་
དག་དོན་ཡུལ་ཡེ་ཤེས་འབྱུང་། །ཞེས་དང་། སློབ་དཔོན་དཔའ་བོའི་གསུང་ལས། ཐོས་
ཉུང་དམུས་ལོང་སྒོམ་པའི་ཚུལ་མི་ཤེས། །དེ་མེད་དེ་ཀོ་ཅི་ཞིག་བསམ་པར་བྱ། །ཞེས་
དང་། བཀའ་གདམས་གླེགས་བམ་ལས། ད་ཐོས་ཙ་ན་བསམ་སྒོམ་བསྔོ། །བསམ་དུས་
ཙ་ན་ཐོས་སྒོམ་བསྔོ། །སྒོམ་དུས་ཙ་ན་ཐོས་བསམ་བསྔོ། །ཞེས་གསུངས་པའི་ཕྱིར། མདོ་
ཕྱོགས་ལ་དེ་ལྟར་ཡིན་ཀྱང་། གསང་སྔགས་མོས་པ་ལམ་བྱེད། ཅེས་འབྱུང་བས་ཐོས་
བསམ་རྒྱ་མི་སྐྱེད་པར་མོས་གུས་དང་ཡིད་ཆེས་ཀྱིས་ཉམས་སུ་བླངས་ན་བདེ་སྙམ་པ་སྲིད་
ཅིང་། དེ་ཤིན་ཏུ་མི་རིགས་པ་ཡིན་ཏེ། བརྟགས་གཉིས་བཀའ་འགྲེལ་མུ་ཏིག་ཕྲེང་བ་ལས།
བློ་གྲོས་མེད་ལ་ཐོས་པ་མེད། མ་ཐོས་པ་ལས་བསམ་པ་མེད། །གཉིས་བྲལ་ལ་རྣལ་འབྱོར་
མེད་ཅིང་། །རྣལ་འབྱོར་བྲལ་ལ་དངོས་གྲུབ་མེད། །ཅེས་དང་། རྒྱན་བདུན་གྲོལ་བ་
ལས། གསང་སྔགས་རྡོ་རྗེ་ཐེག་པར་སློབ་འདོད་ནའང་། དང་པོར་ཉན་པའི་ཤེས་རབ་
ཀྱིས། །ཚིག་གི་རྒྱུད་ལ་ཐོས་པ་སྐྱེད། །དེ་ནས་བསམ་པའི་ཤེས་རབ་ཀྱིས། །ཚིག་དང་
དོན་ལ་འབྲེལ་བ་བསླབ། །ཅེས་གསུངས་པའི་ཕྱིར། མདོ་སྔགས་གང་གི་དབང་དུ་བྱས་



54
༼ག༽
མདོ་སྡེ་པའི་སྐབས།
ཀྱང་ལུང་གི་བསྟན་པ་ལ་ཐོས་བསམ་དང་། རྟོགས་པའི་བསྟན་པ་ལ་ཉམས་ལེན་འཚང་
རྒྱ་ཁའི་བར་དགོས་པའི་ཕྱིར་ཏེ། འང་སྒྲའི་དོན་ཡོད་པའི་ཕྱིར། ཡིག་ཆ་ལས། འབྲས་
བུ་ཤེར་ཕྱིན་ཐོབ་པ་ལ། གཞུང་ཤེར་ཕྱིན་ལ་ཐོས་བསམ་དང་། ལམ་ཤེར་ཕྱིན་ལ་ཉམས་
ལེན་འཚང་རྒྱ་ཁའི་བར་དུ་དགོས་པ་ཤེས་པའི་ཆེད་ཡིན་པའི་ཕྱིར། ཞེས་དང་། བསྐལ་
བ་བྱེ་བ་དུ་མར་བདག །སྡུག་བསྔལ་སྣ་ཚོགས་མྱོང་གྱུར་ཅིང་། །བྱང་ཆུབ་དོན་དུ་ཐོས་
བཙལ་བས། །བསྟན་པ་ཡུན་རིང་འབར་གྱུར་ཅིག །ཅེས་དང་། ཡེ་ཤེས་དོན་དུ་བདག་
གིས་སྔོན། །དཀའ་ཐུབ་རྣམ་དག་བསྟན་བྱས་ཤིང་། །བསྟན་བཅོས་དུ་མ་ཉེར་བསྟན་པས།།
བདག་གི་བསྟན་པ་འབར་གྱུར་ཅིག །ཅེས་དང་། བདག་གི་ཚུལ་ཁྲིམས་བརྟུལ་ཞུགས་
དང་། །དཀའ་ཐུབ་ཡུན་རིང་བརྟེན་བྱེད་ཅིང་། །ཕྱོགས་བཅུའི་སངས་རྒྱས་ངས་མཆོད་
པས། །བསྟན་པ་ཡུན་རིང་འབར་གྱུར་ཅིག །ཅེས་སོགས་ཀྱིས་སངས་རྒྱས་ཀྱི་གོ་འཕང་
འཐོབ་པ་ལ་ཚུལ་ཁྲིམས་རྣམ་པར་དག་པ་ལ་གནས་བཞིན་པའི་ངང་ནས་བསོད་ནམས་ཀྱི་
ཚོགས་རྒྱ་ཆེན་བསགས་དགོས་པ་དང་། མདོ་སྔགས་ཀྱི་གཞུང་རྣམས་ལ་ཐོས་བསམ་སྒོམ་
གསུམ་བྱེད་པའི་ཡེ་ཤེས་ཀྱི་ཚོགས་གཉིས་ཀ་ལ་ངེས་པར་བསླབ་དགོས་ཞེས་གདམས་པ་
ཡིན་པའི་ཕྱིར། དགེ་བའི་བཤེས་གཉེན་པོ་ཏོ་པས། ཐོས་བསམ་སྒོམ་གསུམ་བྱེད་ཚུལ་
དཔེ་དྲུག་ཅུས་བཤད་པའང་དེ་དག་ལ་དགོངས་པ་ཡིན་ནོ། །དེ་དག་དཔེ་ཆོས་ལས་ཤེས་
པར་བྱའོ། །
གསུམ་པ་ནི། དབྱེ་ངོ་ལུང་རིགས་རྗེས་འབྲངས་རྣམ་པའི་གསུམ། །ཞེས་དང་།
མཛོད་འགྲེལ་ལས། མདོ་སྡེ་པ་ན་རེ་དང་དཔེ་སྟོན་པ་ན་རེ། ཞེས་དང་། ཁོ་བོ་ཅག་མདོ་
ཚད་མར་བྱེད་ཀྱི་བསྟན་བཅོས་ཚད་མར་མི་བྱེད། ཅེས་པ་ལྟར་ལུང་གི་རྗེས་འབྲང་གི་དེ་
དང༌། རིགས་པའི་རྗེས་འབྲང་གི་མདོ་སྡེ་བ་ཡོད་པ་ཚད་མ་སྡེ་བདུན་མདོ་སེམས་ཐུན་མོང་
གི་གཞུང་ཡིན་པ་དང་། རྣམ་འགྲེལ་ལས། ཚད་འབྲས་ཀྱི་རྣམ་བཞག་གསུམ་བཤད་པས་



མདོ་སྡེ་པའི་སྐབས།
༼ག༽
55
ཀྱང་སྒྲུབ་པའི་ཕྱིར་རོ། །གཞན་ཡང་རྣམ་པའི་གསུམ་ཡོད་དེ། གཟུང་འཛིན་གྲངས་མཉམ་
པ་དང་། སྣ་ཚོགས་གཉིས་མེད་པ་དང་། སྣ་ཚོགས་རིམ་འཛིན་པ་དང་གསུམ།
དང་པོ་ནི། དབུ་མ་རྒྱན་ལས། རི་མོ་གདིང་བ་མཐོང་བའི་ཚེ། །དེ་ལ་དེ་བཞིན་
སེམས་མང་པོ། །ཅི་སྟེ་གཅིག་ཆའི་ཚུལ་གྱིས་སོ། །འབྱུང་བར་འགྱུར་བར་འདོད་ན་གོ།
ཞེས་དང་། དེའི་སྔ་འགྲེལ་ལས། གང་དག་རིགས་མཐུན་པའི་ཤེས་པ་རྣམས་ཀྱང་རྣམ་
པའི་གྲངས་བཞིན་དུ་རི་མོ་ལ་སོགས་པ་ལ་ལྷན་ཅིག་ཏུ་དུ་མ་བྱུང་སྟེ། གཟུགས་དང་སྒྲ་
ལ་སོགས་པའི་ཤེས་པ་རིགས་མི་མཐུན་པ་བཞིན་ནོ། །ཞེས་དང་། དེའི་འགྲེལ་བཤད་ལས།
གང་དག་ཅེས་བྱ་བ་ནི་ཕྱི་རོལ་གྱི་དོན་ཡོད་པར་སྨྲ་བ་ཁ་ཅིག་ཁོ་ན་སྟེ། སོགས་ཀྱིས་བསྟན་
ཏེ༑ ཕྱི་དོན་དང་རྣམ་པ་འདོད་པའི་ཉན་ཐོས་སྡེ་བ་གཅིག་ཡིན་པས་མདོ་སྡེ་པ་ལས་འོས་
མེད་ལ། གཞན་དེའི་ལུགས་ནི་འདིའི་རྗེས་སུ་རིམ་པས་བཀོད་ནས་བཀག་ཅིང་། དེའི་
འོག་ཏུ་སེམས་ཙམ་པའི་ལུགས་གཉིས་བཀག་ལ། སེམས་ཙམ་པ་སྣ་ཚོགས་གཉིས་མེད་
པ་འོག་དེར་བཀག་པས་སོ། །གལ་ཏེ་ཛེ་ཏ་རིས་གྲུབ་མཐའི་རང་འགྲེལ་ལས། ལུང་འདིར་
སེམས་ཙམ་པ་ལ་སྦྱར་བས་འདི་ལྟར་མི་རིགས་སོ་སྙམ་ན། སྐྱོན་མེད་དེ། མདོ་སྡེ་བའི་
ལུགས་བཞིན་འདོད་པའི་སེམས་ཙམ་པ་ཡོད་པ་ལ་སྦྱར་བ་ཡིན་པའི་ཕྱིར། དཔེར་ན། འཇུག་
པའི་རང་འགྲེལ་ལས། འདིར་ཁ་ཅིག་གིས་མདོ་སྡེ་པའི་ཕྱོགས་ཁས་བླངས་ནས་རང་རིག་
པ་རབ་ཏུ་སྒྲུབ་པའི་ཕྱིར། ཞེས་པ་ནས། འཇུག་པ་མྱུར་བས་གཅིག་ཅར་དུ་འཇུག་པ་ལྟ་
བུར་མངོན་པ་ཡིན་ནོ། །ཞེས་གསུངས་པས་ཀྱང་ཤེས་པའི་ཕྱིར་རོ། །འདིའི་ཁ་ཅིག་སེམས་
ཙམ་པ་ཞིག་ཡིན་ལ། དེ་ལའང་ལུགས་གསུམ་བྱུང་བའི་ཕྱིར་རོ། །དེས་ནས། དཔེར་ན།
ཁྲུ་འཛིན་མིག་ཤེས་ཀྱིས་ཁྲ་བོ་ལ་བལྟས་པའི་ཚེ་ཁྲ་བོའི་སྟེང་གི་དཀར་དམར་སྔོ་སེར་སོགས་
ཀྱི་གྲངས་དང་མཉམ་པའི་རྣམ་ཤེས་རིགས་མཐུན་ཅིག་ཆར་དུ་སྐྱེ་བར་འདོད་པའི་མདོ་སྡེ་
པ་དེ། མདོ་སྡེ་པ་གཟུང་འཛིན་གྲངས་མཉམ་པའི་མཚན་ཉིད། འདིས་དཔེར་ན། གཟུགས་



58
༼ག༽
མདོ་སྡེ་པའི་སྐབས།
སྒྲ་སོགས་འཛིན་པའི་རྣམ་ཤེས་རིགས་མི་མཐུན་པ་ཅིག་ཆར་སྐྱེ་བ་བཞིན་ནོ། །ཞེས་འདོད་
པ་སྔར་ཤེས་བྱེད་བཀོད་པ་ལྟར་རོ། །
གཉིས་པ། སྣ་ཚོགས་གཉིས་མེད་པ་ནི། དབུ་མ་རྒྱན་རང་འགྲེལ་ལས། གལ་ཏེ་
རྣམ་པར་ཤེས་པ་ནི་གཅིག་བུ་ཁོ་ནའི་རང་བཞིན་ཡིན་ལ། རྣམ་པ་ནི་དུ་མ་ཡིན་ན་འདིའི་
ཚེ༑ ཞེས་ཕྱོགས་སྔར་བླངས་པས་སོ། །དེས་ན། དཔེར་ན། ཁྲ་འཛིན་མིག་ཤེས་ཀྱིས་
ཁྲ་བོ་ལ་བལྟས་པའི་ཚེ་ཁྲ་བོའི་སྟེང་གི་སྔོ་སེར་སོགས་ཀྱི་གྲངས་དང་མཉམ་པའི་རྣམ་ཤེས་
རིགས་མཐུན་དུ་མ་ཅིག་ཆར་མི་སྐྱེ་བར། ཁྲ་འཛིན་མི་ཤེས་གཅིག་བུ་དེ་ཁྲ་བོའི་སྟེང་གི་
སྔོ་སེར་སོགས་རིམ་པས་འཛིན་པའི་དབང་ཤེས་ཡིན་པར་འདོད་པའི་མདོ་སྡེ་པ་དེ། མདོ་
སྡེ་པ་སྣ་ཚོགས་གཉིས་མེད་པའི་མཚན་ཉིད།
གསུམ་པ། སྣ་ཚོགས་རིམ་འཛིན་པ་ནི། དབུ་མ་རྒྱན་ལས། དཀར་པོ་དག་ལ་
སོགས་པ་ལ། །ཤེས་པ་དེ་ནི་རིམ་བྱུང་སྟེ། །མགྱོགས་པར་འབྱུང་བས་བླུན་པོ་དག །ཅིག་
ཆའི་སྙམ་དུ་སེམས་པ་ཡིན། །ཞེས་བཤད་ཅིང་། རྣམ་འགྲེལ་སོགས་ལས་ལུགས་འདི་
ཕྱོགས་སྔར་བླངས་ནས་བཀག་པའི་ཕྱིར། དེས་ན། དཔེར་ན། ཁྲ་འཛིན་མིག་ཤེས་ཀྱིས་
ཁྲ་བོ་ལ་བལྟས་པའི་ཚེ་ཁྲ་བོའི་སྟེང་གི་སྔོ་སེར་སོགས་ཀྱི་གྲངས་དང་མཉམ་པའི་རྣམ་ཤེས་
རིགས་མཐུན་རིམ་གྱིས་འབྱུང་བར་འདོད་པའི་མདོ་སྡེ་པ་དེ། མདོ་སྡེ་པ་སྣ་ཚོགས་རིམ་
འཛིན་པའི་མཚན་ཉིད།
བཞི་པ་འདོད་ཚུལ་ལ། གཞིའི་འདོད་ཚུལ་དང་། ལམ་གྱི་འདོད་ཚུལ། འབྲས་
བུའི་འདོད་ཚུལ་དང་གསུམ། དང་པོ་ལ། ཡུལ་གྱི་འདོད་ཚུལ་དང་ཡུལ་ཅན་གྱི་འདོད་
ཚུལ་གཉིས། དང་པོ་ཡུལ་གྱི་འདོད་ཚུལ་བཤད་པ་ལ། གང་ཟག་གི་བདག་མེད་ཀྱི་རྣམ་
བཞག་ཅུང་ཙམ་བཤད་པར། གང་ཟག་གི་བདག་ཏུ་ཚད་མས་མ་དམིགས་པ། གང་ཟག་
གི་བདག་མེད་ཀྱི་མཚན་ཉིད། གང་ཟག་གི་བདག་མེད་ལ་དབྱེ་ན། ཡོད་པ་དང་། མེད་



མདོ་སྡེ་པའི་སྐབས།
༼ག༽
5/
པ་གཉིས། གཞི་དེར་ཚད་མས་མ་དམིགས་པ། གཞི་དེ་མེད་པའི་མཚན་ཉིད། མེད་པ་
ལ༑ མདོ་མྱང་འདས་ལས་གསུངས་པ་ལྟར། མ་བྱུང་བས་མེད་པ། དཔེར་ན། འཇིམ་
པ་ལས་མ་བགྱིས་པའི་སྔ་རོལ་ན་རྫ་མ་མ་མཆིས་པ་ལྟ་བུ། འགགས་ཏེ་མེད་པ། དཔེར་
ན༑ རྫ་མ་ཞིག་ནས་མ་མཆིས་པ་ལྟ་བུ། གཅིག་ལ་གཅིག་མེད་པ། དཔེར་ན། བ་ལང་
ལ་རྟ་མ་མཆིས་པ་ལྟ་བུ། གཏན་ནས་མེད་པ། དཔེར་ན། རུས་སྦལ་གྱི་སྤུ་དང་རི་བོང་
གི་རྭ་ལྟ་བུའོ། །ཞེས་གསུངས་སོ། །ཚད་མས་དམིགས་པ། ཡོད་པའི་མཚན་ཉིད། བློའི་
ཡུལ་དུ་བྱར་རུང་བ། ཤེས་བྱའི་མཚན་ཉིད། ཚད་མས་རྟོགས་པར་བྱ་བ། གཞལ་བྱའི་
མཚན་ཉིད། རང་གི་ངོ་བོ་འཛིན་པ། ཆོས་ཀྱི་མཚན་ཉིད། ཡོད་པ་དང་། གཞི་གྲུབ་
དང་། ཤེས་བྱ་དང་། གཞལ་བྱ་དང་། ཡུལ་དང་། ཆོས་དང་། དམིགས་པ་རྣམས་དོན་
གཅིག །ཡིན་པ་སྲིད་པའི་ཐ་དད་གང་ཞིག །ཕན་ཚུན་ཁྱབ་པ་བརྒྱད་ཚང་བའི་ཆོས། དོན་
གཅིག་གི་མཚན་ཉིད། ཡོད་པ་ལ་དབྱེ་ན། བདེན་པ་གཉིས་སུ་དབྱེ་བ། རང་སྤྱི་གཉིས་
སུ་དབྱེ་བ། དགག་སྒྲུབ་གཉིས་སུ་དབྱེ་བ། མངོན་ལྐོག་གཉིས་སུ་དབྱེ་བ། གཅིག་དང་ཐ་
དད་གཉིས་སུ་དབྱེ་བ། འགལ་བ་དང་མི་འགལ་བ་གཉིས་སུ་དབྱེ་བ། སྤྱི་དང་བྱེ་བྲག་གཉིས་
སུ་དབྱེ་བ། དུས་གསུམ་དུ་དབྱེ་བ། རྟག་དངོས་གཉིས་སུ་དབྱེ་བ་དང་དགུ །
དང་པོ། སྒྲ་དང་རྟོགས་པས་བཏགས་པ་ལ་མ་ལྟོས་པར་རང་གི་སྡོད་ལུགས་ཀྱི་
ངོས་ནས་རིགས་པས་དཔྱད་བཟོད་དུ་གྲུབ་པའི་ཆོས། དོན་དམ་བདེན་པའི་མཚན་ཉིད།
མཚན་གཞི། དཔེར་ན། བུམ་པ་ལྟ་བུ། རྟོག་པས་བཏགས་པ་ཙམ་དུ་གྲུབ་པའི་ཆོས། ཀུན་
རྫོབ་བདེན་པའི་མཚན་ཉིད། མཚན་གཞི། དཔེར་ན། ནམ་མཁའ་ལྟ་བུ། དཔལ་ལྡན་
ཆོས་ཀྱི་གྲགས་པའི་གསུང་ལས། དོན་དམ་དོན་བྱེད་ནུས་པ་གང་། །དེ་འདིར་དོན་དམ་
ཡོད་པ་ཡིན། །གཞན་ནི་ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་ཉིད་བཤད། །ཅེས་
རང་མཚན་སྤྱི་མཚན་དང་བཅས་པར་བཤད་པའི་ཕྱིར་རོ། །



58
༼ག༽
མདོ་སྡེ་པའི་སྐབས།
གཉིས་པ་ནི། དོན་དམ་པར་དོན་བྱེད་ནུས་པའི་ཆོས། རང་མཚན་གྱི་མཚན་ཉིད།
མཚན་གཞི། རྟ་དང་བ་གླང་ལྟ་བུ། དོན་དམ་པར་དོན་བྱེད་མི་ནུས་པའི་ཆོས། སྤྱི་མཚན་
གྱི་མཚན་ཉིད། མཚན་གཞི། བུམ་པ་དང་གཅིག་དང་། བུམ་པའི་ལྡོག་པ་ལྟ་བུ། ཡང་
རྣམ་འགྲེལ་རྩ་བ་ལས། དོན་བྱེད་ནུས་པ་གང་ཡིན་པ། །དེ་ནི་རང་གི་མཚན་ཉིད་འདོད།།
ཅེས་དང༌། རང་གིས་རང་གི་ངོ་བོ་ཡིས། །གཞན་གྱི་ངོ་བོ་སྒྲིབ་བྱེད་པ། །ཀུན་རྫོབ་དེ་
དག་ཐ་དད་ཀྱང་། །ཞེས་གསུངས་པའི་ཕྱིར།
གསུམ་པ་ནི། དགག་བྱ་དངོས་སུ་བཅད་པའི་ཚུལ་གྱིས་རྟོགས་པར་བྱ་བའི་ཆོས།
དགག་པའི་མཚན་ཉིད། དེ་ལ། དབྱེ་ན། མ་ཡིན་དགག་དང་། མེད་དགག་གཉིས། རང་
དངོས་སུ་རྟོགས་པའི་བློས་རང་གི་དགག་བྱ་བཀག་ཤུལ་དུ་ཆོས་གཞན་མ་ཡིན་དགག་དང་
སྒྲུབ་པ་གང་རུང་འཕེན་པ། མ་ཡིན་དགག་གི་མཚན་ཉིད། དེ་ལ་དབྱེ་ན། ཤུགས་ལ་
ཆོས་གཞན་འཕངས་པའི་དགག་པ་དང་། ཚིག་གཅིག་གིས་དངོས་སུ་དངོས་པོ་གཞན་འཕེན་
པའི་དགག་པ་དང་། ཚིག་གཅིག་གིས་དངོས་ཤུགས་གཉིས་ཀར་ཆོས་གཞན་འཕེན་པའི་
དགག་པ་དང་། རང་ཚིག་གིས་མི་སྟོན་ཀྱང་སྐབས་སྟོབས་ཀྱིས་གཞན་འཕེན་པའི་མ་ཡིན་
དགག་དང་བཞི་ཡོད། དེ་དག་གི་མཚན་གཞི་རིམ་བཞིན། བུམ་པ་མ་ཡིན་པ་ལས་ལོག་
པ་དང་པོ་དང་། བུམ་པ་ཚད་མས་མ་དམིགས་པའི་ས་ཕྱོགས་དང་། རི་མེད་པའི་ཐང་
ལྟ་བུ་གཉིས་པ་དང༌། ལྷས་བྱིན་ཚོན་པོ་ཉིན་པར་ཟས་མི་ཟ་བ་རིད་པ་མ་ཡིན་པར་ཡོད་
པ་གསུམ་པ་དང་། རྒྱལ་པོ་གཞོན་ནུ་དོན་གྲུབ་རྒྱལ་རིགས་དང་བྲལ་ཟེའི་རིགས་གང་རུང་
ཞིག་ཡིན་ཞིང་། བྲམ་ཟེ་མ་ཡིན་པ་དེ་བཞི་པ་ཡིན་ཏེ། ལྡོག་པ་བསྡུས་པའི་ལུང་སྤྱན་རས་
གཟིགས་བརྟུལ་བཞུགས་ཀྱིས་ཤེས་རབ་སྒྲོན་མེའི་འགྲེལ་བཤད་དུ་དྲངས་པ་ལས། དགག་
པ་དོན་གྱི་བསྟན་པ་དང་། །ཚིག་གཅིག་སྒྲུབ་པར་བྱེད་པ་དང་། །དེ་ལྡན་རང་ཚིག་མི་
སྟོན་པ། །མ་ཡིན་གཞན་པ་གཞན་ཡིན་ནོ། །ཞེས་དང་། མ་ཡིན་ཞེས་པ་ཡན་ཆད་ཀྱིས་



མདོ་སྡེ་པའི་སྐབས།
༼ག༽
59
སྔར་གྱི་མ་ཡིན་དགག་བཞི་བསྟན་ལ། གཞན་པ་གཞན་ཡིན་ནོ། །ཞེས་པས་མེད་དགག་
བསྟན་པ་ཡིན་ནོ། །རང་དངོས་སུ་རྟོགས་པའི་བློས་རང་གི་དགག་བྱ་བཅད་ཙམ་དུ་རྟོགས་
པར་བྱ་བའི་ཆོས། མེད་དགག་གི་མཚན་ཉིད། གཞན་པ་གཞན་ཡིན་ནོ། །ཞེས་པ་ལྟར་
རོ༑ ༑མཚན་གཞི་ནི། དཔེར་ན། དབུ་མ་པས། བདེན་པར་མེད་པ་ལྟ་བུ་ཡིན་ཚུལ་ནི་
བདེན་པར་མེད་བྱས་པའི་ཚེ་བདེན་གྲུབ་བདག་ཙམ་ལས་སྤྱིར་མེད་པར་མི་སྒྲུབ་ཀྱང་བདེན་
མེད་དུ་གྲུབ་པ་མི་འགལ་བའི་ཕྱིར། སློབ་དཔོན་འཕགས་པའི་འཇིག་རྟེན་གདགས་པ་ལས།
འདི་ནི་ཡོད་ཉིད་འགོག་པ་སྟེ། །མེད་ཉིད་ཡོངས་སུ་འཛིན་པ་མིན། །ནག་པོ་མིན་ཞེས་
སྨྲས་པ་ན། །དཀར་པོ་མིན་ཞེས་མ་བརྗོད་བཞིན། །ཞེས་གསུངས་པའི་ཕྱིར། སློབ་དཔོན་
ཞི་བ་འཚོའི་ཚད་ཆེན་ལས། འདིར་ནི་སེལ་བ་རྣམ་གཉིས་ཏེ། །མ་ཡིན་པ་དང་མེད་པའོ།།
མིན་པ་ལའང་རྣམ་གཉིས་ཏེ། །བློ་དང་དོན་གྱི་དབྱེ་བས་སོ། །ཞེས་དང་། དེའི་འགྲེལ་
པར་ཀ་ཤིས། མ་ཡིན་པ་དང་མེད་པའོ་ཞེས་བྱ་བ་ནི། མ་ཡིན་པར་དགག་པ་དང་མེད་
པ་སྟེ། མེད་པར་དགག་པའི་མཚན་ཉིད་ཅེས་བྱ་བའི་ཐ་ཚིག་གོ །ཞེས་གསུངས་པར་ལྟར།
དགག་པ་དང་གཞན་སེལ་དོན་གཅིག་ལ། དགག་བྱ་དངོས་སུ་བཅད་ནས་རྟོགས་པར་བྱ་
བ་ནི་གཞན་སེལ་ལོ། །གཞན་སེལ་ལ་དབྱེ་ན། དོན་རང་མཚན་གྱི་གཞན་སེལ། བློའི་
གཞན་སེལ། མེད་དགག་གི་གཞན་སེལ་དང་གསུམ་ཡོད། མ་ཡིན་དགག་གི་གཞན་སེལ་
གང་ཞིག །རྟོག་པའི་སྒྲོ་བཏགས་མིན་པའི་དོན་རང་ངོས་ནས་གྲུབ་པའི་ཆོས། དོན་རང་
མཚན་གྱི་གཞན་སེལ་གྱི་མཚན་ཉིད། མཚན་གཞི་བུམ་པ་མ་ཡིན་པ་ལས་ལོག་པ་ལྟ་བུ།
དོན་འདི་ལ་གཞན་སེལ་བར་བྱེད་པའི་གཞི་ཡིན་པས་སོ། །དེ་སྐད་དུ། ཤཱཀྱ་བློའི་འགྲེལ་
པ་ལས། རེ་ཞིག་གཅིག་ནི་འདི་ལ་གཞན་དང་གཞན་སེལ་བར་བྱེད་པའི་ཕྱིར་མཚན་ཉིད་
ལྡོག་པ་ཁོ་ན་ཡིན་ནོ། །ཞེས་གསུངས་པའི་ཕྱིར། མ་ཡིན་དགག་གི་གཞན་སེལ་གང་ཞིག།
རྟོག་པས་སྒྲོ་གཏགས་ཙམ་གྱི་ཆོས། བློའི་གཞན་སེལ་གྱི་མཚན་ཉིད། མཚན་གཞི་བུམ་



60
༼ག༽
མདོ་སྡེ་པའི་སྐབས།
འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་ལྟ་བུ། སྒྲ་བཤད་ནི། བློ་རྟོག་
པས་བཏགས་ཤིང་འདིས་གཞན་སེལ་བར་བྱེད་པས་སོ། །དེ་སྐད་དུ། ཤཱཀྱ་བློའི་འགྲེལ་
པ་ལས། འདིས་གཞན་སེལ་བར་བྱེད་པའི་ཕྱིར་རྣམ་པར་རྟོག་པའི་བློ་སྣང་བ་ཡིན་ཏེ། གང་
བསྟན་བཅོས་མཛད་པའི་སྒྲས་བརྗོད་པར་བྱ་བ་ཉིད་དུ་བཞེད་པ་ཞེས་བྱ་བ་འདི་ཡིན་ནོ། །ཞེས་
དང་། དགག་བྱ་དངོས་སུ་བཅད་པའི་ཚུལ་གྱིས་རྟོགས་པར་བྱ་བ་གང་ཞིག །དགག་བྱ་
བཀག་ཤུལ་དུ་ཆོས་གཞན་མི་འཕེན་པ། མེད་དགོག་གི་གཞན་སེལ་གྱི་མཚན་ཉིད། སྒྲ་
བཤད་ནི། དགག་བྱ་མེད་པར་བཀག་གྱིས་གཞན་གསལ་བའི་ཆ་ཡིན་པའི་ཕྱིར། ཤཱཀྱ་
བློའི་འགྲེལ་པ་ལས། གཞན་གཅོད་པའི་ཕྱིར་རྣམ་པར་གཅོད་པ་ཙམ་ཡོད་ཅིང་། གང་
སྔོན་གྱི་སློབ་དཔོན་དག་གིས་ཐམས་ཅད་ལ་ཁྱད་པར་མེད་པར་རྣམ་པར་བཞག་པ་ཡིན་ཏེ།
ཐམས་ཅད་ལ་དགག་པ་ཙམ་ལ་ཁྱད་པར་མེད་པའི་ཕྱིར་རོ། །ཞེས་གསུངས་པའི་ཕྱིར།
རང་དངོས་སུ་རྟོགས་པའི་བློས་རང་གི་དགག་བྱ་དངོས་སུ་བཅད་ནས་རྟོགས་པར་བྱ་བ་མ་
ཡིན་པའི་ཆོས་སྒྲུབ་པའི་མཚན་ཉིད། མཚན་གཞི་བུམ་པ་ལྟ་བུ། བུམ་པ་བློ་ལ་ཤར་བ་
དགག་བྱ་བཅད་པ་ལ་མི་ལྟོས་པའི་ཕྱིར་རོ། །ཡུལ་དེའི་རྣམ་པར་ཤར་བའི་སྒོ་ནས་རྟོགས་
པ༑ ཡུལ་དེ་དངོས་སུ་རྟོགས་པའི་མཚན་ཉིད། ཡུལ་དེའི་རྣམ་པ་མ་ཤར་བའི་སྒོ་ནས་
རྟོགས་པ། ཡུལ་དེ་ཤུགས་ལ་རྟོགས་པའི་མཚན་ཉིད། ཤུགས་ལ་རྟོགས་པ་དང་ཤུགས་
ཀྱིས་རྟོགས་པ་གཉིས་ལ་ཁྱད་པར་འབྱེད་དགོས་སོ། །
བཞི་པ། མངོན་སུམ་ཚད་མས་དངོས་སུ་རྟོགས་པར་བྱ་བའི་ཆོས། མངོན་གྱུར་
གྱི་མཚན་ཉིད། རྗེས་དཔག་ཚད་མས་དངོས་སུ་རྟོགས་པར་བྱ་བའི་ཆོས། ལྐོག་གྱུར་གྱི་
མཚན་ཉིད། སྔ་མ་དང་དངོས་པོ་དོན་གཅིག །ཕྱི་མ་དང་ཡོད་པ་དོན་གཅིག་ཡིན་ནོ། །དབང་
པོའི་མངོན་སུམ་གྱི་གཞལ་བྱ་དང་མཐོང་བ་མངོན་གྱུར་གཉིས་དོན་གཅིག །མཚན་གཞི།
དཔེར་ན། མདུན་ན་གནས་པའི་བུམ་པ་ལྟ་བུ། མངོན་གྱུར་ཐམས་ཅད་མཐོང་བ་མངོན་



མདོ་སྡེ་པའི་སྐབས།
༼ག༽
61
གྱུར་མ་ཡིན་ནོ། །ལྐོག་གྱུར་ལ། ཅུང་ཟད་ལྐོག་གྱུར་དང་། ཤིན་ཏུ་ལྐོག་གྱུར་གཉིས།
ཅུང་ཟད་ལྐོག་གྱུར་དང་དངོས་སྟོབས་རྗེས་དཔག་གི་གཞལ་བྱ་གཉིས་དོན་གཅིག །མཚན་
གཞི་སྟོང་པ་ཉིད་དང་མི་རྟག་པ་ཕྲ་མོ་དང་བདེན་པ་བཞི་རྣམས་ཅུང་ཟད་ལྐོག་གྱུར་ཡིན་ནོ།།
ཤིན་ཏུ་ལྐོག་གྱུར་དང་ཡིད་ཆེས་རྗེས་དཔག་གི་གཞལ་བྱ་དོན་གཅིག །ཡང་ན་ལུང་གི་ཚད་
མའི་གཞལ་བྱ་དང་དོན་གཅིག་ཟེར་ནའང་ཆོག་གོ །མཚན་གཞི་ཡོད་དེ། ལས་འབྲས་
ཀྱི་འབྲེལ་བ་ཕྲ་ཞིང་ཕྲ་བ་རྣམས་དང༌། སངས་རྒྱས་ཀྱི་སྐུ་གསུང་ཐུགས་གསུམ་གྱི་ཡོན་
ཏན་བསམ་གྱིས་མི་ཁྱབ་པ་ལྟ་བུ་རྣམས་སོ། །ཤིན་ལྐོག་དེ་དག་དཔྱད་པ་གསུམ་གྱིས་དག་
པའི་ལུང་ལ་བརྟེན་ནས་རྟོགས་དགོས་པ་ཡིན་ཏེ། རྣམ་འགྲེལ་ལས། གནས་གསུམ་པར་
ནི་འཕོས་པ་ན། །ལུང་འདྲེན་པ་ནི་མཁས་པའི་ལུགས། །ཞེས་དང་། གནས་གསུམ་པར་
མ་འཕོས་ན་ལུང་གིས་བསྒྲུབ་མི་དགོས་སྟེ། རྣམ་འགྲེལ་ལས། དེས་ན་རབ་གྲགས་དོན་
དག་ལ། །བསྟན་བཅོས་དོར་ནའང་ཉེས་པ་མེད། །ལྐོག་གྱུར་དག་ལ་བསྟན་བཅོས་ནི། །མི་
འདོད་དཔྱོད་པ་ཉིད་མི་འཇུག །ཅེས་གསུངས་པའི་ཕྱིར། དཔྱད་གསུམ་གྱི་དག་ཚུལ་ལ།
ཡུལ་དཔྱད་གསུམ་གྱི་དག་ཚུལ་དང་། ཡུལ་ཅན་དཔྱད་གསུམ་གྱི་དགེ་ཚུལ་གཉིས་ཡོད།
དང་པོ་ནི། དཔྱད་པ་དེ་དང་དེ་ལས་འདས་པ་ལ་བྱེད་པས་གསུམ་ཆར་གྱིས་དག་པ་མི་སྲིད་
དོ༑ ༑ཡུལ་ཅན་དཔྱད་གསུམ་གྱི་དག་ཚུལ་ལ་གཉིས་ལས། དང་པོ་ནི། དཔེར་ན། སྦྱིན་
པས་ལོངས་སྤྱོད་ཁྲིམས་ཀྱིས་བདེ། །ཞེས་པ་ལྟ་བུའི་ལུང་རྣམ་དག་གཞིར་བཞག །ལུང་
དེ་རང་གི་བརྗོད་བྱ་མཐོང་བ་མངོན་གྱུར་སྟོན་པའི་ཆ་ལ་མངོན་སུམ་ཚད་མས་གནོད་པ་
མེད་པ། རང་གི་བརྗོད་བྱ་ཅུང་ཟད་ལྐོག་གྱུར་སྟོན་པའི་ཆ་ལ་དངོས་སྟོབས་རྗེས་དཔག་
གིས་གནོད་པ་མེད་པ། རང་གི་བརྗོད་བྱ་ཤིན་ལྐོག་སྟོན་པ་ལ་ཡིད་ཆེས་རྗེས་དཔག་གིས་
གནོད་པ་མེད་པའམ་ལུང་གི་ཚད་མས་གནོད་པ་མེད་པ་དེ། དཔྱད་གསུམ་དག་ཚུལ་གཅིག་
དང་། ཡང་ན། ལུང་རྣམ་དག་དེ་རང་གི་བརྗོད་བྱའི་དོན་སྟོན་པ་ལ། མཐོང་བ་མངོན་



62
༼ག༽
མདོ་སྡེ་པའི་སྐབས།
གྱུར་རྟོགས་པའི་མངོན་སུམ་ཚད་མས་གནོད་པ་མེད་པ། ཅུང་ཟད་ལྐོག་གྱུར་རྟོགས་པའི་
དངོས་སྟོབས་རྗེས་དཔག་གིས་གནོད་པ་མེད་པ། ཤིན་ཏུ་ལྐོག་གྱུར་རྟོགས་པའི་ཡིད་ཆེས་
ཀྱི་རྗེས་དཔག་གམ་ལུང་གི་ཚད་མས་གནོད་པ་མེད་པ། ཞེས་སྦྱར་ཚུལ་གཅིག་སྟེ་གཉིས་
ཡོད་ཀྱང་གནད་གཅིག་གོ །དེ་དག་ལ་འཕྲོས་ཏེ། ལུང་དང་འགལ་བའི་རྣམ་པ་གསལ་
བའི་དཔེར་བརྗོད་དང་། ལུང་དང་འགལ་བའི་ཕྱོགས་ཙམ་སོང་བའི་དཔེར་བརྗོད་འཇོག་
ལུགས་དང་། ལུང་གནོད་བྱེད་དུ་འདོད་པའི་ཚུལ་དང་། ལུང་འགོག་བྱེད་དུ་འདོད་པའི་
ཚུལ་རྣམས་ཤེས་པར་བྱའོ། །དེ་དག་རྣམ་ངེས་དར་ཊཱིཀ་དང་རིགས་གཏེར་རྩ་འགྲེལ་དུ་
བལྟའོ། །
ལྔ་པ། སོ་སོ་བ་མ་ཡིན་པའི་ཆོས། གཅིག་གི་མཚན་ཉིད། མཚན་གཞི་བུམ་པ་
ལྟ་བུ། སོ་སོ་བའི་ཆོས། ཐ་དད་ཀྱི་མཚན་ཉིད། མཚན་གཞི་ཀ་བུམ་གཉིས་ལྟ་བུ། ང་བ་
ཐ་དད་ཡིན་ན། ལྡོག་པ་ཐ་དད་ཡིན་པས་ཁྱབ། ལྡོག་པ་ཐ་དད་ཡིན་ན། ངོ་བོ་ཐ་དད་
ཡིན་པས་མ་ཁྱབ་སྟེ། བྱས་པ་དང་མི་རྟག་པ་གཉིས་ངོ་བོ་གཅིག་ཡིན་པའི་ཕྱིར། ལྡོག་
པ་གཅིག་ཡིན་ན། ངོ་བོ་གཅིག་ཡིན་པས་ཁྱབ་ཅིང་། ངོ་བོ་གཅིག་ཡིན་ན། ལྡོག་པ་གཅིག་
ཡིན་པས་མ་ཁྱབ་སྟེ། བྱས་མི་རྟག་གཉིས་ངོ་བོ་གཅིག་ཡིན་པའི་ཕྱིར་རོ། །
དྲུག་པ། ཐ་དད་གང་ཞིག་གཞི་མཐུན་མི་སྲིད་པའི་ཆོས། འགལ་བའི་མཚན་ཉིད།
མཚན་གཞི། ཀ་བུམ་གཉིས་ལྟ་བུ། ཐ་མི་དད་དང་གཞི་མཐུན་སྲིད་པ་གང་རུང་། མི་
འགལ་བའི་མཚན་ཉིད། མཚན་གཞི། ཐ་དད་ཡིན་པ་བཞག་ན། གཟུགས་དང་དངོས་པོ་
གཉིས་ལྟ་བུ་གཞི་མཐུན་སྲིད་པ་དང་། གཅིག་ཡིན་པ་བཞག་ན། བུམ་པ་ལྟ་བུ། རི་བོང་
རྭ་དང་སྒྲ་རྟག་པ་སོགས་མི་འགལ་བ་ཡིན་ཏེ། མི་འགལ་བ་ཡིན་ན། ཡོད་པ་ཡིན་པས་
མ་ཁྱབ་པའི་ཕྱིར་རོ། །གང་ཟག་གི་བདག་མེད་ཡིན་ན། འགལ་དང་མི་འགལ་གཉིས་པོ་
གང་རུང་ཡིན་པས་ཁྱབ་པ་རིགས་སྨྲ་སྤྱིའི་ལུགས་ཡིན་ནོ། །



མདོ་སྡེ་པའི་སྐབས།
༼ག༽
68
བདུན་པ། རང་གི་གསལ་བ་རྣམས་ལ་རྗེས་སུ་འགྲོ་བའི་ཆོས། སྤྱིའི་མཚན་ཉིད།
མཚན་གཞི། སྤྱི་ཁོ་ན་ཡིན་པ་ཤེས་བྱ་དང་། སྤྱི་དང་བྱེ་བྲག་གཉིས་ཀ་ཡིན་པ་དངོས་པོ་
ལྟ་བུའོ། །ཁྱོད་དེ་ཡིན། ཁྱོད་དེ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་། དེ་
ཡང་ཡིན་པའི་གཞི་མཐུན་པ་དུ་མ་གྲུབ་པ། བྱེ་བྲག་གི་མཚན་ཉིད། མཚན་གཞི། བྱེ་
བྲག་ཁོ་ན་ཡིན་པ། ཀ་བུམ་གཉིས་ལྟ་བུ་དང་། གཉིས་ཀ་ཡིན་པ་ནི་སྔར་ལྟར་རོ། །
བརྒྱད་པ། དངོས་པོ་གཞན་ཞིག་རང་གྲུབ་དུས་ཀྱི་སྐད་ཅིག་གཉིས་པར་ཞིག་པའི་
ཆ༑ འདས་པའི་མཚན་ཉིད། མཚན་གཞི། བུམ་པ་ཞིག་པ་ལྟ་བུ། དངོས་པོ་གཞན་ཞིག་
སྐྱེ་བའི་རྒྱུ་ཡོད་ཀྱང་། རྐྱེན་མ་ཚང་བའི་དབང་གིས་ཡུལ་དུས་འགའ་ཞིག་ཏུ་རེ་ཞིག་མ་
སྐྱེ་བའི་ཆ། མ་འོངས་པའི་མཚན་ཉིད། མཚན་གཞི། བུམ་པ་མ་སྐྱེ་བ་ལྟ་བུ། སྐྱེས་ལ་མ་
འགག་པ། ད་ལྟར་བའི་མཚན་ཉིད། དེ་དང་དངོས་པོ་དོན་གཅིག །དངོས་པོ་དེའི་འདས་
པ་དངོས་པོ་དེའི་ཕྱི་ལོགས་སུ་བྱུང་བ་དང་། དངོས་པོ་དེའི་མ་འོངས་པ་དངོས་པོ་དེའི་སྔ་
ལོགས་སུ་བྱུང་བའི་ཞིབ་ཆ་བྱེད།
དགུ་པ། ཡོད་པ་ལ་དབྱེ་ན། རྟག་པ་དང་དངོས་པོ་གཉིས། ཆོས་དང་སྐད་ཅིག་
མ་མ་ཡིན་པའི་གཞི་མཐུན་པ། རྟག་པའི་མཚན་ཉིད། རྟག་པ་ལ་དབྱེ་ན། རྣམ་པ་ཐམས་
ཅད་པའི་རྟག་པ་དང་། རེས་འགའ་བའི་རྟག་པ་གཉིས། ཡོད་པ་དང་ཤེས་བྱ་དང་འདུས་
མ་བྱས་ནམ་མཁའ་ལྟ་བུ་དང་པོ་དང་། བུམ་པའི་ལྡོག་པ་དང་བུམ་པ་དང་གཅིག་དང་བུམ་
པའི་མཚན་ཉིད་དང་། མདོག་ཏུ་རུང་བའི་མཚོན་བྱ་རྣམས་གཉིས་པ་ཡིན་ནོ། །དོན་བྱེད་
ནུས་པ། དངོས་པོ་མཚན་ཉིད། དངོས་པོ་ལ་དབྱེ་ན། གཟུགས། ཤེས་པ། ལྡན་མིན་
འདུས་བྱེད་དང་གསུམ། གཟུགས་སུ་རུང་བ། གཟུགས་ཀྱི་མཚན་ཉིད། དབུ་མ་ལ་འཇུག་
པ་ལས། གཟུགས་ནི་གཟུགས་རུང་མཚན་ཉིད་ཅན། །ཞེས་གསུངས་པའི་ཕྱིར། གཟུགས་
ལ་དབྱེ་ན། ཕྱིའི་གཟུགས་དང་། ནང་གི་གཟུགས་གཉིས་ཡོད། སྐྱེས་བུའི་ཤེས་རྒྱུད་ཀྱིས་



64
༼ག༽
མདོ་སྡེ་པའི་སྐབས།
མ་བསྡུས་པའི་གཟུགས། ཕྱིའི་གཟུགས་ཀྱི་མཚན་ཉིད། དེ་ལ་དབྱེ་ན། གཟུགས་ཀྱི་སྐྱེ་
མཆེད་དང་། སྒྲའི་སྐྱེ་མཆེད་དང་། དྲིའི་སྐྱེ་མཆེད་དང་། རོའི་སྐྱེ་མཆེད་དང་། རེག་
བྱའི་སྐྱེ་མཆེད་དང་ལྔ་ཡོད། མིག་ཤེས་ཀྱི་གཟུང་བྱ། གཟུགས་ཀྱི་སྐྱེ་མཆེད་ཀྱི་མཚན་
ཉིད། དེ་ལ་དབྱེ་ན། དབྱིབས་དང་། ཁ་དོག་གཉིས་ཡོད། དབྱིབས་སུ་རུང་བ། དབྱིབས་
ཀྱི་མཚན་ཉིད། དེ་ལ་དབྱེ་ན། བརྒྱད་ཡོད་དེ། མཐོ་བའི་གཟུགས་དང་། དམའ་བོའི་
གཟུགས་དང་། རིང་པོའི་གཟུགས་དང༌། ཐུང་བའི་གཟུགས་དང་། གྲུ་བཞིའི་གཟུགས་
དང་། ཟླུམ་པོའི་གཟུགས་དང་། །ཕྱ་ལེ་བའི་གཟུགས་དང་། ཕྱ་ལེ་བ་མ་ཡིན་པའི་གཟུགས་
དེ་བརྒྱད་ཡོད་པའི་ཕྱིར། མདོག་ཏུ་རུང་བ། ཁ་དོག་གི་མཚན་ཉིད། དེ་ལ་དབྱེ་ན། རྩ་
བའི་ཁ་དོག་དང་། ཡན་ལག་གི་ཁ་དོག་གཉིས་ཡོད། དང་པོ་ལ། དཀར་པོ་དང་། དམར་
པོ་དང་། སྔོན་པོ་དང་། སེར་པོ་སྟེ་བཞི་ཡོད། གཉིས་པ་ལ། དེར་གྱུར་བའི་སྤྲིན་གྱི་ཁ་
དོག་དང་། དུ་བའི་ཁ་དོག་དང་། ཁུག་སྣའི་ཁ་དོག་དང་། སྣང་བའི་ཁ་དོག་དང་། མུན་
པའི་ཁ་དོག་དང་། གྲིབ་མའི་ཁ་དོག་དང་། ཉི་མའི་འོད་ཟེར་གྱི་ཁ་དོག་དང་བརྒྱད་ཡོད་
པའི་ཕྱིར། དེར་གྱུར་པའི་ཞེས་པ་ཐམས་ཅད་ཀྱི་མཐར་སྦྱར་རོ། །དེ་དག་ནི། མཛོད་རྩ་
བ་ལས། གཟུགས་རྣམ་གཉིས་དང་རྣམ་ཉི་ཤུ། །ཞེས་པ་ལྟར་རོ། །རྣ་ཤེས་ཀྱི་ཉན་བྱ།
སྒྲའི་སྐྱེ་མཆེད་ཀྱི་མཚན་ཉིད། དེ་ལ་དབྱེ་ན། ཟིན་པའི་འབྱུང་བ་ལས་བྱུང་བའི་སྒྲ་དང་།
མ་ཟིན་པའི་བྱུང་བ་ལས་བྱུང་བའི་སྒྲ་གཉིས། དེ་གཉིས་པོ་རེ་རེ་ལ་སེམས་ཅན་ལ་སྟོན་
པའི་སྒྲ་དང་། སེམས་ཅན་ལ་མི་སྟོན་པའི་སྒྲ་གཉིས་གཉིས་ཡོད། དེ་དག་རེ རེ་ལའང་སྙན་
པའི་སྒྲ་དང་། མི་སྙན་པའི་སྒྲ་གཉིས་གཉིས་ཡོད་དེ། མཛོད་རྩ་བ་ལས། སྒྲ་ནི་རྣམ་པ་
བརྒྱད་ཡོད་དེ། །ཞེས་གསུངས་པའི་ཕྱིར། སྣ་ཤེས་ཀྱི་མྱོང་བྱ། དྲིའི་སྐྱེ་མཆེད་ཀྱི་མཚན་
ཉིད། དེ་ལ་དབྱེ་ན། ལྷན་སྐྱེས་ཀྱི་དྲི་དང་། སྦྱར་བྱུང་གི་དྲི་གཉིས། དེ་གཉིས་པོ་རེ་རེ་
ལ༑ ཞིམ་པའི་དྲི་དང་། མི་ཞིམ་པའི་དྲི་གཉིས་གཉིས་སྟེ་བཞི། མཛོད་རྩ་ལས། དྲི་རྣམ་



མདོ་སྡེ་པའི་སྐབས།
༼ག༽
65
བཞི། ཞེས་གསུངས་པའི་ཕྱིར། ལྕེ་ཤེས་ཀྱི་མྱོང་བྱ། རོའི་སྐྱེ་མཆེད་ཀྱི་མཚན་ཉིད། དེ་
ལ་དབྱེ་ན། མངར་བ་དང་། སྐྱུར་བ་དང་། ལན་ཚྭ་བ་དང་། ཚ་བ་དང་། ཁ་བ་དང་།
བསྐ་བ་སྟེ་དྲུག །མཛོད་རྩ་བ་ལས། རོ་ནི་རྣམ་དྲུག །ཅེས་གསུངས་པའི་ཕྱིར། ལུས་
ཤེས་ཀྱི་རེག་བྱ། རེག་བྱའི་སྐྱེ་མཆེད་ཀྱི་མཚན་ཉིད། དེ་ལ་དབྱེ་ན། འབྱུང་བར་གྱུར་
པའི་རེག་བྱ་དང་། འབྱུང་འགྱུར་གྱི་རེག་བྱ་གཉིས། དང་པོ་ལ། སའི་འབྱུང་བ་དང་།
ཆུའི་འབྱུང་བ་དང་། མེའི་འབྱུང་བ་དང་། རླུང་གི་འབྱུང་བ་སྟེ་བཞི་ཡོད། གཉིས་པ་ལ།
འཇམ་པ་དང་། རྩུབ་པ་དང་། ལྕི་བ་དང་། ཡང་བ་དང་། གྲང་བ་དང་། བཀྲེས་པ་དང་།
སྐོམ་པ་སྟེ་བདུན་ཡོད་པའི་ཕྱིར། མཛོད་རྩ་ལས། རེག་བྱ་བཅུ་གཅིག་བདག་ཉིད་དོ། །ཞེས་
གསུངས་པའི་ཕྱིར། དབྱིབས་དང་། ཁ་དོག་གཉིས་ལ་མུ་བཞི་ཡོད། གཉིས་ཀ་ཡིན་པའི་
མུ་ཡོད་དེ། ཡན་ལག་གི་ཁ་དོག་བརྒྱད་ཀྱི་དང་པོ་བཞི་དེ་ཡིན་པའི་ཕྱིར། དབྱིབས་ཡིན་
ལ༑ ཁ་དོག་མ་ཡིན་པའི་མུ་ཡོད་དེ། དབྱིབས་ཀྱི་གཟུགས་བརྒྱད་པོ་དེ་དེ་ཡིན་པའི་ཕྱིར།
ཁ་དོག་ཡིན་ལ། དབྱིབས་མ་ཡིན་པའི་མུ་ཡོད་དེ། རྩ་བའི་ཁ་དོག་བཞི་དང་། ཡན་ལག་
གི་ཁ་དོག་བརྒྱད་ཀྱི་ཐ་མ་བཞི་སྟེ་བརྒྱད་པོ་དེ་དེ་ཡིན་པའི་ཕྱིར། དབྱིབས་དང་། ཁ་དོག་
གཉིས་གང་ཡང་མ་ཡིན་པའི་མུ་ཡོད་དེ། བཀའ་བརྒྱད་སྟོང་པ་དེ་དེ་ཡིན་པའི་ཕྱིར་རོ། །
གཉིས་པ། ནང་གི་གཟུགས་ལ། མཚན་ཉིད་དང་། དབྱེ་བ་གཉིས། དང་པོ་ནི།
སྐྱེས་བུའི་ཤེས་རྒྱུད་ཀྱི་བསྡུས་པའི་གཟུགས། ནང་གི་གཟུགས་ཀྱི་མཚན་ཉིད། དེ་ལ་དབྱེ་
ན༑ མིག་གི་དབང་པོ་དང་། རྣ་བའི་དབང་པོ་དང་། སྣའི་དབང་པོ་དང་། ལྕེའི་དབང་
པོ་དང་། ལུས་ཀྱི་དབང་པོ་དང་ལྔ། རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་
རྐྱེན་དུ་གྱུར་པའི་དབང་པོ་གཟུགས་ཅན་པ། མིག་གི་དབང་པོའི་མཚན་ཉིད། དབང་པོ་
ལྷག་མ་བཞིའི་མཚན་ཉིད་རིགས་པ་དེ་སྦྱར་ནས་ཤེས་པར་བྱའོ། །ཚད་མ་མདོ་ལས། ཐུན་
མོང་མ་ཡིན་རྒྱུ་ཡི་ཕྱིར། །དེ་ཡི་ཐ་སྙད་དབང་པོས་བྱས། །ཞེས་གསུངས་པའི་ཕྱིར།



66
༼ག༽
མདོ་སྡེ་པའི་སྐབས།
གཉིས་པ། ཤེས་པའི་རྣམ་བཞག་བཤད་པ་ལ། མཚན་ཉིད་དང་། དབྱེ་བ་གཉིས།
གསལ་ཞིང་རིག་པ། ཤེས་པའི་མཚན་ཉིད། རྣམ་འགྲེལ་ལས། རང་ཉིད་རབ་ཏུ་གསལ་
ཕྱིར་དོན། །དེ་ཡི་ངོ་བོ་རབ་གསལ་ཡིན། །ཞེས་དང་། སྤྱོད་འཇུག་ལས། ཤེས་པ་བེམ་
མིན་ལོག་པ་སྟེ། །ཞེས་དང་། དབུ་མ་རྒྱན་ལས། རྣམ་ཤེས་བེམ་པོའི་རང་བཞིན་ལས།།
བཟློག་པ་རབ་ཏུ་སྐྱེ་བ་སྟེ། །ཞེས་དང་། དབུ་མ་རྒྱན་རང་འགྲེལ་ལས། ཤེས་པ་ནི་གསལ་
བ་ཡིན་ན་གསལ་བ་ནི་གསལ་བར་མ་གྱུར་ཏེ། ཞེས་གསུངས་པའི་ཕྱིར། རྣམ་གྲངས་
ཡོད་དེ། །བློ་དང་ཤེས་པ་དང་རིག་པ་དང་གསལ་བ་རྣམས་དོན་གཅིག་གོ །
ཤེས་པ་ལ་དབྱེ་ཚུལ་དུ་མ་ཡོད་དེ། རྟོགས་པའི་བློ་དང་མ་རྟོགས་པའི་བློ་གཉིས་
སུ་དབྱེ་བ། ཚད་མ་དང་ཚད་མིན་གྱི་ཤེས་པ་གཉིས་སུ་དབྱེ་བ། རྟོག་པ་དང་རྟོག་མེད་
ཀྱི་ཤེས་པ་གཉིས་སུ་དབྱེ་བ། དབང་པོའི་ཤེས་པ་དང་ཡིད་ཀྱི་ཤེས་པ་གཉིས་སུ་དབྱེ་བ།
རང་རིག་དང་གཞན་རིག་གི་ཤེས་པ་གཉིས་སུ་དབྱེ་བ། བློ་རིག་བདུན་དུ་དབྱེ་བ་དང་དྲུག་
ལས། དང་པོ། རང་གི་གཞལ་བྱ་ལ་ངེས་པ་འདྲེན་ནུས་པའི་བློ། རྟོགས་པའི་བློའི་མཚན་
ཉིད། རྣམ་འགྲེལ་ལས། ངེས་པ་དང་ནི་སྒྲོ་འདོགས་ཡིད། །གནོད་བྱ་གནོད་བྱེད་ངོ་བོའི་
ཕྱིར། །ཞེས་བློ་དེས་ཆོས་དེ་ངེས་པ་ན་རང་གི་བཟློག་ཟླའི་སྒྲོ་འདོགས་གཅོད། ཅེས་གསུངས་
པའི་ཕྱིར། རྟོགས་པ་ལ། དངོས་སུ་རྟོགས་པ་དང་། ཤུགས་ལ་རྟོགས་པ་གཉིས་ཡོད་པ་
སྔར་བཤད་པ་ལྟར་དང་། དངོས་རྟོགས་དང་ཤུགས་རྟོགས་རེ་རེ་ལའང་ཚད་མའི་དངོས་
རྟོགས་ཤུགས་རྟོགས་དང་། ཚད་མིན་གྱི་ཤེས་པའི་དངོས་རྟོགས་ཤུགས་རྟོགས་གཉིས་གཉིས་
ཡོད་པ་དེ་དག་རེ་རེའི་མཚན་གཞི་དང་བཅས་པ་བློ་རིག་ཡིག་ཆ་ལས་ཤེས་པར་བྱའོ། །རང་
གི་གཞལ་བྱ་ལ་ངེས་པ་འདྲེན་མི་ནུས་པའི་བློ། མ་རྟོགས་པའི་བློའི་མཚན་ཉིད། དེ་ལ་དབྱེ་
ནི༑ ལོག་ཤེས་དང་། ཐེ་ཚོམ་དང་། སྣང་ལ་མ་ངེས་པའི་བློ་དང་། འཛིན་སྟངས་མེད་
པའི་མོས་སྒོམ་ལྟ་བུ་དུ་མ་ཡོད།



མདོ་སྡེ་པའི་སྐབས།
༼ག༽
s
གཉིས་པ། ཚད་མ་དང་ཚད་མིན་གྱི་ཤེས་པ་བཤད་པ་ལ། གསར་དུ་མི་བསླུ་པའི་
རིག་པ། ཚད་མའི་མཚན་ཉིད། རྣམ་འགྲེལ་ལས། ཚད་མ་བསླུ་མེད་ཅན་ཤེས་པ། །དོན་
བྱེད་ནུས་པར་གནས་པ་ནི། །མི་སླུ། ཞེས་དང་། མ་ཤེས་དོན་གྱི་གསལ་བྱེད་ཀྱང་། །ཞེས་
གསུངས་པའི་ཕྱིར། དེ་ལ་དབྱེ་ན། མངོན་སུམ་ཚད་མ་དང་། རྗེས་དཔག་ཚད་མ་གཉིས་
ཡོད། རྟོག་བྲལ་མ་འཁྲུལ་པའི་རིག་པ་མངོན་སུམ་གྱི་མཚན་ཉིད། རྟོག་བྲལ་མ་འཁྲུལ་
པའི་གསར་དུ་མི་བསླུ་པའི་རིག་པ། མངོན་སུམ་ཚད་མའི་མཚན་ཉིད། ཚད་མ་མདོ་ལས།
རྟོག་པ་དང་བྲལ་མངོན་སུམ་མོ། །ཞེས་དང་། རྣམ་འགྲེལ་ལས། མངོན་སུམ་རྟོག་བྲལ་
མ་འཁྲུལ་བའོ། །ཞེས་གསུངས་པའི་ཕྱིར། མངོན་སུམ་ལ་དབྱེན། དབང་མངོན་དང་།
ཡིད་མངོན་དང་། རང་རིག་མངོན་སུམ་དང་། རྣལ་འབྱོར་མངོན་སུམ་དང་བཞི་ཡོད།
དེ་དག་སོ་སོའི་དོན་བཤད་པ་ལ། རང་གི་ཐུན་མོང་མ་ཡིན་པའི་བདག་རྐྱེན་དབང་པོ་གཟུགས་
ཅན་པ་ལས་བྱུང་ཞིང་། རྟོག་བྲལ་མ་འཁྲུལ་བའི་གཞན་རིག །དབང་པོའི་མངོན་སུམ་
གྱི་མཚན་ཉིད། དེ་ལ་དབྱེ་ན། མིག་གི་དབང་པོའི་མངོན་སུམ་ནས་ལུས་ཀྱི་དབང་པོའི་
མངོན་སུམ་གྱི་བར་དུ་ལྔ་ཡོད། དེ་དག་རེ་རེ་ལ་རང་ཡིན་པར་གྱུར་པའི་ཚད་མ་དང་བཅད་
ཤེས་དང་སྣང་ལ་མ་ངེས་པའི་བློ་གསུམ་རེ་ཡོད། ་དེ་དག་སོ་སོའི་མཚན་གཞི་བློ་རིག་ཡིག་
ཆ་ལས་ཤེས་པར་བྱའོ། །རང་འདྲེན་བྱེད་ཀྱི་དབང་མངོན་ལས་བྱུང་ཞིང་། དེའི་གཟུང་
དོན་སྐད་ཅིག་གཉིས་པ་འཛིན་པའི་རང་ཉིད་རྟོག་བྲལ་མ་འཁྲུལ་པའི་ཆ་ནས་བཞག་པའི་
གཞན་རིག་མངོན་སུམ། མངོན་སུམ་བཞིར་ཕྱེ་བའི་ཡིད་ཀྱི་མངོན་སུམ་གྱི་མཚན་ཉིད།
རྟོག་གེའི་སྐད་ལས། སྐད་ཅིག་གཉིས་པ་འཛིན་པའི་ཕྱིར། །བཟུང་ཟིན་འཛིན་པ་གཉིས་
བསལ་ལོ། །ཞེས་དང་། ཡང་དེ་ཉིད་ལས། དབང་མངོན་འདས་མ་ཐག་ཏུ་ཡིད་མངོན་
སྐྱེ་བའོ། །ཞེས་གསུངས་པའི་ཕྱིར། དེ་ལ་དབྱེ་ན། གཟུགས་འཛིན་ཡིད་མངོན་ནས་རེག་
བྱ་འཛིན་པའི་ཡིད་མངོན་གྱི་བར་ལྔ་ཡོད། འཛིན་རྣམ། རང་རིག་གི་མཚན་ཉིད། རྟོག་



68
༼ག༽
མདོ་སྡེ་པའི་སྐབས།
བྲལ་མ་འཁྲུལ་བའི་འཛིན་རྣམ། རང་རིག་མངོན་སུམ་གྱི་མཚན་ཉིད། འཛིན་རྣམ་དུ་
གྱུར་པའི་རྟོག་བྲལ་མ་འཁྲུལ་བའི་གསར་དུ་མི་སླུ་བའི་ཤེས་པ། རང་རིག་མངོན་སུམ་ཚད་
མའི་མཚན་ཉིད། རྣམ་འགྲེལ་ལས། དྲན་པ་ལས་ཀྱང་བདག་རིག་གྲུབ། །ཅེས་དང་།
རྣམ་ངེས་ལས། དུས་ཕྱིས་དྲན་པ་ལས་ཀྱང་སྟེ། །ཚུལ་གཉིས་དང་ནི་རང་རིག་གྲུབ། །མ་
མྱོང་བ་ནི་མེད་ཕྱིར་ཡང་། །ཞེས་གསུངས་པའི་ཕྱིར། དེ་ལ་དབྱེ་ན། རང་ཡིན་པར་
གྱུར་པའི་ཚད་མ་དང་། བཅད་ཤེས་དང་། སྣང་ལ་མ་ངེས་པའི་བློ་གསུམ་ཡོད། མིག་
ཤེས་ཉམས་མྱོང་གི་རང་རིག་སྐད་ཅིག་དང་པོ་ལྟ་བུ་དང་པོ་དང་། དེ་འདྲའི་རང་རིག་སྐད་
ཅིག་གཉིས་པ་ལྟ་བུ་གཉིས་པ་དང་། དུས་མཐའི་སྐད་ཅིག་མའི་ངོ་བོར་གྱུར་པའི་ཤེས་པ་
ཉམས་མྱོང་གི་རང་རིག་ལྟ་བུ་རྣམས་སྣང་ལ་མ་ངེས་པའི་བློ་ཡིན་པའི་ཕྱིར། རང་གི་ཐུན་
མོང་མ་ཡིན་པའི་བདག་རྐྱེན་དུ་གྱུར་པའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་གོམས་པའི་
སྟོབས་ལས་བྱུང་ཞིང་། རང་ཡུལ་ཡང་དག་པའི་དོན་ལ་རྟོག་བྲལ་མ་འཁྲུལ་བའི་མཁྱེན་
པ༑ རྣལ་འབྱོར་མངོན་སུམ་གྱི་མཚན་ཉིད། རྣམ་འགྲེལ་ལས། དེ་ཕྱིར་ཡང་དག་ཡང་
དག་མིན། །གང་གང་ཤིན་ཏུ་གོམས་གྱུར་པ། །གོམས་པ་ཡོངས་སུ་རྫོགས་པ་ན། །དེ་
བསལ་མི་རྟོག་བློ་འབྲས་ཅན། །ཞེས་གསུངས་པའི་ཕྱིར། དེ་ལ་དབྱེ་ན། ཚད་མ་དང་།
བཅད་ཤེས་དང་། སྣང་ལ་མ་ངེངས་པའི་བློ་གསུམ་ཡོད་དེ། དང་པོ་ནི། བར་ཆད་མེད་
ལམ་ལྟ་བུ་དང་། གཉིས་པ་ནི། སློབ་པའི་རྒྱུད་ཀྱི་རྣམ་གྲོལ་ལམ་ལྟ་བུ། གསུམ་པ་ནི།
བྱང་སེམས་འཕགས་པའི་རྒྱུད་ཀྱི་རྣམ་མཁྱེན་མི་རྟག་པར་རྟོགས་པའི་རྣལ་འབྱོར་མངོན་
སུམ་ལྟ་བུ། དེར་རྣམ་མཁྱེན་སྣང་ཅིང་མ་ངེས་པའི་ཕྱིར། དེ་ཆོས་ཅན། རྣམ་མཁྱེན་
སྣང་བར་ཐལ། དེར་རྣམ་མཁྱེན་མི་རྟག་པ་སྣང་བ་གང་ཞིག །རྣམ་མཁྱེན་དང་རྣམ་མཁྱེན་
མི་རྟག་པ་གཉིས་ཡུལ་དུས་རང་བཞིན་གང་ལ་ལྟོས་ཏེ་གྲུབ་བདེ་རྫས་གཅིག་ཡིན་པའི་ཕྱིར།
རྣམ་འགྲེལ་ལས། དངོས་ལས་མི་རྟག་གཞན་དུ་མེད། །དེ་ཡང་དབང་པོ་ལས་སྔར་གྲུབ།།



མདོ་སྡེ་པའི་སྐབས།
༼ག༽
69
ཅེས་གསུངས་པའི་ཕྱིར། གྲུབ་བདེ་རྫས་གཅིག་དང་གྲུབ་བདེ་དབྱེར་མེད་ཀྱི་རྫས་གཅིག་
གཉིས་ལ་ཁྱད་པར་ཆེན་པོ་ཡོད་པས་ཤེས་པར་གྱིས། ཞེས་གསུངས་པའི་ཕྱིར། དེས་རྣམ་
མཁྱེན་མ་ངེས་པར་ཐལ། རྣམ་མཁྱེན་སངས་རྒྱས་ཁོ་ནའི་མངོན་སུམ་གྱི་ཡུལ་ཡིན་པའི་
ཕྱིར་ཏེ། ཤིན་ཏུ་ལྐོག་གྱུར་ཡིན་པའི་ཕྱིར། བྱས་པ་ལ་ཁོ་ན་རེ། རྣལ་འབྱོར་མངོན་སུམ་
ལ་སྣང་ལ་མ་ངེས་པ་མེད་པར་ཐལ། རྣམ་འགྲེལ་ལས། བློ་གྲོས་ཆེན་པོ་མཐོང་ཉིད་ལས།།
རྣམ་པ་ཐམས་ཅད་ངེས་པར་བྱེད། །ཅེས་གསུངས་པའི་ཕྱིར། མ་ཁྱབ། མཐོང་བ་ལ་འཁྲུལ་
བྱེད་དང་སྒྲིབ་བྱེད་མེད་པའི་རྣལ་འབྱོར་མངོན་སུམ་ལ། གང་སྣང་ཐམས་ཅད་ངེས་པས་
ཁྱབ་ཅེས་པ་ལུང་དེའི་དོན་ཡིན་ཏེ། རྣམ་འགྲེལ་ལས། འཁྲུལ་རྒྱུ་མེད་ན་དེ་ཡིས་ནི། །ངོ་
བོ་ཉིད་ཀྱི་རང་དང་ནི། །རྗེས་སུ་མཐུན་པའི་བློ་སྐྱེད་བྱེད། །ཅེས་པའི་ལུང་དོན་དུ་ཕར་ཕྱིན་
སྐབས་བརྒྱུད་པའི་ཡིག་ཆར་གསུངས་ལ། རྣམ་འགྲེལ་གྱི་ཡིག་ཆ་རྣམས་སུ་རྣལ་འབྱོར་
མངོན་སུམ་ལ་སྣང་ལ་མ་ངེས་པའི་བློ་མེད་པར་གསུངས་པ་མང་པས་དཔྱད་པར་བྱའོ། །
གཉིས་པ་རྗེས་དཔག་ཚད་མ་ལ། མཚན་ཉིད་དང་། དབྱེ་བ་གཉིས་ལས། དང་
པོ་ནི། ཚུལ་གསུམ་ཚང་བའི་རྟགས་ཡང་དག་ལ་བརྟེན་ནས་རང་གི་གཞལ་བྱ་ལྐོག་གྱུར་
པ་ལ་གསར་དུ་མི་བསླུ་བའི་རིག་པ། རྗེས་དཔག་ཚད་མའི་མཚན་ཉིད། ཚད་མ་མདོ་ལས།
རྗེས་དཔག་རྣམ་གཉིས་རང་དོན་ནི། །ཚུལ་གསུམ་རྟགས་ལས་དོན་མཐོང་ཡིན། །ཞེས་
གསུངས་པའི་ཕྱིར། དེ་ལ་དབྱེ་ན། རང་དོན་རྗེས་དཔག་དང་། གཞན་དོན་རྗེས་དཔག་
གཉིས། དངོས་སྟོབས་རྗེས་དཔག་དང་། ཡིད་ཆེས་རྗེས་དཔག་དང་། གྲགས་པའི་རྗེས་
དཔག་སོགས་དབྱེ་ཚུལ་མང་པོ་ཡོད་པ་གཞུང་ལས་ཤེས་པར་བྱའོ། །
གཉིས་པ། ཚད་མིན་གྱི་བློ་ལ། མཚན་ཉིད། དབྱེ་བ་གཉིས། དང་པོ་ན། གསར་
དུ་མི་བསླུ་བ་མ་ཡིན་པའི་རིག་པ། ཚད་མིན་གྱི་ཤེས་པའི་མཚན་ཉིད། དེ་ལ་དབྱེ་ན། བཅད་
ཤེས་དང༌། ཐེ་ཚོམ། ལོག་ཤེས། སྣང་ལ་མ་ངེས་པའི་བློ་སོགས་ཡོད།



70
༼ག༽
མདོ་སྡེ་པའི་སྐབས།
གསུམ་པ། རྟོག་བཅས། རྟོག་མེད་གཉིས་སུ་དབྱེ་བ་བཤད་པ་ལ། སྒྲ་དོན་འདྲེས་
རུང་དུ་འཛིན་པའི་ཞེན་རིག །རྟོག་པའི་མཚན་ཉིད། ཤེས་གང་གང་ལ་སྒྲ་དོན་འཛིན།།
དེ་ནི་དེ་ལ་རྟོག་པ་ཡིན། །ཞེས་གསུངས་པའི་ཕྱིར། དེ་ལ་དབྱེ་ན། རང་ཡིན་གྱི་ཚད་མ་
དང་བཅད་ཤེས་དང་ལོག་ཤེས་དང་ཐེ་ཚོམ་དང་ཡིད་དཔྱོད་དང་ལྔ་ཡོད། དང་པོ་ནི། རྗེས་
དཔག་ཐམས་ཅད་དོ། །གཉིས་པ་ནི། དེའི་སྐད་ཅིག་གཉིས་པ་ལྟ་བུ། གསུམ་པ་ནི། སྒྲ་
རྟག་འཛིན་རྟོག་པ་ལྟ་བུ། བཞི་པ་ནི། ཐེ་ཚོམ་ཐམས་ཅད་དོ། །ལྔ་པ་ནི། ཡིད་དཔྱོད་
ཐམས་ཅད་དོ། །རྟོག་པའི་རྣམ་བཞག་རྒྱས་པར་འོག་ཏུ་འཆད་པར་འགྱུར་རོ། །རང་
ཡུལ་གསལ་སྣང་ཅན་གྱི་བློ། རྟོག་མེད་ཀྱི་ཤེས་པའི་མཚན་ཉིད། རྣམ་འགྲེལ་ལས། གསལ་
བར་སྣང་བ་ཅན་བློ་གང་། །དེ་ནི་དེ་ལ་རྟོག་མེད་འདོད། །ཅེས་སོ། །དེ་ལ་དབྱེ་ན། རང་
ཡིན་གྱི་ཚད་མ་དང་བཅད་ཤེས་དང་ལོག་ཤེས་དང་སྣང་ལ་མ་ངེས་པའི་བློ་བཞི་ཡོད། དང་
པོ་ནི། སྔོན་འཛིན་མིག་ཤེས་སྐད་ཅིག་དང་པོ་ལྟ་བུ། གཉིས་པ་ནི། དེའི་སྐད་ཅིག་གཉིས་
པ་ལྟ་བུ། པཎ་ཆེན་ཆོས་མཆོག་གི་འཐད་ལྡན་ཆེ་བ་ལས། མངོན་སུམ་དང་རྗེས་སུ་དཔག་
པ་དག་གི་སྐད་ཅིག་མ་དང་པོ་ནི་ཚད་མ་ཡིན་ལ། དེ་དག་གི་རྒྱུན་དུ་གྱུར་པའི་གྲུབ་པ་དང་
བདེ་བ་ཐ་མ་དད་པས་སྐད་ཅིག་མ་གཉིས་པ་དག་ནི་ཚད་མ་ཡིན་པ་སྤངས་པའོ། །ཞེས་
གསུངས་པའི་ཕྱིར། དེ་དག་གི་རྒྱུན་སངས་རྒྱས་ཀྱི་ས་ལ་ཡོད་པས་ཞིབ་ཆ་དགོས། གསུམ་
པ་ནི། སྒྲ་རྟག་པར་གསལ་བར་སྣང་བའི་ཡིད་ཤེས་དང་། གངས་རི་སྔོན་པོར་སྣང་བའི་
དབང་ཤེས་ལྟ་བུ། བཞི་པ་ནི། སྣང་ལ་མ་ངེས་པའི་བློ་ཐམས་ཅད་དོ། །
བཞི་པ། དབང་ཤེས་དང་ཡིད་ཤེས་གཉིས་བཤད་པ་ལ། རང་གི་ཐུན་མོང་མ་
ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལ་བརྟེན་ནས་སྐྱེས་པའི་ཤེས་
པ༑ དབང་ཤེས་ཀྱི་མཚན་ཉིད། ཚད་མ་མདོ་ལས། ཐུན་མོང་མ་ཡིན་རྒྱུ་ཡི་ཕྱིར། །དེ་
ཡི་ཐ་སྙད་དབང་པོས་བྱས། །ཞེས་གསུངས་པའི་ཕྱིར། རང་གི་ཐུན་མོང་མ་ཡིན་པའི་



མདོ་སྡེ་པའི་སྐབས།
༼ག༽
71
བདག་རྐྱེན་དུ་གྱུར་པའི་མིག་དབང་ལ་རྟེན་ནས་སྐྱེས་པའི་ཤེས་པ། མིག་ཤེས་ཀྱི་མཚན་
ཉིད། དེ་བཞིན་དུ་དབང་ཤེས་གཞན་རྣམས་ལ་རིགས་འགྲེས་སྦྱར་བར་བྱའོ། །དབང་
ཤེས་ལ་དབྱེ་ན། མིག་ཤེས་ནས་ལུས་ཤེས་ཀྱི་བར་ལྔ་ཡོད། རང་གི་བདག་རྐྱེན་ཡིད་དབང་
ཁོ་ན་ལ་རྟེན་ནས་སྐྱེས་པའི་ཤེས་པ། ཡིད་ཤེས་ཀྱི་མཚན་ཉིད། དེ་ལ་དབྱེ་ན། རྟོག་པ་
དང་རྟོག་མེད་ཀྱི་ཤེས་པ་དང་། ཚད་མ་དང་ཚད་མིན་གྱི་ཤེས་པ་སྣ་ཚོགས་ཡོད་དོ། །
ལྔ་པ། རང་རིག་དང་། གཞན་རིག་གི་ཤེས་པ་གཉིས་ལས་དང་པོ་བཤད་ཟིན།
གཞན་རིག་གི་ཤེས་པ་ལ། མཚན་ཉིད་དང་དབྱེ་བ་གཉིས་ལས། དང་པོ་ནི། གཟུང་རྣམ།
གཞན་རིག་གི་ཤེས་པའི་མཚན་ཉིད། དེ་ལ་དབྱེ་ན། སེམས་དང༌། སེམས་བྱུང་གཉིས་
ཡོད། དང་པོ་ལ། མཚན་ཉིད་དང་། དབྱེ་བ་གཉིས། དང་པོ་ནི། རང་གི་འཁོར་སེམས་
བྱུང་དང་མཚུངས་ལྡན་ལྔས་མཚུངས་པར་ལྡན་པ། སེམས་ཀྱི་མཚན་ཉིད། དེ་ལ་དོན་
མཐོང་རྣམ་པར་ཤེས། །དེ་ཡི་ཁྱད་པར་སེམས་ལས་འབྱུང་། །ཞེས་དང་། སེམས་དང་
ཡིད་དང་རྣམ་ཤེས་གསུམ་དོན་གཅིག །དེ་ལ་དབྱེ་ན། དགེ་བའི་སེམས་དང་མི་དགེ་བའི་
སེམས་དང་ལུང་མ་བསྟན་གྱི་སེམས་དང་གསུམ་ཡོད། རང་གི་གཙོ་བོ་སེམས་དང་མཚུངས་
ལྡན་ལྔས་མཚུངས་པར་ལྡན་པ། སེམས་བྱུང་གི་མཚན་ཉིད། མཚུངས་ལྡན་ལྔ་འཇོག་
ཚུལ་མངོན་པ་གོང་འོག་མི་འདྲ་སྟེ། མཛོད་ལྟར་ན། དམིགས་པ་མཚུངས་པ། རྣམ་པ་
མཚུངས་པ། རྫས་མཚུངས་པ། དུས་མཚུངས་པ། རྟེན་མཚུངས་པ་དང་ལྔ། ཀུན་བཏུས་
ལྟར་ན། དམིགས་པ་མཚུངས་པ། རྫས་མཚུངས་པ། དུས་མཚུངས་པ། ངོ་བོ་མཚུངས་
པ༑ ཁམས་དང་ས་མཚུངས་པ་སྟེ་ལྔའོ། །སེམས་བྱུང་ལ་དབྱེ་ན། ཀུན་འགྲོ་ལྔ། ཡུལ་
ངེས་ལྔ། དགེ་བ་བཅུ་གཅིག །རྩ་ཉོན་དྲུག །ཉེ་ཉོན་ཉི་ཤུ། གཞན་འགྱུར་བཞི་སྟེ་ང་
གཅིག་གོ །ལུགས་འདིར་སེམས་དང་སེམས་བྱུང་གཉིས་རྫས་གཅིག་ཏུ་འདོད་དོ། །མཛོད་
ནས་བཤད་པའི་སེམས་བྱུང་ཞེ་དྲུག་གི་སྟེང་དུ་བརྗེད་ངེས་དང་ཤེས་བཞིན་མ་ཡིན་པ་དང་



72
༼ག༽
མདོ་སྡེ་པའི་སྐབས།
རྣམ་གཡེང་དང་ལྟ་བ་ཉོན་མོངས་ཅན་དང་གཏི་མུག་མེད་པ་སྟེ་ལྔ་བསྣན་ན་ས་སྡེ་དང་ཕུང་
པོ་ལྔའི་རབ་བྱེད་དང་ཀུན་བཏུས་སོགས་ལས་བཤད་པའི་སེམས་བྱུང་ལྔ་བཅུ་རྩ་གཅིག་ཏུ་
འགྱུར་ཞིང་། མཛོད་ལུགས་ལ་བརྗེད་ངེས་ལ་སོགས་པ་ལྔ་ནི། དྲན་པ་དང་ཏིང་ངེ་འཛིན་
དང་ཤེས་རབ་རྣམས་སུ་རང་ཡིན་པའི་ཚུལ་གྱིས་བསྡུས་པས་ལོགས་སུ་མ་བཤད་དོ། །དེ་
དག་རེ་རེའི་གྲངས་ནི་མང་དོགས་ནས་མ་བྲིས། མངོན་པ་ཀུན་བཏུས་དང་། རྒྱལ་དབང་
དགེ་འདུན་གྲུབ་པའི་ཚད་མ་རིགས་རྒྱན་ལས་ཤེས་པར་བྱའོ། །དེ་དག་གི་སྒྲ་བཤད་ནི། དགེ་
མི་དགེ་ལུང་མ་བསྟན་གྱི་སེམས་ཀུན་གྱི་འཁོར་དུ་སྤྱིའི་ཆ་ནས་འགྲོ་བས་ན་ཀུན་འགྲོ། དགེ་
སེམས་ཁོ་ནའི་འཁོར་དུ་སྤྱིའི་ཆ་ནས་འགྲོ་བས་ན། ཡུལ་ངེས། བཅུ་གཅིག་པོ་རྣམས་ངོ་
བོ་ཉིད་ཀྱི་ཆ་ནས་རང་འབྲས་རྣམ་སྨིན་ཡིད་དུ་འོང་བ་འབྱིན་བྱེད་ཡིན་པས་ན་དགེ་བ། སྒོ་
དུ་མའི་སྒོ་ནས་རང་གི་སེམས་ཉོན་མོངས་ཅན་དུ་བྱེད་པས་ན་རྩ་ཉོན། སྒོ་གཅིག་གི་སྒོ་ནས་
རང་གི་སེམས་ཉོན་མོངས་ཅན་དུ་བྱེད་པས་ན་ཉེ་ཉོན། འདི་གཉིས་འཇམ་དབྱངས་བླ་མ་
མཆོག་ལྷ་འོད་ཟེར་གྱིས་ཞིབ་ཆ་གནང་བའོ། །དགེ་མི་དགེ་ལུང་མ་བསྟན་གྱི་སེམས་གསུམ་
གྱི་གང་དང་ཡང་རྐྱེན་ཚང་ན་མཚུངས་ལྡན་དུ་འགྲོ་ཆོག་པས་ན་གཞན་འགྱུར་རོ། །ཉེ་ཉོན་
ཉི་ཤུའི། ཁྲོ་བ་དང་། འཁོན་འཛིན་དང་། འཆབ་པ་དང་། ཚིག་པ་དང་། ཕྲག་དོག།
སེར་སྣ་དང་། སྒྱུ་དང་། གཡོ་དང་། རྒྱགས་པ་དང་
། རྣམ་འཚེ་དེ་བཅུ། ཡིད་ཤེས་ཁོ་
ནའི་འཁོར་དང༌། ལྷག་མ་བཅུ་པོ་རྣམས་དབང་ཤེས་ཡིད་ཤེས་གཉིས་ཀའི་འཁོར་ལ་ཡོད་
ཅེས་འདོད་མཁན་དང་། ཉེ་ཉོན་ཉི་ཤུ་པོ་ཐམས་ཅད་ཡིད་ཤེས་ཁོ་ནའི་འཁོར་ཡིན་ཞེས་
འདོད་མཁན་གཉིས་ཡོད་པས་གང་འཐད་མཁས་པ་རྣམས་དཔྱད་པར་བྱའོ། །རྣམ་གཡེང་
དང་རྒོད་པ་གཉིས་ལ་རྒྱུའི་ཁྱད་པར་ཡོད་དེ། དུག་གསུམ་པོ་གང་ཡིན་ཡང་རྒྱུར་བྱས་ནས་
སེམས་འཕྲོ་བ། རྣམ་གཡེང་དང་། རྒོད་པ་ནི་འདོད་ཆགས་ཁོ་ནས་རྒྱུར་བྱས་པའོ། །སེམས་
བྱུང་ང་གཅིག་པོ་དེ་དག་ལས་ཉི་ཤུ་རྩ་གཉིས་ནི། སེམས་བྱུང་རྫས་ཡོད་དང་། ལྷག་མ་



མདོ་སྡེ་པའི་སྐབས།
༼ག༽
73
རྩ་དགུ་པོ་རྣམས་ནི་སེམས་བྱུང་བཏགས་ཡོད་ཡིན་པ། ཚད་མ་རིགས་རྒྱུན་ལས་ཤེས་པར་
བྱའོ། །གང་གང་ལ་བཏགས་པའང་དེ་ཉིད་ལས་གསལ། སེམས་བྱུང་བཏགས་ཡོད་ཡིན་
ཀྱང་བཏགས་ཡོད་ཡིན་མི་དགོས་པའི་ཞིབ་ཆ་བྱེད། སེམས་བྱུང་དེ་དག་ནི་ཀུན་བཏུས་
ལས་བཤད་པ་ལྟར་རོ། །
དྲུག་པ། བློ་རིག་བདུན་དུ་དབྱེ་བ་བཤད་པ་ལ། མངོན་སུམ། རྗེས་དཔག །ཡིད་
དཔྱོད། སྣང་ལ་མ་ངེས་པའི་བློ། བཅད་ཤེས། ལོག་ཤེས། ཐེ་ཚོམ་དང་བདུན། མངོན་
སུམ་དང་རྗེས་དཔག་གཉིས་སྔར་བཤད་ཟིན་པ་ལྟར་རོ། །གསུམ་པ། ཡིད་དཔྱོད་ལ། མཚན་
ཉིད་དང་། དབྱེ་བ་གཉིས་ལས། མྱོང་སྟོབས་དང་རང་གི་རྟེན་གཏན་ཚིགས་གཉིས་གང་
རུང་ལ་བརྟེན་ནས་དངོས་སུ་སྒྲོ་འདོགས་གཅོད་པའི་ངེས་པ་གཉིས་གང་རུང་དང་བྲལ་ཞིང་།
རང་ཡུལ་བདེན་པ་ལ་མཐའ་ཅིག་ཏུ་གསར་དུ་ཞེན་པའི་བློ་ཡིན་པ་དེ། རང་ཉིད་ཡིད་དཔྱོད་
ཡིན་པའི་མཚན་ཉིད། ཚད་མ་མདོའི་སྒྲ་བྱུང་འགོག་པའི་ལེའུ་ལས། སྒྲ་ལས་བརྗོད་པར་
བྱ་བའི་དོན། །ཇི་བཞིན་དོན་ནི་བརྟགས་པ་གང་། །ཞེས་པའི་དོན། སློབ་དཔོན་ཞི་བ་
འཚོའི་ཚད་ཆེན་སྒྲ་བྱུང་འགོག་པའི་ལེའུ་ལས། སྒྲ་ལས་བྱུང་བ་གང་ཡིན་པ། །ཞེས་པ་
ནས། རྗེས་སུ་དཔག་པའང་མ་ཡིན་ཏེ། །དེ་ཡི་མཚན་ཉིད་བྲལ་ཕྱིར་རོ། །ཞེས་གསུངས་
པའི་ཕྱིར། དེ་ལ་དབྱེ་ན། རྒྱུ་མཚན་ཅན་གྱི་ཡིད་དཔྱོད་དང་། རྒྱུ་མཚན་མེད་པའི་ཡིད་
དཔྱོད་གཉིས། དང་པོ་ལ། རྒྱུ་མཚན་ཡང་དག་ལ་བརྟེན་པའི་ཡིད་དཔྱོད་དང་། རྒྱུ་མཚན་
ལྟར་སྣང་ལ་བརྟེན་ནས་ཡིད་དཔྱོད་གཉིས། དང་པོ་ནི། བྱས་རྟགས་ཀྱིས་སྒྲ་མི་རྟག་པར་
སྒྲུབ་པར་བྱེད་པའི་ཕྱི་རྒོལ་ཡང་དག་གི་རྒྱུད་ཀྱི་སྒྲ་མི་རྟག་པར་གོ་བའི་ཡིད་དཔྱོད་ལྟ་བུ་དང་།
གཉིས་པ་ནི། རྒྱུ་མཚན་ལྟར་སྣང་ལས་སྐྱེས་པའི་སྒྲ་མི་རྟག་པ་གོ་བའི་ཡིད་དཔྱོད་ལྟ་བུ།
གཉིས་པ་ནི། རྒྱུ་མཚན་མེད་པར་ཕ་མེས་ཀྱི་ཁྲོན་པ་རྙིང་པ་ན་ཆུ་ཡོད་པར་ཤེས་པའི་ཡིད་
དཔྱོད་ལྟ་བུའོ། །



མདོ་སྡེ་པའི་སྐབས།
74
༼ག༽
བཞི་པ། སྣང་ལ་མ་ངེས་པའི་བློ་ལ། མཚན་ཉིད་དང་། དབྱེ་བ་གཉིས་ལས།
དང་པོ་ནི། རང་གི་འཇུག་ཡུལ་རང་མཚན་གསལ་བར་སྣང་བ་ཡང་ཡིན། འཇུག་ཡུལ་
རང་མཚན་ལ་ངེས་པ་འདྲེན་མི་ནུས་པ་ཡང་ཡིན་པའི་གཞི་མཐུན་པར་གྱུར་པའི་རིག་པ།
སྣང་ལ་མ་ངེས་པའི་བློའི་མཚན་ཉིད། རྣམ་འགྲེལ་ལས། རྣམ་ཤེས་དོན་གཞན་ཞུགས་
པ་ཡིས། །ནུས་མེད་དོན་གཞན་མི་འཛིན་ཕྱིར། །ཞེས། རྣམ་འགྲེལ་མངོན་སུམ་ལེའུ་
ལས། གཅིག་ཅར་རིགས་མི་མཐུན་སྐྱེ་ཡང་། །ཤིན་ཏུ་གསལ་བའི་སེམས་གཅིག་གིས།།
ནུས་པ་ཉམས་པར་བྱས་པའི་ཕྱིར། །ཀུན་གཞི་ལས་གཞན་མཐོང་བ་མེད། །ཅེས་སོ། །འདིས་
ཀྱང་རྣམ་འགྲེལ་རང་ལུགས་སྣ་ཚོགས་གཉིས་མེད་པའི་ལུགས་ཡིན་པ་འགྲུབ་པོ། །དབྱེ་
བ་ནི་སྔར་མངོན་སུམ་བཞིའི་དབྱེ་བ་བཤད་པ་ལས་ཤེས་པར་བྱའོ། །
ལྔ་པ། བཅད་ཤེས་ལ། མཚན་ཉིད་དང་། དབྱེ་བ་གཉིས། དང་པོ་ནི། རྟོགས་
ཟིན་རྟོགས་པའི་ཚད་མིན་གྱི་མི་བསླུ་བའི་རིག་པ། བཅད་ཤེས་ཀྱི་མཚན་ཉིད། ཚད་མའི་
མདོ་ལས། ཡང་ཡང་ཤེས་པ་མ་ཡིན་ཏེ། །ཐུག་པ་མེད་འགྱུར་དྲན་སོགས་བཞིན། །ཞེས་
དང་། རྣམ་འགྲེལ་ལས། བྱ་བ་གྲུབ་ཅན་ལས་ལ་ནི། །གང་ཞིག་རང་གི་ལས་མི་བྱེད།།
ཅེས་དང་། དབྱེ་བ་ནི། སྔར་མངོན་རྗེས་གཉིས་བཤད་པའིསྐབས་སུ་བཤད་ཟིན།
དྲུག་པ། ལོག་ཤེས་ལ། མཚན་ཉིད་དང་། དབྱེ་བ་གཉིས། དང་པོ་ནི། རང་གི་
འཛིན་སྟངས་ཀྱི་དོན་ལ་ལོག་པར་ཞུགས་པའི་རིག་པ། ལོག་ཤེས་ཀྱི་མཚན་ཉིད། ཚད་
མ་མདོ་ལས། ཡོན་ཏན་སྤྱི་ནས་གཅིག་པ་ལ། །འཁྲུལ་བའི་ལོག་པའི་ཤེས་པར་གྱུར། །ཅེས་
དང་། འཐད་ལྡན་ཆུང་བ་ལས། བསྟན་ཀྱང་མ་ཕྲད་ན་ནི་ལོག་པའི་ཤེས་པ་ཡིན་ལ། ཞེས་
དང༌། ཡང་དེ་ཉིད་ལས། དེ་བས་ན་ལོག་པའི་ཤེས་པ་གང་ཡིན་པ་དེ་ལས་ནི་དོན་གྲུབ་
པ་མ་ཡིན་ལ། ཞེས་དང་། ལྷ་དབང་བློའི་འགྲེལ་པ་ལས། དོན་མ་རྟོགས་པ་རྟོགས་པར་
བྱེད་པ་མ་ཡིན་ན། ཞེས་སོགས་མང་ངོ་། །དབྱེ་བ་ནི། སྔར་རྟོག་བཅས་རྟོག་མེད་ཀྱི་



མདོ་སྡེ་པའི་སྐབས།
༼ག༽
75
དབྱེ་བ་བཤད་པའི་སྐབས་སུ་བཤད་ཟིན་ཏོ། །
བདུན་པ། ཐེ་ཚོམ་ལ། མཚན་ཉིད་དང་། དབྱེ་བ་གཉིས། དང་པོ་ནི། རང་
ཡུལ་ལ་རང་སྟོབས་ཀྱིས་བློ་རྩེ་གཉིས་པར་བྱེད་པའི་ཆ་ནས་བཞག་པའི་རྩ་ཉོན། ཐེ་ཚོམ་
གྱི་མཚན་ཉིད། ཚད་མ་མདོ་ལས། དེའི་ཕྱིར་དེ་དེར་སྣང་བ་ལ། །ཐེ་ཚོམ་ཟ་བར་རིགས་
ཤེ་ན། །ཞེས་གསུངས་པའི་ཕྱིར། དེ་ལ་དབྱེ་ན། དོན་འགྱུར་གྱི་ཐེ་ཚོམ་དང་། དོན་མི་
འགྱུར་གྱི་ཐེ་ཚོམ་དང་། ཆ་མཉམ་པའི་ཐེ་ཚོམ་གསུམ་ཡོད། དང་པོ་ནི། སྒྲ་རྟག་གམ་
མི་རྟག་ཕལ་ཆེར་མི་རྟག་ལས་ཆེ་སྙམ་པའི་ཐེ་ཚོམ་ལྟ་བུ། གཉིས་པ། སྒྲ་རྟག་གམ་མི་རྟག་
ཕལ་ཆེར་རྟག་ལས་ཆེ་སྙམ་པའི་ཐེ་ཚོམ་ལྟ་བུ། གསུམ་པ་ནི། སྒྲ་རྟག་གམ་མི་རྟག་ཆ་
མཉམ་པའི་ཐེ་ཚོམ་ལྟ་བུའོ། །སྤྱིར་བློ་ཡིན་ན། བློ་རིག་བདུན་པོ་གང་རུང་ཡིན་པས་ཁྱབ་
ཟེར་ན། སྙིང་རྗེ་ཆོས་ཅན། དེས་ན། བློ་རིག་བདུན་པོ་གང་རུང་དང་རྟོགས་པའི་བློ་
གཉིས་ལ་མུ་བཞི་ཡོད། དེ་བཞིན་དུ། བློ་རིག་བདུན་པོ་གང་རུང་དང་། མ་རྟོགས་པའི་
བློ་གཉིས་ལའང་མུ་བཞི་ཡོད། བློ་རིག་བདུན་པོ་གང་རུང་དང་། ཚད་མ་གཉིས་ལ་མུ་
བཞི། དེ་བདུན་པོ་གང་རུང་དང་། ཚད་མིན་གྱི་ཤེས་པ་གཉིས་ལའང་མུ་བཞི་ཡོད། བློ་
རིག་བདུན་པོ་གང་རུང་དང་། རྟོག་པ་གཉིས་ལ་མུ་བཞི་ཡོད། དེ་བདུན་པོ་གང་རུང་དང་།
རྟོག་མེད་ཀྱི་ཤེས་པ་གཉིས་ལའང་མུ་བཞི་ཡོད། བློ་རིག་བདུན་པོ་གང་རུང་དང་། དབང་
ཤེས་གཉིས་ལ་མུ་གསུམ་ཡོད། དེ་བདུན་པོ་གང་རུང་དང་། ཡིད་ཀྱི་ཤེས་པ་གཉིས་ལ་
མུ་བཞི་ཡོད། བློ་རིག་བདུན་པོ་གང་རུང་དང་། རང་རིག་གཉིས་ལ་མུ་གསུམ་ཡོད། དེ་
བདུན་པོ་གང་རུང་དང་། གཞན་རིག་གི་ཤེས་པ་གཉིས་ལ་མུ་བཞི་ཡོད་དོ། །དེ་དག་གི་
མུ་སོ་སོའི་རྩོད་གཞི་འཇོག་སླ་བས་འདིར་མ་བྲིས་སོ། །
གསུམ་པ། ལྡན་མིན་འདུ་བྱེད་བཤད་པ་ལ། མཚན་ཉིད་དང་། དབྱེ་བ་གཉིས།
དང་པོ་ནི། བེམ་ཤེས་གང་རུང་མ་ཡིན་པའི་འདུ་བྱེད། ལྡན་མིན་འདུ་བྱེད་ཀྱི་མཚན་ཉིད།



76
༼ག༽
མདོ་སྡེ་པའི་སྐབས།
གཉིས་པ། དེ་ལ་དབྱེ་ན། གང་ཟག་མ་ཡིན་པར་གྱུར་པའི་ལྡན་མིན་འདུ་བྱེད་དང་། གང་
ཟག་ཡིན་པར་གྱུར་པའི་ལྡན་མིན་འདུ་བྱེད་གཉིས་ཡོད། སྲོག་དང་མི་ལྡན་པའི་ལྡན་མིན་
འདུ་བྱེད་དང་པོ་དང་། དཔེར་ན། མི་རྟག་པ་དང་། དངོས་པོ་ལྟ་བུ། འདུས་བྱས་ཡིན་
ན༑ ཁྱོད་མི་རྟག་པ་གང་ཟག་མ་ཡིན་པའི་ལྡན་མིན་འདུ་བྱེད་ཡིན་པས་ཁྱབ། སྲོག་དང་
ལྡན་པའི་ལྡན་མིན་འདུ་བྱེད། གང་ཟག་ཡིན་པར་གྱུར་པའི་ལྡན་མིན་འདུ་བྱེད་ཀྱི་མཚན་
ཉིད། དེ་ལ་དབྱེ་ན། སངས་རྒྱས་འཕགས་པ་དང་། སེམས་ཅན་གཉིས་ཡོད། སྒྲིབ་པ་
སྤངས་པའི་གང་ཟག་དང་། སངས་འཕགས་གཉིས་དོན་གཅིག །དེ་ལ་ལོངས་སྐུ་དང་།
སྤྲུལ་སྐུ་གཉིས་ཡོད། ཡིད་ཀྱི་རྣམ་ཤེས་གང་ཟག་གི་མཚན་གཞིར་འདོད་པའི་ལུགས་ལ་
དེ་དག་ལ་ཀུན་མཁྱེན་ཡེ་ཤེས་ཀྱང་ཡོད་དོ། །སྤྱིར་སངས་རྒྱས་ལ་སྐུ་བཞི་ཡོད་ཀྱང་། ངོ་
བོ་ཉིད་སྐུ་རྟག་པ་དང༌། ཡེ་ཤེས་ཆོས་སྐུ་ཤེས་པ་ཡིན་ལ། འདི་ལ་སེམས་དང་སེམས་
བྱུང་གཉིས་ཀྱང་ཡོད། སེམས་ཡོད་ན། སེམས་ཅན་ཡིན་པས་མ་ཁྱབ་སྟེ། སངས་རྒྱས་
འཕགས་པའི་རྒྱུད་ལ་སེམས་ཆེན་པོ་ཡོད་པའི་ཕྱིར་ཏེ། ཆེད་དུ་བྱ་བ་གསུམ་ཡོད་པའི་ཕྱིར་
དང་། སྒྲིབ་པ་སྤངས་པའི་སེམས་བསྐྱེད་སངས་རྒྱས་ཀྱི་ས་ཁོ་ནར་ཡོད་པའི་ཕྱིར་དང་།
སེམས་བསྐྱེད་ཉེར་གཉིས་ཀྱི་ཐ་མ་གཉིས་སངས་རྒྱས་ཁོར་ནར་ཡོད་པ་འགྲེལ་པ་དོན་གསལ་
ལས་གསུངས་པའི་ཕྱིར། སངས་འཕགས་ཀྱི་རྒྱུད་ལ་སོ་ཐར་གྱི་སྡོམ་པ་ཡོད་པས། སྤོང་
སེམས་རྒྱུན་ཆགས་པ་ཡོད་ལ། སེམས་བྱུང་ཡོད་ན། སེམས་ཡོད་དགོས་པས་སོ། །ད་
དུང་ཡང་ལུང་རིགས་ཀྱི་སྒྲུབ་བྱེད་མང་པོ་ཡོད། སེམས་འགག་པས་དེ་སྐུ་ཡིས་མངོན་སུམ་
མཛད། །ཅེས་སོགས་དང་འགལ་བར་མི་འགྱུར་སྟེ། རྣམ་རྟོག་མི་མངའ་ཁྱོད་ཀྱིས་སྲིད་
མཐའི་བར། །ཞེས་དང་། རྣམ་པར་རྟོག་པའི་མིང་ཡང་མེད། །དག་པ་རབ་འབྱམས་
འབའ་ཞིག་གོ །
གཉིས་པ། སྒྲིབ་པ་མ་སྤངས་པའི་གང་ཟག་དང་། སེམས་ཅན་གཉིས་དོན་གཅིག།



མདོ་སྡེ་པའི་སྐབས།
༼ག༽
77
སེམས་ཅན་ལ་དབྱེ་ན། སྙིང་རྗེ་དང་སྨོན་ལམ་གྱི་དབང་གིས་དག་པ་དང་མ་དག་པའི་ཞིང་
ཁམས་རྣམས་སུ་སྐྱེས་པའི་བྱང་སེམས་སྐྱེ་འཕགས་རྣམས་དང་། མ་རིག་བག་ཆགས་ཀྱི་
ས་དང་ཟག་མེད་ལས་ཀྱི་དབང་གིས་སྐྱེས་པ་བླངས་པའི་བྱང་ཆུབ་སེམས་དཔའ་རྣམས་དང་།
སྨོན་ལམ་གྱི་དབང་གིས་དག་པའི་ཞིང་དུ་སྐྱེས་པའི་ལམ་མ་ཞུགས་ཀྱང་ཡོད། ལས་ཉོན་
གྱི་དབང་གིས་སྐྱེས་པ་བླངས་པའི་གང་ཟག་རྣམས་ཡོད། ཕྱི་མ་ལ། བར་དོ་བ་དང་། འགྲོ་
བ་གཉིས་ཡོད། དང་པོ་ལ། འགྲོ་བ་རིག་དྲུག་གི་བར་དོ་བ་དྲུག་ཡོད། གཟུགས་མེད་དུ་
སྐྱེ་བ་ལ་བར་དོ་སྔོན་དུ་འགྲོ་མི་དགོས་བས། གཟུགས་ཅན་གྱི་འགྲོ་བའི་དབང་དུ་བྱས་སོ།།
གཉིས་པ། འགྲོ་བ་ལ་དབྱེ་ན། སྲིད་པ་ཉི་ཤུ་རྩ་ལྔ་མདོ་མྱང་འདས་ཀ་པ་ཤོག་གྲངས་ ༣༤༡ ནས་གསལ།
ངན་འགྲོ་བ་དང་། བདེ་འགྲོ་བ་གཉིས། དང་པོ་ལ། དམྱལ་བ། ཡི་དྭགས། དུད་འགྲོ་
གསུམ། དང་པོ་ལ། ཚ་དམྱལ་བརྒྱད། གྲང་དམྱལ་བརྒྱད། ཉེ་འཁོར་བའི་དམྱལ་བ། ཉི་
ཚེ་བའི་དམྱལ་བ་དང་བཞི། དང་པོ་ལ། ཡང་སོས། ཐིག་ནག །བསྡུས་འཇོམས། ངུ་
འབོད་ཆུང་བ། ངུ་འབོད་ཆེན་པོ། ཚ་བ། རབ་ཏུ་ཚ་བ། མནར་མེད་སྟེ་བརྒྱད། གཉིས་
པ་ལ། ཆུ་བུར་ཅན། ཆུ་བུར་རྡོལ་བ། ཨ་ཆུ་ཟེར་བ། ཀྱི་ཧུད་ཟེར་བ། སོ་ཐམ། ཨུཏྤལ་
ལྟར་གས་པ། པདྨ་ལྟར་གས་པ། པདྨ་ལྟར་ཆེར་གས་པ་སྟེ་བརྒྱད། ཉེ་འཁོར་དང་། ཉི་
ཚེ་བ་དེ་མིའི་ཡུལ་ནའང་ཡོད་གསུངས། གཉིས་བསྣན་པས་བཅོ་བརྒྱད་དོ། །ཡི་དྭགས་
ལ་དབྱེ་ན། ཕྱིའི་སྒྲིབ་པ་ཅན་དང་། ནང་གི་སྒྲིབ་པ་ཅན་དང་། ཟས་སྐོམ་གཉིས་ཀའི་
སྒྲིབ་པ་ཅན་དང་། མེ་ལྕེའི་འཁོར་ལོ་ཅན་རྣམས་སོ། །དུད་འགྲོ་ལ་དབྱེ་ན། བྱིང་ལ་
གནས་པའི་དུད་འགྲོ་དང་། ཁ་ཐོར་བའི་དུད་འགྲོ་གཉིས། དང་པོ་ནི། དཔེར་ན། རྒྱ་
མཚོ་ནང་གི་དུད་འགྲོ་ལྟ་བུ། གཉིས་པ་ནི། དཔེར་ན། རྟ་དང་བ་གླང་ལྟ་བུའོ། །བདེ་
འགྲོ་ལ་དབྱེ་ན། ལྷ་དང་། ལྷ་མ་ཡིན་དང་། མི་དང་གསུམ་ཡོད། དང་པོ་ལ། འདོད་
པའི་ལྷ་དང་། གཟུགས་ཀྱི་ལྷ་དང་། གཟུགས་མེད་ཀྱི་ལྷ་གསུམ། དང་པོ་ལ་དྲུག །རྒྱལ་



s
༼ག༽
མདོ་སྡེ་པའི་སྐབས།
ཆེན་རིགས་བཞི། སུམ་ཅུ་རྩ་གསུམ། འཐབ་བྲལ། དགའ་ལྡན། འཕྲུལ་དགའ། གཞན་
འཕྲུལ་དབང་བྱེད་དོ། །གཉིས་པ་ལ། བསམ་གཏན་དང་པོ་ལ། ཚངས་རིས། ཚངས་
ཆེན། ཚངས་པའི་མདུན་ན་འདོན་གྱི་ལྷ་དང་གསུམ། བསམ་གཏན་གཉིས་པ་ན། འོད་
ཆུང་། འོད་གསལ། ཚད་མེད་འོད་ཀྱི་ལྷ་དང་། བསམ་གཏན་གསུམ་པ་ན། དགེ་ཆུང་།
དགེ་རྒྱས། ཚད་མེད་དགེའི་ལྷ་གསུམ། བསམ་གཏན་བཞི་པ་ན། སྤྲིན་མེད་དང་། བསོད་
ནམས་འཕེལ་བ་དང་། འབྲས་བུ་ཆེ་བའི་གནས་དེ་སོ་སྐྱེའི་གནས་གསུམ་གྱི་ལྷ་གསུམ་དང་།
མི་ཆེ་བའི་གནས་དང་། མི་གདུང་བའི་གནས་དང་། ཤིན་ཏུ་མཐོང་བ་དང་། གྱ་ནོམ་པ་
དང་། འོག་མིན་གྱི་གནས་ཏེ། འཕགས་པའི་གནས་གཙང་ལྔའི་ལྷ་ལྔ་སྟེ་བརྒྱད་དང་། སྡོམ་
བཅུ་བདུན་ནོ། །དེ་དག་དཀོན་བརྩེགས། ག་པ་ཤོག་གྲངས་ ༦༤ ན་གསལ། གཟུགས་ཁམས་གནས་
རིགས་བཅུ་བདུན་གྱི་སྟེང་དུ་བཅོ་བརྒྱད་ཕྱེ་བའི་འོག་མིན་སྟུག་པོ་བཀོད་པའི་ཞིང་ཁམས་
བསྣན་པས་གཟུགས་ཁམས་གནས་རིགས་བཅོ་བརྒྱད་ཡོད་དེ། ས་སྡེ་ལས་གཟུགས་ཀྱི་ཁམས་
ནི་གནས་གཞན་བཅོ་བརྒྱད་དེ། ཞེས་གསུངས་པའི་ཕྱིར། སྤྱིར་གཟུགས་ཁམས་གནས་
རིགས་བཅུ་བདུན་འཇོག་པའི་རྒྱུ་མཚན་ནི། རྒྱུ་སྙོམས་འཇུག་དང་། འབྲས་བུའི་ཚེ་གནས་
བླ་འོག་གི་རིམ་པའི་སྒོ་ནས་འཇོག་ལ། འོག་མིན་སྟུག་པོ་བཀོད་པའི་ཞིང་ཁམས་སུ་སྐྱེ་བའི་
རྒྱུ་བསམ་གཏན་སྤེལ་སྒོམ་སོགས་ལས་འདས་པའི་ཚོགས་གཉིས་རླབས་པོ་ཆེ་དང་སྨོན་ལམ་
མཐའ་ཡས་པ་དང་། དེ་དག་གི་མཐུས་འབྲས་བུའི་གནས་ཡང་། གནས་གཞན་བཅུ་བདུན་
ལས་བླ་འོག་གི་ཁྱད་པར་ཡང་གྲུབ་པའི་རྒྱུ་མཚན་གྱིས་ཡིན་པའི་ཕྱིར། རྣལ་འབྱོར་སྤྱོད་
པའི་ས་ལས། བྱང་ཆུབ་སེམས་དཔའ་ས་བཅུ་ལ་གནས་པ་རྣམས་ཀྱིས། ས་བཅུ་ཡོངས་
སུ་སྒོམ་ནས་གང་དུ་སྐྱེས་པའོ། །ཞེས་དང་སྐྱབས་འགྲོ་བདུན་ཅུ་པ་ལས། བསོད་ནམས་
ཚོགས་ནི་དཔག་མེད་ལས། །བྱུང་བ་དེ་ནི་རྒྱལ་བའི་སྲས། །ས་བཅུ་ལ་ནི་གནས་རྣམས་
ཀྱི༑ ༑དེ་ལྟ་བུ་ཡི་སྐུར་གཟིགས་སོ། །ཞེས་དང༌། ས་སྡེ་ལས། གནས་གཙང་མ་རྣམས་



མདོ་སྡེ་པའི་སྐབས།
༼ག༽
79
ཐོའི་
ལས་འདས་པ་ན། དབང་ཕྱུག་ཆེན་པོའི་གནས་ཡོད་དེ། ཞེས་གསུངས་པའི་ཕྱིར། དེ་
དག་ནི་གྲུབ་མཐའ་གོང་མའི་སྐབས་སུ་བཤད་རྒྱུ་ཡིན་ཡང་འདིར་སྟབས་བདེ་བས་བཤད་
པ་ཡིན། གཟུགས་མེད་ཀྱི་ལྷ་ལ་དབྱེ་ན། ནམ་མཁའ་མཐའ་ཡས། རྣམ་ཤེས་མཐའ
ཡས། ཅི་ཡང་མེད། སྲིད་རྩེའི་ལྷ་སྟེ་བཞི་ཡོད། ལྷ་མ་ཡིན་ལ་དབྱེ་བ་མ་བཤད། མི་ལ་
དབྱེ་ན། གླིང་བཞི་དང་། གླིང་ཕྲན་བརྒྱད་ཀྱི་མི་རྣམས་ཡོད་དོ། །
གཉིས་པ། ཡུལ་ཅན་གྱི་འདོད་ཚུལ་ལ། མཚན་ཉིད་དང་། དབྱེ་བ་གཉིས། དང་པོ་
ནི༔ རང་ཡུལ་བཞི་པོ་ཅི་རིགས་དང་ལྡན་པའི་དངོས་པོ། ཡུལ་ཅན་གྱི་མཚན་ཉིད། ཡུལ་
བཞི་ཡོད་དེ། སྣང་ཡུལ། འཇུག་ཡུལ། གཟུང་ཡུལ། འཛིན་སྟངས་ཀྱི་ཡུལ་དང་བཞིའོ།།
གཉིས་པ་ནི། དེ་ལ་དབྱེ་ན། གང་ཟག་དང་། ཤེས་པ་དང་། རྗོད་བྱེད་ཀྱི་སྒྲ་དང་གསུམ་
ཡོད། ཕུང་པོ་བཞིའམ་ལྔ་གང་རུང་ལ་བརྟེན་ནས་བཏགས་པའི་སྐྱེས་བུ། གང་ཟག་གི་མཚན་
ཉིད། མདོ་ལས། ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་ལྟར།།
དེ་བཞིན་ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བྱའོ། །དེ་ནི་ནང་པའི་གྲུབ་
མཐའ་སྨྲ་བ་བཞི་ཀ་ཐུན་མོང་པའོ། །དབུ་མ་འཇུག་པ་ལས། མདོ་ལས་ཕུང་པོའི་བརྟེན་ནས་
ཡིན་གསུངས་པ། །ཞེས་པའོ། །སྡེ་བདུན་དོན་གཉེར་ཡིད་ཀྱི་མུན་སེལ་ལས། སངས་མ་
རྒྱས་པའི་དབང་དུ་བྱས་སོ། །ཞེས་གསུངས་པའི་དགོངས་པ་བཙལ་བར་བྱའོ། །ཡིད་ཀྱི་རྣམ་
ཤེས་གང་ཟག་གི་མཚན་གཞིར་འདོད་པའི་ལུགས་ལ་ཞིབ་ཆ་དགོས། གང་ཟག་དང་ཤེས་པ་
གཉིས་པོ་གང་རུང་ཡིན་ན། ཡུལ་ཅན་ཡིན་པས་ཁྱབ་སྟེ། རང་ཡུལ་བཞི་པོ་གང་རུང་དང་
ལྡན་པའི་ཁྱབ་པའི་ཕྱིར། དེ་གཉིས་སྔར་བཤད་ཟིན་པས་འདིར་མ་བྲིས།
གསུམ་པ། རྗོད་བྱེད་ཀྱི་སྒྲ་ལ། མཚན་ཉིད་དང་། དབྱེ་བ་གཉིས་ལས། དང་པོ་
ནི༔ རང་གི་བརྗོད་བྱའི་དོན་གོ་བར་བྱེད་པའི་མཉན་བྱ། རྗོད་བྱེད་ཀྱི་སྒྲའི་མཚན་ཉིད།
གཉིས་པ་ལ། ངོ་བོའི་སྒོ་ནས་དབྱེ་ན། མིང་དང་། ཚིག་དང་། ངག་དང་། ཡི་གེ་བཞི།



80
༼ག༽
མདོ་སྡེ་པའི་སྐབས།
ཡུལ་གྱི་ངོ་བོ་ཙམ་རྗོད་བྱེད་མིང་གི་མཚན་ཉིད། དཔེར་ན། བུམ་པ་ཞེས་པ་ལྟ་བུ། དེ་
ལ་དབྱེ་ན། དངོས་མིང་དང་། བཏགས་མིང་གཉིས་ཡོད། དོན་དེ་ལ་དང་པོར་བརྡ་སྦྱར་
བའི་མིང་གང་ཞིག །དོན་དེ་འཁྲུལ་མེད་དུ་གོ་བར་བྱེད་ནུས་པ། དངོས་མིང་གྱི་མཚན་
ཉིད། དཔེར་ན། རི་དྭགས་ཀྱི་རྒྱལ་པོ་ལ་སེང་གེ་ཞེས་བརྗོད་པའི་སྒྲ་ལྟ་བུ། ཁྱོད་དངོས་
མིང་དུ་འཇུག་པའི་ཡུལ་དེ་དང་དོན་དེ་ཆོས་གང་ཞིག་མཚུངས་པ་རྒྱུ་མཚན་དུས་བྱས་ནས་
དོན་དེ་ལ་ཕྱིས་བརྡ་སྦྱར་བའི་མིང༌། དོན་དེའི་བཏགས་མིང་གི་མཚན་ཉིད། དཔེར་ན།
བྲམ་ཟེའི་ཁྱེའུ་ཁ་ཆེ་སྣ་ཉག་ལ་སེང་གེ་ཞེས་པ་ལྟ་བུ། ཡུལ་གྱི་ངོ་བོ་ཁྱད་ཆོས་དང་སྦྱར་
ནས་སྟོན་པའི་རྗོད་བྱེད། ཚིག་གི་མཚན་ཉིད། དཔེར་ན། བུམ་པ་ཆུང་ངུ་ཞེས་པའི་སྒྲ་
ལྟ་བུ། ཡུལ་གྱི་ཁྱད་ཆོས་ཀྱང་འཇུག་ལྡོག་གི་གཞི་དང་སྦྱར་ནས་སྟོན་པའི་རྗོད་བྱེད། ངག་
གི་མཚན་ཉིད། དཔེར་ན། བུམ་པ་ཆུང་ངུས་ཆུ་ལོངས་ཤིག་ཅེས་པའི་སྒྲ་ལྟ་བུ། རེ་རེ་
བས་དོན་སྟོན་མི་ནུས་ཕྱེད་དང་གཉིས་ཡན་ཆད་ཚོགས་ན་དོན་སྟོན་རུང་གི་སྐད་ཅིག་དུ་མ་
ཅན་གྱི་སྒྲ། ཡི་གེའི་མཚན་ཉིད། དེ་ལ་དབྱེ་ན། ཨ་མེ་སོགས་དབྱངས་ཡིག་དང་། ཀ་
ཁ་སོགས་གསལ་བྱེད་གཉིས་སོ། །ཡང་སྒྲ་ལ་བརྗོད་བྱའི་སྒོ་ནས་དབྱེ་ན། རིགས་བརྗོད་
ཀྱི་སྒྲ་དང་། ཚོགས་བརྗོད་ཀྱི་སྒྲ་གཉིས་ཡོད། རང་གི་ཟིན་པར་བརྗོད་པའི་བརྗོད་བྱའི་
དོན་དེ་ཡིན་ན། རིགས་སྤྱི་ཡིན་དགོས་པ། རིགས་བརྗོད་ཀྱི་སྒྲའི་མཚན་ཉིད། མཚན་
གཞི་ནི། དཔེར་ན། གཟུགས་ཞེས་བརྗོད་པའི་སྒྲ་ལྟ་བུ། རང་གིས་ཟིན་པར་བརྗོད་པའི་
བརྗོད་བྱ་ཡིན་ན། རྡུལ་རྫས་བརྒྱད་འདུས་པའི་གོང་བུ་ཡིན་དགོས་པ། ཚོགས་བརྗོད་ཀྱི་
སྒྲའི་མཚན་ཉིད། མཚན་གཞི། དཔེར་ན། གངས་ཅན་ཞེས་པའི་སྒྲ་ལྟ་བུ། རང་གིས་
ཟིན་པར་བརྗོད་པའི་བརྗོད་བྱ་ཡན་ལག་དུ་མ་འདུས་པ་ཙམ་གྱིས་མི་ཆོག་པ། དཔེར་ན།
བ་གླང་ཞེས་བརྗོད་པའི་སྒྲ་ལྟ་བུ། སྒྲ་ལ་མཁས་པ་རྣམས་ཀྱིས་ཞིབ་ཆ་མཛོད། ཡང་སྒྲ་
ལ་བརྗོད་བྱ་བརྗོད་ཚུལ་གྱི་སྒོ་ནས་དབྱེ་ན། ཆོས་བརྗོད་ཀྱི་སྒྲ་དང་། ཆོས་ཅན་བརྗོད་



མདོ་སྡེ་པའི་སྐབས།
༼ག༽
81
པའི་སྒྲ་གཉིས། རང་གིས་ཟིན་པར་བརྗོད་པའི་བརྗོད་བྱའི་ཁྱད་ཆོས་གཞན་རྣམས་རང་
གི་བརྗོད་བྱར་སྤངས་པའི་སྒོ་ནས་གོ་བྱེད། ཆོས་བརྗོད་ཀྱི་སྒྲའི་མཚན་ཉིད། མཚན་གཞི།
དཔེར་ན། བ་གླང་རྟ་མ་ཡིན་པ་ཉིད་ཡིན་ནོ་ཞེས་པའི་སྒྲ་ལྟ་བུ། རང་གིས་ཟིན་པར་བརྗོད་
པའི་བརྗོད་བྱའི་ཁྱད་ཆོས་གཞན་རྣམས་རང་གི་བརྗོད་བྱར་མ་སྤངས་པའི་སྒོ་ནས་བརྗོད་
བྱ་གོ་བྱེད། ཆོས་ཅན་བརྗོད་པའི་སྒྲའི་མཚན་ཉིད། མཚན་གཞི། དཔེར་ན། བ་གླང་རྟ་
མ་ཡིན་པ་ཡིན་ནོ་ཞེས་པའི་སྒྲ་ལྟ་བུ། སྒྲ་དེ་གཉིས་གཞི་གཅིག་ལ་ལྟོས་ནས་འགལ་བ་ཡིན་
ཀྱང་སྤྱིར་ན་མི་འགལ་བ་ཡིན་པའི་ཞིབ་ཆ་བྱོས། རྣམ་རྩ་ལས། ཁྱད་པར་གཞན་ནི་སྤོང་
་བ་དང་། །མི་སྤོང་བ་དང་དེ་གཉིས་ཀྱི། །བརྡ་ཡི་བྱེ་བྲག་རྟོགས་པ་པོའི། །འདོད་པའི་
་རྗེས་སུ་བྱེད་པའི་གཞི། །ཀུན་ལ་རྫས་དང་དངོས་བརྗོད་པའི། །སྒྲ་ཡི་ཁྱད་པར་འདི་ཉིད་
་དེ༑ ༑ཞེས་དང་། སྒྲ་ནི་བརྗོད་འདོད་རྗེས་འབྲང་ཕྱིར། །ཞེས་དང་། དེ་ཕྱིར་དེ་དག་
བརྗོད་བྱ་ལ། །ཁྱད་པར་འགའ་ཡང་ཡོད་མ་ཡིན། །ཞེས་སོགས་ལྟར་ཡིན་པས། ཁྱད་
པར་གཞན་སྤོང་མི་སྤོང་བརྗོད་པ་པོའི་བློ་ངོར་ཤར་བ་དང་ཉན་པ་པོའི་བློ་ལ་ཤར་ཚུལ་གྱི་
ཁྱད་ཙམ་ལས་བརྗོད་བྱ་དོན་གྱི་ངོས་ནས་ཁྱད་པར་འབྱེད་མི་ཐུབ་བམ་སྙམ། ལ་ལར་སོ་
མོའི་ལྡན་པ་ཞེས། །ཐ་དད་ཆོས་བཞིན་བརྗོད་པར་བྱེད། །དོན་གཅིག་བརྗོད་ཀྱང་ཐམས་
ཅད་ནི། །འཕན་ཕྱིར་སོར་མོ་ལྡན་གྱུར་ཞེས། །ཆོས་ཅན་བརྗོད་པ་གྲགས་ཡིན་ཏེ། །ཞེས་
སོགས་ལས་ཞིབ་ཏུ་ཤེས་པར་འགྱུར། ཡང་སྒྲ་ལ་རྣམ་གཅོད་ཀྱི་སྒོ་ནས་དབྱེ་ན། མི་ལྡན་
རྣམ་གཅོད་ཀྱི་སྒྲ་དང་། གཞན་ལྡན་རྣམ་གཅོད་ཀྱི་སྒྲ་དང་། མི་སྲིད་རྣམ་གཅོད་ཀྱི་སྒྲ་
གསུམ། ཚིག་ཕྲད་ཁྱད་ཆོས་འོག་དེ་མ་ཐག་པར་སྦྱར་ནས་རྗོད་བྱེད། མི་ལྡན་རྣམ་གཅོད་
ཀྱི་སྒྲའི་མཚན་ཉིད། མཚན་གཞི། དཔེར་ན། ནག་པ་འཕོངས་སྐྱེན་པ་ཁོ་ན་ཞེས་བརྗོད་
པའི་སྒྲ་ལྟ་བུ། ཚིག་ཕྲད་ཁྱད་གཞིའི་འོག་དེ་མ་ཐག་པར་སྦྱར་ནས་རྗོད་བྱེད། གཞན་ལྡན་
རྣམ་གཅོད་ཀྱི་སྒྲའི་མཚན་ཉིད། མཚན་གཞི། དཔེར་ན། སྲིད་སྒྲུབ་ཁོ་ན་འཕོངས་སྐྱེན་



82
༼ག༽
མདོ་སྡེ་པའི་སྐབས།
ཞེས་བརྗོད་པའི་སྒྲ་ལྟ་བུ། བྱ་བ་སྲིད་པའི་འོག་དེ་མ་ཐག་པར་སྦྱར་ནས་བརྗོད་པའི་སྒྲ། མི་
སྲིད་རྣམ་གཅོད་ཀྱི་སྒྲའི་མཚན་ཉིད། མཚན་གཞི། དཔེར་ན། མཚོ་སྐྱེས་ལ་སྔོན་པོ་སྲིད་
པ་ཁོ་ན་ཞེས་བརྗོད་པའི་སྒྲ་ལྟ་བུ། ཡང་སྒྲ་ལ་འཆད་དུས་ཀྱི་སྒོ་ནས་དབྱེ་ན། ཞེན་པའི་
རྗོད་བྱེད་དང་། དེའི་ཟླས་དྲངས་པའི་དངོས་ཀྱི་རྗོད་བྱེད་གཉིས། དང་པོ་ལ། དངོས་ཀྱི་
ཞེན་པའི་རྗོད་བྱེད་དང་། ཤུགས་ཀྱི་ཞེན་པའི་རྗོད་བྱེད་གཉིས། མཚན་གཞི་རིམ་བཞིན།
དཔེར་ན། བུམ་པ་མི་རྟག་པ་ཞེས་བརྗོད་པའི་སྒྲ་དང་། བུམ་པ་རྟག་པ་ལ་ལྟོས་ནས་བུམ་
པ་མི་རྟག་པ་ཞེས་བརྗོད་པའི་སྒྲ་གཉིས་ལྟ་བུ་རིམ་བཞིན་ནོ། །གཉིས་པ་ནི། བུམ་པ་ཞེས་
བརྗོད་པའི་སྒྲ་སྤྱི་ལྡོག་མ་ལྟ་བུའོ། །བརྡ་ལས་གོ་བར་བྱ་བ། བརྗོད་བྱའི་མཚན་ཉིད། དེ་
ལ་དབྱེ་ན། ཞེན་པའི་བརྗོད་བྱ་དང་། དངོས་ཀྱི་བརྗོད་བྱ་གཉིས་ཡོད། ངག་གི་ཀུན་
སློང་གི་ཤེས་པས་ཞེན་པའི་དབང་གིས་ངག་ལས་གོ་བར་བྱ་བ། ཞེན་པའི་བརྗོད་བྱའི་མཚན་
ཉིད། དེ་ལ་དབྱེ་ན། དངོས་ཀྱི་ཞེན་པའི་བརྗོད་བྱ་དང་། ཤུགས་ཀྱི་ཞེན་པའི་བརྗོད་བྱ་
གཉིས་ཡོད། མཚན་གཞི། དཔེར་ན། བུམ་པ་མི་རྟག་ཅེས་པའི་སྒྲ་ལ་ལྟོས་ནས་བུམ་པ་
མི་རྟག་པ་དང་། བུམ་པ་མི་རྟག་ཅེས་པའི་སྒྲ་ལ་ལྟོས་ནས་བུམ་པ་རྟག་པ་མ་ཡིན་པ་ལྟ་བུ་
རིམ་བཞིན་ནོ། །ངག་གི་ཀུན་སློང་གི་རྟོག་པ་ལ་སྣང་བའི་དབང་གིས་ངག་ལས་གོ་བར་
བྱ་བ། ཞེན་པའི་བརྗོད་བྱའི་ཟླས་དྲངས་པའི་དངོས་ཀྱི་བརྗོད་བྱའི་མཚན་ཉིད། མཚན་
གཞི། དཔེར་ན། བུམ་པའི་དོན་སྤྱི་ལྟ་བུའོ། །ཡང་བརྗོད་བྱ་ལ་འཆད་དུས་ཀྱི་བརྗོད་བྱ་
དང་། འཇུག་དུས་ཀྱི་བརྗོད་བྱ་གཉིས་ཡོད། དང་པོ་ལ། ཞེན་པའི་བརྗོད་བྱ་དང་། དངོས་
ཀྱི་བརྗོད་བྱ་གཉིས་ཡོད། ཕྱི་མ་ལ་དབྱེ་བ་མེད་དོ། །དེ་དག་གི་མཚན་གཞི་རྗོད་བྱེད་ཀྱི་
མཚན་གཞིའི་རིགས་པས་དཔག་ན་ཤེས་སླ་བས་མ་བྲིས་སོ། །སྒྲ་རྟོག་གཉིས་རང་ཡུལ་
ལ་འཇུག་ཚུལ་མཚུངས་སོ། །རྟོག་པའི་མཚན་ཉིད་སྔར་བཤད་ཟིན། རྟོག་པ་ལ་དབྱེ་ན།
སྒྲ་སྦྱོར་རྟོག་པ་དང་། དོན་སྦྱོར་རྟོག་པ་གཉིས་སུ་ཕྱེ་བ་སྦྱོར་ཚུལ་གྱི་སྒོ་ནས་ཡིན་ལ། བརྡ་



མདོ་སྡེ་པའི་སྐབས།
༼ག༽
88
དུས་ཀྱི་མིང་དང་ཐ་སྙད་ཀྱི་དོན་གཉིས་སྦྱར་ནས་འཛིན་པའི་ཤེས་པ། སྒྲ་སྦྱོར་རྟོག་པའི་
མཚན་ཉིད། མཚན་གཞི་ཡལ་འདབ་ཅན་གྱི་ཤིང་ངོ་སྙམ་པའི་བློ་ལྟ་བུ། ཁྱད་གཞི་ཁྱད་
ཆོས་སྦྱར་ནས་འཛིན་པའི་ཤེས་པ། དོན་སྦྱོར་རྟོག་པའི་མཚན་ཉིད། མཚན་གཞི། སྐྱེས་
བུ་དབྱུག་པ་ཅན་ནོ་སྙམ་དུ་འཛིན་པའི་བློ་ལྟ་བུ་དང་། མི་དེ་ཡོན་ཏན་ཆེན་པོའི་སྙམ་པའི་
བློ་ལྟ་བུ་རྣམས་སོ། །ཡང་རྟོག་པ་ལ་དབྱེ་ན། སྣང་ཡུལ་གྱི་སྒོ་ནས་སྒྲ་སྤྱི་རྐྱང་པ་སྣང་བའི་
རྟོག་པ་དང་། དོན་སྤྱི་རྐྱང་པ་སྣང་བའི་རྟོག་པ་དང་། གཉིས་ཀ་སྣང་བའི་རྟོག་པ་དང་གསུམ་
ཡོད། དང་པོ་ནི། བརྡ་ལ་མ་བྱང་བའི་སྐྱེས་བུའི་རྒྱུད་ཀྱི་བུམ་པའི་སྒྲ་སྤྱི་སྣང་བའི་རྟོག་པ་ལྟ་
བུ༔ གཉིས་པ་ནི། བརྡ་མ་བྱང་བའི་སྐྱེས་བུའི་རྒྱུད་ཀྱི་བུམ་པའི་དོན་སྤྱི་སྣང་བའི་བློ་ལྟ་བུ། གསུམ་
པ་ནི། བརྡ་ལ་བྱང་པའི་གང་ཟག་གི་རྒྱུད་ཀྱི་བུམ་འཛིན་རྟོག་པ་ལྟ་བུ། ཡང་རྟོག་པ་ལ་དབྱེ་
ན༑ དགོས་པའི་སྒོ་ནས་བརྡ་རྟེན་ཅན་གྱི་རྟོག་པ་དང་། དོན་གཞན་སྒྲོ་འདོགས་པའི་རྟོག་པ་
དང་། ལྐོག་གྱུར་པའི་དོན་གྱི་རྟོག་པ་དང་གསུམ་ཡོད། དང་པོ་ནི། བུམ་པའི་སྤྱི་འཛིན་གྱི་
རྟོག་པ་ལྟ་བུ། གཉིས་པ་ནི། སྨིག་རྒྱུ་ཆུ་ཡིན་ནམ་སྙམ་པའི་བློ་ལྟ་བུ། གསུམ་པ་ལ། མངོན་
འདོད་ལས་བྱུང་བའི་རྟོག་པ་དང་། འདས་པ་ལ་དམིགས་པའི་རྟོག་པ་དྲན་པ་ལྟ་བུ་དང་། སྒྲ་
ཙམ་གྱི་རྗེས་སུ་འབྲངས་པའི་རྟོག་པ་དང་། རྟགས་འཛིན་སེམས་དང་། འདི་ལ་ཚད་མ་རིགས་
རྒྱན་དང་། སྡེ་བདུན་ཡིད་ཀྱི་མུན་སེལ་གཉིས་ཚིག་ཟིན་མི་འདྲ། ཕྱི་མ་ནི་བསྒྲུབ་བྱ་རྟོགས་པའི་
རྗེས་དཔག་གི་དངོས་རྒྱུའི་རྟགས་འཛིན་སེམས་ཀྱི་དབང་དུ་བྱས་སོ། །
གཉིས་པ་ནི། ལམ་གྱི་འདོད་ཚུལ་བཤད་པ་ལ། ལམ་གྱི་དམིགས་པ། ལམ་གྱི་
སྤང་བྱ། ལམ་གྱི་རང་བཞིན་གསུམ། དང་པོ་ནི། སྤྱིར་ཆོས་ཐམས་ཅད་ལམ་གྱི་དམིགས་
ཡུལ་ཡིན་མོད་འདིར་ནི་གང་ལ་དམིགས་ནས་སྒོམ་པས་སྒྲིབ་པ་ཟད་པར་འགྱུར་པའི་ལམ་
གྱི་དམིགས་ཡུལ་གྱི་གཙོ་བོ་ནི་བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་ལྟ་བུའོ། །ཁྱད་
ཆོས་བཅུ་དྲུག་ནི་བདེན་པ་རེ་རེ་ལ་བཞི་བཞི་སྦྱར་བ་ཡོངས་གྲགས་ལྟར་དང༌། དེ་དག་



84
༼ག༽
མདོ་སྡེ་པའི་སྐབས།
གི་ནང་སྟོང་བདག་མེད་གཉིས་རྟོགས་པའི་ལམ་དེ་གྲོལ་ལམ་དངོས་དང་། ལྷག་མ་བཅུ་
བཞི་རྟོགས་པའི་ལམ་སྨིན་ལམ་ཡིན་པའི་ཕྱིར། རྣམ་རྩ་ལས། སྟོང་ཉིད་ལྟ་བས་གྲོལ་འགྱུར་
གྱི༑ ༑སྒོམ་པ་ལྷག་མ་དེ་དོན་ཡིན། །ཞེས་གསུངས་པའི་ཕྱིར། ལུགས་འདི ར་དེའི་སྟོང་
བ་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་ལ་བྱེད་པ་ཡིན་གྱི། བདེན་པས་སྟོང་པ་ལ་བྱེད་
པ་མ་ཡིན་ཏེ། སྤྱོད་འཇུག་ལས། བདེན་པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་
བས་ཅི་ཞིག་བྱ། །ཞེས་པའི་རྩོད་པ་དང་། གང་ཕྱིར་ལུང་ལས་ལམ་འདི་ནི། །མེད་པར་
བྱང་ཆུབ་མེད་པར་གསུངས། །ཞེས་པའི་སྐབས་ཀྱི་ལན་རྣམས་ལས་ཤེས་པར་བྱའོ། །ཐར་
པ་དང་ཐམས་ཅད་མཁྱེན་པའི་གོ་འཕང་ཐོབ་པ་ལ་ངེས་པར་བདེན་བཞིའི་ཁྱད་ཆོས་མི་རྟག་
སོགས་བཅུ་དྲུག་ངེས་པར་རྟོགས་དགོས་ཏེ། གནས་བསྡུས་པ་ལས། འཕགས་པའི་བདེན་
པ་བཞི་པོ་ཡང་། །འདི་ལ་བློ་དང་ལྡན་པས་བསྒོམས། །ཡང་དག་རྫོགས་པའི་བྱང་ཆུབ་
སེམས། །ཚོགས་མ་རྫོགས་པར་ཡོད་མིན་ཏེ། །ཟབ་མོའི་རིམ་པ་གོམས་པ་ཡི། །བྱང་
ཆུབ་རྩ་བ་སྙིང་རྗེ་ཡིན། །ཐེག་ཆེན་སྙིང་རྗེ་སྦྱོར་བ་ལས། །སྦྱིན་སོགས་ལམ་ནི་ལྷག་པར་
འགྱུར། །སྡུག་བསྔལ་ལ་སོགས་བདེན་པ་རྣམས། །གནས་པའི་དབྱེ་བས་གཞན་དུ་འགྱུར།།
ཞེས་གསུངས་པའི་ཕྱིར། དེས་ན་བདག་མེད་ཕྲ་མོ་དང་གང་ཟག་གི་བདག་མེད་ཕྲ་མོ་དོན་
གཅིག་ལ། ཆོས་ཀྱི་བདག་མེད་ཁས་མི་ལེན་ཏེ། གཞི་གྲུབ་ན་ཆོས་བདག་ཡིན་པས་ཁྱབ་
པ་ཁས་ལེན་པའི་ཕྱིར། གང་ཟག་རང་དབང་ཅན་གྱི་བདག་གིས་སྟོང་པ། གང་ཟག་གི་
བདག་མེད་རགས་པ་དང་། དེ་ཇི་ལྟར་སྟོང་ཚུལ་སྔར་བཤད་ཟིན་ཏོ། །གང་ཟག་རང་
རྐྱ་ཐུབ་པའི་རྫས་ཡོད་ཀྱིས་སྟོང་པ། གང་ཟག་གི་བདག་མེད་ཕྲ་མོ་དང་། བརྟག་པ་མཐའ་
བཟུང་གི་གང་ཟག་རང་རྐྱ་ཐུབ་པའི་རྫས་ཡོད་ཀྱི་བདག་གི་དོན་ནི། ཁུར་དང་ཁུར་མཁན་
ངོ་བོ་ཐ་དད་པ་ལྟར། ཕུང་པོ་ལེན་པ་པོའི་ང་དེ་ཕུང་པོ་ལས་ངོ་བོ་ལོགས་སུ་ཡོད་པ་དེ་ཡིན་
ལ༑ འདིས་སྟོང་པ་གང་ཟག་གི་བདག་མེད་ཕྲ་མོ་ཡིན་ནོ། །དགག་བྱའི་ཁྱད་པར་དེ་ལྟ་



མདོ་སྡེ་པའི་སྐབས།
༼ག༽
85
བུ་དང་ལྡན་པའི་བདག་མེད་པས་ན། ཚིག་བསྡུས་ནས་བདག་མེད། ཅེས་གསུངས་པ་ཡིན་
གྱི༑ སྤྱིར་བདག་མེད་པ་མ་ཡིན་ཏེ། བདག་དང་ང་དང་གང་ཟག་གསུམ་དོན་གཅིག་ཡིན་
པའི་ཕྱིར། དེ་བཞིན་གྲུབ་མཐའ་སྨྲ་བ་ སོ་སོའི་ལུགས་ལ་དགག་བྱའི་ཁྱད་པར་
ར་གཞན་ཡང་
སྦྱར་ཚུལ་ཡོད་དེ། སེམས་ཙམ་པའི་ལུགས་ལ། ཕྱི་རོལ་དོན་དུ་གྲུབ་པའི་བདག་མེད་པས།
བདག་མེད་ཅེས་ཚིག་བསྡུས་པ་དང་། རང་རྒྱུད་པའི་ལུགས་ལ་བདེན་པར་གྲུབ་པའི་བདག་
མེད་པས། བདག་མེད་ཅེས་ཚིག་བསྡུས་པ་དང༌། ཐལ་འགྱུར་པའི་ལུགས་ལ་རང་བཞིན་
གྱིས་གྲུབ་པའི་བདག་མེད་པས། བདག་མེད་ཅེས་ཚིག་བསྡུས་ནས་བརྗོད་པ་དུ་མ་མཐོང་
བའི་ཕྱིར། སྐབས་གཅིག་ཏུ་དངོས་སྦྱར་ནས་སྐབས་གཞན་དུ་དོན་གྱིས་སྦྱར་བའང་། ཤེས་
རབ་སྙིང་པོ་ལས། གཟུགས་མེད། སྒྲ་མེད། ཅེས་དང་། ཕུང་པོ་ལྔ་པོ་དེ་དག་ཀྱང་རང་
བཞིན་གྱིས་སྟོང་པར་རྣམ་པར་ཡང་དག་པར་རྗེས་སུ་ལྟའོ། །ཞེས་སོགས་ལས་ཤེས་པར་
བྱའོ། །མདོ་དེའི་ནང་ན་དངོས་སུ་སྦྱར་བ་གཅིག་ཡོད་ན་གཞན་ལ་ཡང་སྦྱར་བས་ཁྱབ་བམ་
ཞེ་ན། དཀྱུས་འདྲ་མི་འདྲ་བའི་ཞིབ་ཆ་བྱེད་ཚུལ་ཤེས་དགོས།
གཉིས་པ་ལམ་གྱི་སྤང་བྱ་ལ། གང་ཟག་གི་བདག་འཛིན་ཕྲ་རགས་གཉིས་དང་།
དེ་དག་གི་ས་བོན་དང་། རྩ་ཉོན་དྲུག་དང༌། ཉེ་ཉོན་ཉི་ཤུ་དང་། ཉོན་མོངས་ཅན་མ་ཡིན་
པའི་མི་ཤེས་པ་སོགས་ཀྱི་ཐ་སྙད་ཙམ་ཞིག་མ་གཏོགས་ཆོས་ཀྱི་བདག་འཛིན་དང་ཤེས་སྒྲིབ་
ཁས་མི་ལེན་པ་བྱེ་སྨྲ་དང་མཐུན་ནོ། །
གསུམ་པ། ལམ་གྱི་རང་བཞིན་ནི། སྔར་བྱེ་སྨྲའི་སྐབས་སུ་བཤད་པ་དང་འདྲ་
ལོ༔ ལམ་ལ་དབྱེ་ན། ཉན་ཐོས་ཀྱི་ལམ་དང༌། རང་རྒྱལ་གྱི་ལམ་དང་། ཐེག་ཆེན་གྱི་
ལམ་གསུམ་མོ། །དེ་དག་རེ་རེ་ལ་རང་ཡིན་པར་གྱུར་པའི་ཚོགས་ལམ། སྦྱོར་ལམ།
མཐོང་
ལམ། སྒོམ་ལམ། མི་སློབ་ལམ་ལྔ་རེ་ལྔ་རེ་བཅོ་ལྔ་དང་། བྱང་ཕྱོགས་སོ་བདུན་དང་།
རྣམ་ཐར་བརྒྱད་དང་། སྙོམས་འཇུག་དགུ་དང་། བསྡུ་བའི་དངོས་པོ་བཞི། བྱམས་པ།



86
༼ག༽
མདོ་སྡེ་པའི་སྐབས།
སྙིང་རྗེ། བྱང་ཆུབ་ཀྱི་སེམས་དང་། སྦྱིན་སོགས་ཕར་ཕྱིན་དྲུག་སོགས་འདོད་པ་ཕལ་ཆེར་
མཛོད་དང་འདྲ་ལ། འགོག་སྙོམས་ཀྱི་ངོ་བོ་ཚོར་འདུ་རགས་པ་ཞི་བའི་ཆ་ཙམ་དང་། དེའི་
གནས་སྐབས་སུ་སེམས་ཕྲ་མོ་དང་བཅས་པའམ་ལྡན་པར་འདོད་པ་ལ་བྱེ་མདོ་རྣམ་འགྲེལ་
རང་ལུགས་གསུམ་མཐུན་ནམ་སྙམ། མཛོད་འགྲེལ་དང་རྣམ་འགྲེལ་རྣམས་ལས་ཤེས་པར་
བྱའོ། །ཐེག་པ་གསུམ་གྱི་ཁྱད་པར་བྱང་ཆུབ་ཀྱི་སེམས་སོགས་དང་ས་དང་ཕར་ཕྱིན་སོགས་
ཐབས་ཀྱི་ཆ་དང་། འབྲས་བུ་ཐོབ་པ་དུས་རིང་ཐུང་དང༌། འཐོབ་བྱའི་འབྲས་བུ་ལའང་
མཆོག་དམན་གྱི་སྒོ་ནས་བྱེད་པ་ཡིན་གྱིས། ཐེག་པ་གསུམ་གྱི་རིགས་ཅན་རྣམས་ཀྱིས་རྟོགས་
བྱའི་བདག་མེད་དང་སྤང་བྱའི་ཉོན་མོངས་རྣམས་འདྲ་བས་ཐེག་པ་གསུམ་གྱི་རྟོགས་རིགས་
འདྲ་བར་འདོད་པའི་ཕྱིར། ཤེས་བྱེད་རིམ་བཞིན། སྒྲུབ་བྱེད་ཐུགས་རྗེ་གོམས་ལས་དེ།།
ཞེས་དང་། རྣམ་པ་དུ་མར་ཐབས་མང་པོ། །ཞེས་དང་། ཐེག་ཆེན་གཞན་དོན་འཇུག་
ཅན་གྱི། །བསེ་རུ་ལ་སོགས་ཁྱད་འདི་ཡིན། །ཞེས་སོགས་ལས་ཤེས་པར་བྱའོ། །ཤེས་
བཟོད་སྐད་ཅིག་མ་བཅུ་དྲུག་མཐོང་ལམ་དུ་འདོད་ཅིང་། མངོན་སུམ་གྱི་སྣང་ཡུལ་ལ་རང་
མཚན་ཞིག་དགོས་པར་འདོད་པས། གང་ཟག་གི་བདག་མེད་ཕྲ་མོ་བར་ཆད་མེད་ལམ་གྱི་
འཛིན་སྟངས་ཀྱི་ཡུལ་དུ་མི་འདོད་དེ། དེས་གང་ཟག་གི་བདག་གིས་དབེན་པའི་འདུ་བྱེད་
དངོས་སུ་རྟོགས་པའི་ཤུགས་ལ་གང་ཟག་གི་བདག་མེད་ཕྲ་མོ་རྟོགས་པར་འདོད་པའི་ཕྱིར།
གྲུབ་མཐའ་རྩ་བ་ལས། མངོན་སུམ་སྣང་ཡུལ་མི་རྟག་བདག་མེད་ཤུགས། །ཞེས་གསུངས་
པའི་ཕྱིར། ལེགས་བཤད་སྙིང་པོ་ལས། ལུགས་འདིས་ཡེ་ཤེས་དེ་རང་རིག་ཏུ་བཞེད་པས།
ཞེས་པ་ནས། སྐྱོན་མེད་དོ། །བར་གྱི་རྩོད་ལན་གྱི་སྟེང་ནས་དཔྱད་ན་མདོ་སྡེ་པ་ཐམས་
ཅད་མངོན་སུམ་གྱི་སྣང་ཡུལ་དངོས་པོ་ཁོ་ནར་མི་འདོད་དམ་སྙམ། ལེགས་བཤད་སྙིང་
པོའི་དཔེ་ཁ་ཅིག་ཏུ་ལུགས་འདིའི་ཡེ་ཤེས་དེ། ཞེས་པའང་འདུག་པས་གོ་རྒྱུ་མི་འདྲ་བ་ཡོད་
ཚུལ་ལེགས་བཤད་སྙིང་པོའི་མཆན་འགྲེལ་གུང་ཐང་བསྟན་པའི་སྒྲོན་མེས་མཛད་པ་ལས་



མདོ་སྡེ་པའི་སྐབས།
༼ག༽
87
ཤེས་པར་བྱའོ། །ལྕང་སྐྱའི་གྲུབ་མཐར་ཡང་གསལ་ཁ་ཡོད། རྩོད་ལན་དེ་དག་ཤིན་ཏུ་
རྟོགས་པར་དཀའ་བའི་གནས་ཞིག་ཡིན་པས་ཞིབ་ཏུ་དཔྱད་པར་བྱའོ། །
གསུམ་པ། འབྲས་བུ་འདོད་ཚུལ་བཤད་པ་ལ། སངས་རྒྱས་ཀྱི་སྐུ་གསུང་ཐུགས་
གསུམ་ག་སངས་རྒྱས་སུ་ཁས་ལེན་ལ། ས་བཅུའི་རྣམ་བཞག་དང་། འོག་མིན་སྟུག་པོ་
བཀོད་པའི་ཞིང་ཁམས་དང་། སྐུ་བཞིའི་རྣམ་བཞག་ཀྱང་ཁས་ལེན་ནོ། །དགྲ་བཅོམ་པ་
གསུམ་ག་ལྷག་མེད་ཀྱི་ཚེ་བེམ་རིག་རྒྱུན་ཆད་པར་འདོད་པ་ལ་བྱེ་མདོ་གཉིས་འདྲ་ལ། ལུང་
གི་རྗེས་འབྲང་གི་སེམས་ཙམ་པས་ཀྱང་ལྷག་མེད་པའི་ཚེ་བེམ་རིག་རྒྱུན་ཆད་པར་འདོད་ཅེས་
གསུངས་པ། འཁོར་བས་བསྡུས་པའི་བེམ་རིག་རྒྱུན་ཆད་པ་ལ་བྱེད་ན་ཐེག་ཆེན་གྱི་གྲུབ་
མཐའ་སྨྲ་བ་གཞན་རྣམས་དང་མི་འདྲ་བའི་ཁྱད་པར་མེད་པས། ཟག་བཅས་ལ་དགོངས་
ཟེར་དགོས་སམ། ཞེས་དང་། དེའི་ཚེ་འཁྲུལ་བྱེད་མེད་པས་འཁྲུལ་ཤེས་སོགས་མི་འདོད་
ཀྱི་ཟག་མེད་དབྱིངས་ལ་ཞུགས་པའི་ཡེ་ཤེས་དེ་ཁོ་ན་ཡོད་པ་གཞུང་གི་དགོངས་པ་ཡིན་ཚོད་
དུ་སྣང་ཡང་། རྩོད་ཚེ་སྙིང་རྗེ་སོགས་འཇོག་ན་བློ་རིག་གང་ཡིན་དཔྱད་དགོས། དབྱིངས་
དེར་ཞུགས་པ་འཕོ་བ་དང་དུས་མཉམ་པས་དེའི་ཀུན་སློང་ལྷག་བཅས་པའི་ཚེ་འབྱུང་ངོ་། །ཞེས་
གུང་ཐང་བསྟན་པའི་སྒྲོན་མེས་ཞིབ་ཆ་དང་བཅས་གསུངས་པ་ལས་ཤེས་པར་བྱའོ། །ཉན་
་ཆོས་ལ་ཞུགས་གནས་བརྒྱད་དང་། དགེ་འདུན་ཉི་ཤུའི་རྣམ་བཞག་འདོད་པ་བཞིན་དུ། རང་
རྒྱལ་ལའང་འདུལ་བ་ཁ་པ་ཤོག་གྲངས་༥༥ རྒྱུན་ཞུགས་ཀྱིས་སྤངས་པའི་འཇིག་ལྟ་ཉི་ཤུ་ཡོད་གསུངས། དེ་
བཞིན་འདོད་དེ། དེ་གཉིས་ཀྱི་སྤང་རྟོགས་ཀྱི་རིགས་འདྲ་བར་འདོད་པའི་ཕྱིར་རོ། །རང་
རྒྱལ་ལ་ལྔ་ཡོད་པ་རྟོག་གེ་འབར་བ་ལས་གསུངས་ལ། བསྡུས་ན་ཚོགས་སྤྱོད་པ་དང་བསེ་
རུ་ལྟ་བུ་གཉིས་སུ་བསྡུས་པར་གྲུབ་མཐའ་ཆེན་མོར་གསུངས་སོ། །དགྲ་བཅོམ་པ་མདོ་མྱང་
“འདས་ ༣༡༥ ལས། བདག་བསད་པའི་ཆོས་ཅན་གྱི་དགྲ་བཅོམ་པ་གསུངས་པ་དགོངས་ཅན་དུ་གསུངས་སོ། །དྲུག་
ཁས་ལེན་ཞིང་དགྲ་བཅོམ་པ་སྤངས་རྟོགས་ལས་ཉམས་པ་མི་སྲིད་པས། ཉམས་པའི་ཆོས་
--



88
༼ག༽
མདོ་སྡེ་པའི་སྐབས།
ཅན་གྱི་དགྲ་བཅོམ་པའི་དོན་མཐོང་ཆོས་བདེར་གནས་ཀྱི་ཏིང་ངེ་འཛིན་ལས་ཉམས་པ་ཡོད་
པ་ལ་འདོད་དོ། །རྫོགས་པའི་སངས་རྒྱས་མཛོད་ལྟར་འདོད་པའི་རྟེན་ཅན་དང་། དེ་ཡང་
མི་དང་འཛམ་བུ་གླིང་པའི་སོ་སོ་སྐྱེ་བོ་སྲིད་པ་ཐ་མ་པ་གཅིག་ཚེ་འདི་ལ་འཚང་རྒྱ་བར་འདོད་
མཁན་གཅིག་ཡོད་ཅེས་གསུངས། བདེན་བཞིའི་ཆོས་འཁོར་ཁོ་ན་ལུང་གི་ཆོས་འཁོར་དུ་
འདོད་མཁན་དང་། འཁོར་ལོ་གསུམ་ག་ལུང་གི་ཆོས་འཁོར་དུ་འདོད་མཁན་གྱི་མདོ་སྡེ་
པ་གཉིས་ཡོད་པ་གྲུབ་མཐའ་ཆེན་མོ་ལས་ཤེས་པར་བྱའོ། །མདོ་སྡེ་པ་ཁ་ཅིག་མངོན་པ་
སྡེ་བདུན་སངས་རྒྱས་ཀྱི་བཀའ་མིན། ཤཱ་རིའི་བུ་ལ་སོགས་པའི་དགྲ་བཅོམ་བདུན་གྱིས་
བྱས་པའི་ཕྱིར། དཔེར་ན། ཆོས་སྐྱོབ་ཀྱིས་བྱས་པའི་ཆེད་དུ་བརྗོད་པའི་ཚོམས་བཞིན་
ནོ༑ ༑ཞེས་འདོད་ཀྱང་། མདོ་སྡེ་པ་ཕལ་ཆེར་གྱིས་མངོན་པ་སྡེ་བདུན་བཀའ་མ་ཡིན་པར་
མ་ཟད་དགྲ་བཅོམ་པས་གསུངས་པའང་མ་ཡིན་ཏེ། དེ་དག་གི་ནང་ནམ་མཁའ་རྟག་རྫས་
སོགས་འཕགས་པ་དགྲ་བཅོམ་པ་རྣམས་ཀྱི་དགོངས་པ་དང་མི་མཐུན་པ་དུ་མ་མཐོང་བའི་
ཕྱིར། ཞེས་འདོད་དོ། །དེས་ན་དགྲ་བཅོམ་པ་དེ་དག་གི་མིང་ཅན་གཞན་ཞིག་གིས་བརྩམས་
པར་འདོད་པའི་ཕྱིར། ཇི་སྐད་དུ། ཐུབ་བསྟན་བྱི་དོར་ལས། ཉན་ཐོས་ཀྱི་ཐེག་པ་བ་
འཕགས་པ་སློབ་པ་དང་། མི་སློབ་པ་རྣམས་བྱེ་སྨྲའི་འདོད་པས་བཏགས་པའི། ཞེས་པ་
ནས། དེའི་ཕྱིར་མདོ་སྡེ་པས་ཀྱང་མངོན་པ་སྡེ་བདུན་ལ་སོགས་པ་རྩོམ་པ་པོ་རྣམས་འཕགས་
པ་མིན་པར་སྨྲ་བ་ཡིན་ནོ། །ཞེས་གསུངས་པའི་ཕྱིར། བཅོམ་ལྡན་འདས་ཀྱིས་ཆོས་ཀྱི་
ཕུང་པོ་བརྒྱད་ཁྲི་གསུངས་པ་དག་ཀྱང་ཚིག་གི་རང་བཞིན་ཚོགས་པ་ཡིན་པས་གཟུགས་ཡིན་
ལ༑ གཟུགས་ཀྱི་སྐྱེ་མཆེད་མ་ཡིན་ཏེ། སྒྲ་ཡིན་པའི་ཕྱིར། ཆོས་ཕུང་དེ་དག་དང་གསུང་
རབ་ཡན་ལག་བཅུ་གཉིས་པོ་རྣམས་སྡེ་སྣོད་གསུམ་དང་དྲང་ངེས་ཀྱི་གསུང་རབ་རྣམས་སུ་
འདུ་བར་འདོད་ལ། སྡེ་སྣོད་གསུམ་གྱི་ཁྱད་པར་སྔར་བཤད་ཟིན་པ་ལྟར་རོ། །ལུང་གི་
རྗེས་འབྲང་གི་མདོ་སྡེ་པ་ཕལ་ཆེར་གྱིས་ཐེག་ཆེན་གྱི་སྡེ་སྣོད་དྲང་དོན་གྱི་གསུང་རབ་ཏུ་འདོད་



མདོ་སྡེ་པའི་སྐབས།
༼ག༽
89
ལ༑ རིགས་པའི་རྗེས་འབྲང་གི་མདོ་སྡེ་པ་རྣམས་ནི་ཤེར་མདོ་སོགས་སུ་ཆོས་རྣམས་མེད་
མེད་ཅེས་མདོ་ཚིག་བཀའ་སྩལ་བ་རྣམས་ཀྱི་དགོངས་པ་གཏན་མེད་པ་ལ་མི་རུང་བས་དེ་
དག་གི་དོན་སྨད་པ་དང་ཉུང་བ་སོགས་ལ་དགོངས་པའམ་སྦྱོར་བའི་ཕྱིར། དབུ་མ་རྒྱན་
རང་འགྲེལ་ལ། རང་སྡེ་བ་གང་དག་ཆོས་ཐམས་ཅད་དངོས་མེད་པ་ལ་སོགས་པའི་མདོ་
ཚིག་འཆད་པ་ན་སྨད་པ་དང་ཉུང་བའི་དོན་ལ་སོགས་པར་འཆད་དེ། ཞེས་དང་། ཡང་
དེ་ཉིད་ལས། ཡང་དངོས་པོ་དག་ནི་དངོས་པོ་མེད་པར་མང་བས་དངོས་པོ་མེད་པ་སྟེ། སྔོན་
དང་ཕྱི་མའི་མཐར་མ་སྐྱེས་པ་དང་འདས་པ་ཡིན་པས་རང་བཞིན་མེད་པའི་ཕྱིར། ཞེས་
གསུངས་པའི་ཕྱིར། ལུགས་འདིར་འདུས་བྱས་ཀྱི་ཆོས་རྣམས་གྲུབ་ཙམ་ཉིད་ནས་འཇིག་
པའི་ངང་ཅན་ཡིན་པས། འཇིག་པ་ཕྱི་འབྱུང་གི་རྒྱུ་རྐྱེན་གཞན་ལ་མི་ལྟོས་པར་འདོད་ལ།
སྐྱེས་པའི་རྒྱུ་དེ་ཉིད་འཇིག་པའི་རྒྱུའང་ཡིན་ནོ། །མདོ་སྡེ་པ་ཡན་ཆད་ཀྱི་གྲུབ་མཐའ་སྨྲ་བ་
ཐམས་ཅད་ཀྱི་ལུགས་དེ་ལྟར་རོ། །ལུགས་འདིར་རྣམ་པར་རིག་བྱེད་མ་ཡིན་པའི་གཟུགས་
ཡོད་ཀྱང་གཟུགས་མཚན་ཉིད་པ་མ་ཡིན་ཏེ། བདེ་གཤེགས་གཞུང་གི་རབ་བྱེད་ལས། ཐོགས་
པ་མེད་པའི་གཟུགས་ཡོད་མིན། ཞེས་དང་། དེའི་རང་འགྲེལ་ལས། ཐོགས་པ་སྟེ་རང་
གི་ཡུལ་དུ་གཞན་འབྱུང་བའི་གེགས་བྱེད་པ་རྣམ་པར་རིག་བྱེད་མིན་པ་ཞེས་བྱ་བའི་གཟུགས་
གང་ལ་མེད་པ་སྟེ་ཡོད་པ་མིན་ཏེ་མེད་པ་ཡིན་ལ། ཞེས་དང་། ཊིཀ་ཆེན་དེ་ཉིད་སྣང་བ་
ལས། སོ་སོར་ཐར་པའི་སྡོམ་པ་བསྟན་དུ་མེད་ཅིང་ཐོགས་པ་མེད་པའི་རྣམ་པར་རིག་བྱེད་
མིན་པའི་གཟུགས་གཟུགས་མཚན་ཉིད་པར་གྱུར་པ་ཡོད་པ་མིན་ནོ། །ཞེས་གསུངས་པའི་
ཕྱིར། དབང་པོ་གཟུགས་ཅན་པ་ཚད་མ་མ་ཡིན་ཏེ། བེམ་པོ་ཡིན་པའི་ཕྱིར་དང་། རང་
གི་ཡུལ་གཞལ་མི་ཐུབ་པའི་ཕྱིར་དང་། གསལ་རིག་གིས་སྟོང་པའི་ཕྱིར། རིམ་བཞིན།
ཇི་སྐད་དུ། མཐོང་བ་དབང་པོ་ཡུལ་མིན་ཞིང་། །ཞེས་པའི་རང་འགྲེལ་ལས། བེམ་པོ་
སྣང་དུ་མི་རུང་བའི་ཕྱིར། ཞེས་སོགས་དང་། མིག་ལ་སོགས་པས་མངོན་སུམ་དུ། ཞེས་



90
༼ག༽
མདོ་སྡེ་པའི་སྐབས།
སོགས་ལས་ཤེས་པར་བྱའོ། །གལ་ཏེ་རྣམ་ཤེས་ཁོ་ནས་གཟུགས་མཐོང་ན་རྩིག་པ་སོགས་
ཀྱིས་སྒྲིབ་པ་ཡང་མཐོང་བར་འགྱུར་ཞེ་ན། མི་འགྱུར་ཏེ། སྒྲིབ་པ་ལ་མིག་ཤེས་མི་སྐྱེ་ཞིང་
མ་སྐྱེས་པར་ཡུལ་མི་འཛིན་པའི་ཕྱིར། །འོ་ན་སྒྲིབ་པ་དང་བར་དུ་ཆོད་པ་གང་ལའང་མིག་ཤེས་
མི་སྐྱེ་འམ་ཞེ་ན། དེ་མ་ངེས་ཏེ། འཆིང་བུ་དང་
། ལྷང་འཚེར་དང་། ཤེལ་དང༌། ཆུ་དག་
གིས་བར་དུ་ཆོད་ཀྱང་མཐོང་བས་ན། བྱེ་སྨྲ་ཁྱེད་ཀྱིས་བར་དུ་ཆོད་པ་མི་མཐོང་ཟེར་བའང་
མ་ངེས་པ་ཡིན་ཏེ། གང་ལ་སྣང་བ་ལ་གེགས་མེད་ན་གཟུགས་སྒྲིབ་བཞིན་དུ་ཡང་དེ་ལ་མིག་
ཤེས་སྐྱེ་ལ། གང་ལ་སྣང་བའི་གེགས་ཡོད་པ་དེ་ལ་མིག་ཤེས་མི་སྐྱེས་པས་སོ། །མདོ་སྡེ་པ་
ཡན་ཆད་ཀྱི་གྲུབ་མཐའ་སྨྲ་བ་ཀུན་མཐུན་ནམ་སྙམ། མཛོད་ལས། མིག་གི་གཟུགས་རྣམས་
མཐོང་། ཞེས་པ་དང་མི་འགལ་ཏེ། དེའི་དགོངས་པ་དེ་ལ་རྟེན་ཏེ་ཞེས་པའམ། རང་འགྲེལ་
ལས། ཡང་ན་བརྟེན་པའི་ལས་རྟེན་ལ་ཉེ་བར་བཏགས་པ་ཡིན་ཏེ། དཔེར་ན། ཁྲུའུ་དག་
འབོད་དེ་ཞེས་བྱ་བ་ལྟ་བུའོ། །ཞེས་གསུངས་པའི་ཕྱིར། མདོ་སྡེ་པའི་བཙུན་པ་དཔེ་ཅན་གྱིས་
ཚོར་འདུ་སེམས་པ་གསུམ་རང་སྐྱ་འཛིན་ཐུབ་པའི་རྫས་ཡོད་དང་། བཙུན་པ་སངས་རྒྱས་ལྷས་
དེ་གསུམ་གྱི་སྟེང་དུ་རེག་པ་དང་ཡིད་ལ་བྱེད་པ་དེ་ལྔ་དེ་ལྟར་འདོད་ལ། སེམས་བྱུང་ལྷག་མ་
རྣམས་སེམས་ཀྱི་ཆ་ལ་བཏགས་པ་དང་། བཙུན་པ་དཔལ་ལེན་ཟག་བཅས་ཀྱི་ཚོར་བ་བདེ་བ་
མེད་པར་འདོད་ཀྱང་། འདུས་མ་བྱས་ཀྱི་ཆོས་དང་། མཚུངས་ལྡན་མ་ཡིན་པའི་འདུ་བྱེད་
རྣམས་བཏགས་ཡོད་དང་། གཟུགས་ཤེས་རྣམས་རྫས་ཡོད་དུ་འདོད་པས། བཏགས་ཡོད་
ལ་ཀུན་རྫོབ་དུ་གྲུབ་པ་མི་དགོས་ལ། རྫས་ཡོད་ལ་དོན་དམ་དུ་གྲུབ་པ་དགོས་སོ། དེ་སྐད་དུ།
སློབ་དཔོན་བྱང་བཟང་གིས། ནམ་མཁའ་མོ་གཤམ་བུ་འདྲ་ལ། །ཞེས་སོགས་ཀྱིས་འདུས་མ་
བྱས་བཏགས་པའི་ཡོད་པ་བསྟན་ཏེ། དུས་གསུམ་དང་ལྡན་པ་མིན་པའི་འདུ་བྱེད་རྣམས་ཀྱང་
བཏགས་པ་ཙམ་དུ་འདོད་ལ། ཞེས་གྲུབ་མཐའ་ཆེན་པོར་གསུངས་པ་ལས་ཤེས་པར་བྱའོ། །གཞན་
ཡང་། མདོ་སྡེ་པ་ལ་རྡུལ་ཕྲ་རབ་ཆ་བཅས་འདོད་མཁན་དང་། ཆ་མེད་འདོད་མཁན་གཉིས་



མདོ་སྡེ་པའི་སྐབས།
༼ག༽
91
ཡོད། དང་པོ་ལ། རིགས་པའི་རྗེས་འབྲང་གི་མདོ་སྡེ་པ་ཡོད་པ། དམིགས་བརྟགས་རྩ་འགྲེལ་
ལས། མདོ་སྡེ་པ་དང་། སེམས་ཙམ་པ་གཉིས་ཀྱི་རྩོད་ཚུལ་བཤད་པའི་སྐབས་མདོ་སྡེ་པས་
ཆ་དང་བཅས་པའི་རྡུལ་ཕྲ་མོ་ཚོགས་པའི་ཚེ་རེ་རེས་ཀྱང་རང་འདྲའི་རྣམ་པ་གཏོད་པར་ཁས་
བླངས་ཚུལ་བཤད་པ་དང་། གཉིས་པ། རྡུལ་ཆ་མེད་འདོད་པའི་མདོ་སྡེ་པ་ལ། རྡུལ་ཕྲ་མོ་
གཅིག་རྡུལ་ཕྲ་རབ་དྲུག་གིས་བསྐོར་བ་ན་དེ་དག་བར་ཡོད་ལ་ཕན་ཚུན་མ་འབྱར་བར་འདོད་
པ་སློབ་དཔོན་དགེ་འདུན་བསྲུང་ལྟ་བུ་སྟེ། དེ་ཡི་ཕྱི་རོལ་དོན་གྲུབ་ལས། །ཐ་དང་ཕྱོགས་ནས་
མང་པོ་དག །ནས། ཆ་དང་བཅས་པའི་བདག་ཉིད་མིན། །ཞེས་གསུངས་པའི་ཕྱིར། རྡུལ་
ཕྲ་མོ་དེ་དག་བར་མེད་ཅིང་། ཕན་ཚུན་མ་རེག་པར་འདོད་མཁན་ཡང་ཡོད་དེ། དབུ་མ་རྒྱན་
རང་འགྲེལ་ལས། དེ་ཡང་ཇི་སྐད་དུ། བཙུན་པ་ན་རེ། རྡུལ་རྣམས་ནི་མི་རེག་ཀྱང་རེག་
པར་འདུ་ཤེས་སོ། །ཞེས་ཟེར་ཏེ། ཞེས་གསུངས་པའི་ཕྱིར། འདིར་མང་དྲོགས་ནས་མ་བྲིས།
གྲུབ་མཐའ་རྩ་འགྲེལ་ལས་ཤེས་པར་བྱའོ། །སངས་རྒྱས་བཅོམ་ལྡན་འདས་ཀྱིས་བསྟན་ཡོད་
ཐོགས་བཅས་དང་། བསྟན་མེད་ཐོགས་བཅས་དང་། བསྟན་མེད་ཐོགས་མེད་ཀྱི་གཟུགས་
གསུམ་གསུངས་པའི་དང་པོ་ལ། གཟུགས་ཀྱི་སྐྱེ་མཆེད། གཉིས་པ་ནི། སྒྲའི་སྐྱེ་མཆེད་སོགས་
སྐྱེ་མཆེད་གཞན་བཞི་དང་། གསུམ་པ་ལ། རྣམ་པར་རིག་བྱེད་མ་ཡིན་པའི་གཟུགས་འཇོག་
དགོས་པར་སྒྲུབ་པའི་རིགས་པ་བརྒྱད། མཛོད་རྩ་ལས། རྣམ་གསུམ་དྲི་མེད་གཟུགས་གསུངས་
དང་། །འཕེལ་དང་མ་བྱས་ལམ་སོགས་ཕྱིར། ཞེས་སོགས་ཀྱིས་བསྟན་པ་དང་། རིགས་པ་
དེ་དག་ལ་མདོ་སེམས་གཉིས་ཀྱིས་མགོ་མཚུངས་གི་ལན་ཇི་ལྟར་འདེབས་པའི་ཚུལ་མཛོད་རང་
འགྲེལ་ལས་ཤེས་པར་བྱའོ། །ཡང་། བསམ་གཏན་གྱི་ཡན་ལག་གི་དགའ་བ་ཡིད་བདེ་དང༌།
དེའི་ཡན་ལག་གི་བདེ་བ་དབང་ཤེས་ལ་འདོད་ལ། བྱེ་བྲག་སྨྲ་བས་དགའ་བ་ཡིད་ཤེས་ཀྱི་འཁོར་
གྱི་བདེ་བ་དང་། བདེ་བ་དབང་ཤེས་ལ་མི་རུང་བས་ཤིན་སྦྱངས་ལ་འདོད་པ་དང་། དགའ་
བ་དང་དད་པ་གཉིས་ལ་མུ་བཞི་ཡོད་པ་སོགས་གྲུབ་མཐའ་ཆེན་མོ་དང༌། བསམ་གཟུགས་ཆེན་



9a
༼ག༽
མདོ་སྡེ་པའི་སྐབས།
མོ་རྣམས་ལས་ཤེས་པར་བྱའོ། །ཡང་མདོ་སྡེ་པ་ལ་བྱེ་སྨྲ་ལྟར་ཐེག་ཆེན་གྱི་སྦྱོར་ལམ་དྲོད་ཡན་
ཆད་སྟན་གཅིག་ལ་བགྲོད་པས་བྱང་འཕགས་ལ་མཉམ་བཞག་པས་ཁྱབ་པ་དང་། དེར་མ་ཟད་
ཐེག་ཆེན་འཕགས་པ་ཡིན་ན། འཛམ་བུ་གླིང་གི་སྐྱེས་པའི་བརྟེན་ཅན་ཡིན་པས་ཁྱབ། ཁམས་
གོང་མ་གཉིས་དང་གླིང་གཞན་གསུམ་ལ་འཚང་རྒྱ་བ་མེད་ཅེས་འདོད་མཁན་ཞིག་ཡོད་དམ་
སྙམ་སྟེ། བྱང་འཕགས་མཉམ་བཞག་ཆོས་གཟུགས་གཉིས་སངས་རྒྱས། །ཞེས་སོགས་ལས་
ཤེས་པར་བྱའོ། །ཆོས་གཟུགས་ཀྱི་སྐུ་གཉིས་ཀ་སངས་རྒྱས་ཡིན་པར་རྩོད་ཚུལ་མཛོད་རང་
འགྲེལ་ལྟར་དང་། སྟོབས་བཅུའི་མཁྱེན་ཚུལ་དབུ་སེམས་གཉིས་ཀྱིས་འདོད་པ་ལྟར་ཁ་ཆེའི་
བྱེ་བྲག་སྨྲ་བ་དང་། མདོ་སྡེ་པ་གཉིས་འདོད་དེ། མཛོད་རྩ་ལས། འདིའི་སྟོབས་གང་ཕྱིར་
ཐོགས་མི་མངའ། །ཞེས་པའི་རང་འགྲེལ་ལས། གང་གི་ཕྱིར་འདིའི་མཁྱེན་པ་ཤེས་བྱ་ཐམས་
ཅད་ལ་ཐོགས་པ་མི་མངའ་བར་འཇུག་པ་དེའི་ཕྱིར་སྟོབས་ཡིན་ནོ། །གཞན་དག་གི་ཤེས་པ་
ནི་ལ་ལར་འདོད་ཀྱང་མི་འཇུག་པའི་ཕྱིར་ཐོགས་པ་ཡིན་པས། དེ་ནི་སྟོབས་ཤེས་བྱ་བའི་མིང་
འཐོབ་པར་འོས་པ་མ་ཡིན་ཏེ། འདིར་དཔེ་ནི། གནས་བརྟན་ཤཱ་རིའི་བུས་རབ་ཏུ་འབྱུང་བར་
འདོད་པའི་མི། ཕྱིར་བཏང་བ་དང་བྱ་ཞིག་ཁྲས་གཙེས་པའི་སྐྱེ་བ་ལ་སོགས་པའི་མཐར་མ་ཤེས་
པ་ལྟ་བུ་ཡིན་ནོ། རེ་ཞིག་དེ་ལྟར་ན་མཁྱེན་པ་ལ་ཐོགས་པ་མི་མངའ་བའི་ཕྱིར་སངས་རྒྱས་རྣམས་
ཀྱི་ཐུགས་ཀྱི་སྟོབས་ནི་ཤེས་བྱ་བཞིན་དུ་མཐའ་ཡས་པ་ཡིན་ནོ། །ཞེས་གསུངས་པའི་ཕྱིར། གནས་
གསུམ་གཞལ་བྱའི་དེ་ཉིད་མ་ལུས་པ། །ཚད་མ་གསུམ་གྱིས་གཏན་ལ་ཕབ་པའི་དོན། །སྒྲུབ་
དང་སུན་འབྱིན་ངག་གིས་འདོམས་མཛད་པ། །རིགས་པའི་དབང་ཕྱུག་གཉིས་ལ་གུས་ཕྱག་
འཚལ། །ནང་པའི་གྲུབ་མཐའ་སྨྲ་བ་བཞིའི་འདོད་ཚུལ་བཤད་པ་བློ་གསར་རིག་པའི་སྒོ་འབྱེད་
ཅེས་བྱ་བ་ལས། གྲུབ་མཐའ་སྨྲ་བ་སྤྱིའི་འདོད་ཚུལ་དང་། བྱེ་བྲག་སྨྲ་བའི་འདོད་ཚུལ་དང་།
མདོ་སྡེ་པའི་འདོད་ཚུལ་རྣམས་བཤད་པའི་སྐབས་རྫོགས་སོ།། །།



93
སེམས་ཙམ་པའི་སྐབས།
༼ག༽
༄༅། །ནང་པའི་གྲུབ་མཐའ་སྨྲ་བ་བཞིའི་འདོད་ཚུལ་གསལ་བར་
བཤད་པ་བློ་གསར་རིག་པའི་སྒོ་འབྱེད་ཅེས་
བྱ་བ་ལས་སེམས་ཙམ་པའི་སྐབས་
བཞུགས་སོ། །
༈ རྣམ་བཀྲའི་གཟུགས་ལ་མིག་གིས་བལྟ་བ་བཞིན།
རྣམ་མང་རྒྱལ་བའི་གསུང་རབ་ཇི་སྙེད་ལ། །
རྣམ་དག་མཁྱེན་པ་ཐོགས་པ་མེད་འཇུག་པ། །
ཐོགས་མེད་སྐུ་མཆེད་ཞབས་ལ་ཕྱག་འཚལ་ལོ། །
གསུམ་པ། སེམས་ཙམ་པའི་གྲུབ་མཐའི་རྣམ་བཞག་བཤད་པ་ལ། མཚན་ཉིད་
དང༌། སྒྲ་བཤད་དང་། དབྱེ་བ་དང་། འདོད་ཚུལ་བཤད་པ་དང་བཞི། དང་པོ་ནི། ཕྱི་
དོན་ཁས་མི་ལེན་ཞིང་། གཞན་དབང་བདེན་གྲུབ་ཏུ་འདོད་པའི་ནང་པའི་གྲུབ་མཐའ་སྨྲ་
བའི་གང་ཟག་སེམས་ཙམ་པའི་མཚན་ཉིད། ཡང་ན། གཞན་དབང་ཡོངས་གྲུབ་བདེན་
གྲུབ་དང་། ཀུན་བཏགས་བདེན་མེད་དུ་འདོད་པའི་ཐེག་ཆེན་གྱི་གྲུབ་མཐའ་སྨྲ་བ། སེམས་
ཙམ་པའི་མཚན་ཉིད།
གཉིས་པ་ནི། ཅིའི་ཕྱིར་སེམས་ཙམ་པ་ཞེས་བྱ་ཞེ་ན། ཆོས་ཐམས་ཅད་སེམས་
ཀྱི་བདག་ཉིད་ཙམ་དུ་སྨྲ་བས་ན། སེམས་ཙམ་པ་དང་། རྣལ་འབྱོར་པའི་གཞིའི་སྒོ་ནས་
ལམ་གྱི་སྤྱོད་པ་ཉམས་ལེན་གཏན་ལ་འབེབས་པས་ན། རྣལ་འབྱོར་སྤྱོད་པ་ཞེས་ཀྱང་བྱའོ།།
གྲུབ་མཐའ་རྩ་བ་ལས། ཁམས་གསུམ་རྣམ་རིག་ཉིད་དང་སེམས་ཙམ་དུ། །སྨྲ་བས་རྣམ་



94
༼ག༽
སེམས་ཙམ་པའི་སྐབས།
རིག་པ་དང་སེམས་ཙམ་པ། །ཞེས་དང་། མདོ་ལས། ཀྱེ་རྒྱལ་བའི་སྲས་དག་ཁམས་
གསུམ་པོ་འདི་ནི་སེམས་ཙམ་སྟེ། ཞེས་གསུང་པའི་ཕྱིར། དེས་ན་ཆོས་ཐམས་ཅད་སེམས་
ཀྱི་བདག་ཉིད་ཙམ་དུ་འདོད་པའི་ཕྱིར་ཏེ། ཙམ་སྒྲའི་དོན་ཡོད་པའི་ཕྱིར།
གསུམ་པ། དེ་ལ་དབྱེ་ན། སེམས་ཙམ་རྣམ་བདེན་པ་དང་། སེམས་ཙམ་རྣམ་
བཛུན་པ་གཉིས། དབང་ཤེས་ལ་རགས་པར་སྣང་བ་སྣང་བ་ལྟར་དུ་གྲུབ་པར་འདོད་པའི་
སེམས་ཙམ་པ། སེམས་ཙམ་རྣམ་བདེན་པའི་མཚན་ཉིད། དེ་ལ་དབྱེ་ན། གཟུང་འཛིན་
གྲངས་མཉམ་པ་དང་། སྒོ་ང་ཕྱེད་ཚལ་པ་དང་། སྣ་ཚོགས་གཉིས་མེད་པ་དང་གསུམ་
ཡོད། དེ་གསུམ་གྱི་ཁྱད་པར་ཡོད་དེ། ཁྲ་འཛིན་མི་ཤེས་ཀྱིས་ཁྲ་བོ་ལ་བལྟས་པའི་ཚེ། ཁྲ་
བོའི་སྟེང་གི་དཀར་དམར་སོགས་ཀྱི་གྲངས་དང་མཉམ་པའི་རྣམ་ཤེས་རིགས་མཐུན་ཅིག་
ཆར་དུ་སྐྱེ་བར་འདོད་པའི་སེམས་ཙམ་པ། སེམས་ཙམ་པ་གཟུང་འཛིན་གྲངས་མཉམ་པའི་
མཚན་ཉིད། སྔོན་པོ་དང་སྔོན་འཛིན་མིག་ཤེས་གཉིས་ལྟ་བུ་གྲུབ་དུས་ལ་ལྟོས་ནས་སྔ་ཕྱི་
བ་ཡིན་ཀྱང་། དམིགས་དུས་ལ་ལྟོས་ནས་རྫས་གཅིག་ཏུ་ཁས་ལེན་པའི་སེམས་ཙམ་པ།
སེམས་ཙམ་པ་སྒོ་ང་ཕྱེད་ཚལ་པའི་མཚན་ཉིད། ཁྲ་འཛིན་མིག་ཤེས་ཀྱིས་ཁྲ་བོ་ལ་བལྟས་
པའི་ཚེ། ཁྲ་བོའི་སྟེང་གི་དཀར་དམར་སོགས་ཀྱི་གྲངས་དང་མཉམ་པའི་རྣམ་ཤེས་རིགས་
མཐུན་ཅིག་ཆར་མི་སྐྱེ་བར་ཁྲ་འཛིན་མིག་ཤེས་གཅིག་པུ་དེས་ཁྲ་བོའི་སྟེང་གི་དཀར་དམར་
སོགས་འཛིན་པའི་དབང་ཤེས་ཡིན་པར་ཁས་ལེན་པའི་སེམས་ཙམ་པ། སེམས་ཙམ་པ་སྣ་
ཚོགས་གཉིས་མེད་པའི་མཚན་ཉིད། དེ་གསུམ་གྱི་ཁྱད་པར་ལ། གུང་རུ་རྒྱལ་མཚན་བཟང་
པོ་དང་། དྲུང་ཆེན་ལེགས་པ་བཟང་པོ་དང་། པཎ་ཆེན་བསོད་གྲགས་པ་སོགས་བཤད་
ཚུལ་ཅུང་མི་འདྲ་ཡོད་པ་རྣམས་གྲུབ་མཐའ་རིན་ཆེན་ཕྲེང་བ་དང་། མཁས་པའི་དབང་
པོའི་དེ་དག་གི་གཞུང་རང་ཉིད་ལས་ཤེས་པར་བྱའོ། །སྤྱིར་གཟུང་འཛིན་གྲངས་མཉམ་
པ་ལ། རྣམ་ཤེས་ཚོགས་བརྒྱད་འདོད་པ་དང་། རྣམ་ཤེས་ཚོགས་དྲུག་འདོད་མཁན་གཉིས་



སེམས་ཙམ་པའི་སྐབས།
༼ག༽
95
ཡོད། ཀུན་གཞི་འདོད་པའི་སེམས་ཙམ་པ་དང་། མདོ་སྡེ་པ་གཟུང་འཛིན་གྲངས་མཉམ་
པ་གཉིས་རིམ་བཞིན་ནོ། །སྣ་ཚོགས་གཉིས་མེད་པ་ལ། རྣམ་ཤེས་ཚོགས་དྲུག་འདོད་པ་
དང༌། རྣམ་ཤེས་གཅིག་པུར་སྨྲ་བ་གཉིས་གཉིས་ཡོད། ཕྱི་མ་ལ། ཀུན་གཞི་རྣམ་ཤེས་
གཅིག་པུར་སྨྲ་བ་དང་། ཡིད་ཀྱི་རྣམ་ཤེས་གཅིག་པུ་སྨྲ་མཁན་གཉིས་ཡོད། སྐྱེ་མཆེད་
བཅུ་གཉིས་སྟོན་པའི་མདོ་ལས། །རྣམ་པར་ཤེས་པ་ཚོགས་དྲུག་ནི་ཡིད་ཀྱི་སྐྱེ་མཆེད་དོ།།
ཞེས་དང༌། བྲམ་ཟེའི་ཚོམས་ལས། གང་ཞིག་ལུས་མེད་ཕུག་གནས་ཤིང་། །རིང་དུ་འགྲོ་
ལ་གཅིག་པུར་རྒྱུ། །ཞེས་པ་རྣམས་ལ་བརྟེན་ནས། དཔེར་ན། ཁང་པའི་ནང་མར་མེ་
གཅིག་ལས་མེད་ཅིང་དེའི་འོད་ཤར་གྱི་བུ་ག་ནས་འབྱུང་བའི་ཚེ་ཤར་གྱི་འོད་དང་། ལྷོའི་
བུ་ག་ནས་འབྱུང་བའི་ཚེ་ལྷོའི་འོད། ཅེས་པ་དང་། དཔེ་གཉིས་པ། སྤྲེའུ་གཅིག་གིས་ཁང་
པའི་ཤར་ལྷོའི་བུ་ག་སོ་སོ་ནས་བལྟས་པའི་ཚེ་བུ་ག་དེ་དང་དེའི་སྤྲེའུར་བཏགས་པ་ལྟར། རྣམ་
ཤེས་གཅིག་ལས་མེད་ཅིང་མིག་དབང་ལ་བརྟེན་པའི་ཚེ་མིག་ཤེས་དང་། རྣ་དབང་ལ་བརྟེན་
པའི་ཚེ་རྣ་ཤེས། དེ་བཞིན་དུ་དབང་པོ་གཞན་རྣམས་ལ་བརྟེན་པའི་ཚེ་རྣམ་ཤེས་དེ་དང་
དེའི་ཐ་སྙད་སོ་སོར་བཏགས་པ་ཙམ་ལས། དོན་ལ་ཡིད་ཀྱི་རྣམ་ཤེས་གཅིག་པུ་ལས་གཞན་
དབང་ཤེས་དང་སེམས་བྱུང་ལོགས་སུ་མེད་ཅེས་འདོད་མཁན་གཅིག་དང་། དོན་ལ་ཀུན་
གཞིའི་རྣམ་ཤེས་གཅིག་པུ་ལས་གཞན་པའི་དབང་ཤེས་དང་སེམས་བྱུང་ལོགས་སུ་མེད་ཅེས་
འདོད་མཁན་གཉིས་ཡོད་པ་གྲུབ་མཐའ་ཆེན་མོ་དང་། ཀུན་གཞིའི་ཡིག་ཆ་སོགས་ལས་
ཤེས་པར་བྱའོ། །དེ་གཉིས་ཀྱི་ལུགས་ལ་དབང་ཤེས་དང་ཡིད་ཤེས་གཉིས་ཅིག་ཅར་མངོན་
དུ་གྱུར་པ་ཡོད་མེད་དང་། གང་ཟག་གཅིག་གི་རྒྱུད་ལ་མིག་ཤེས་དང་རྣ་ཤེས་གཉིས་ཅིག་
ཅར་སྐྱེ་པ་ཡོད་མེད་དཔྱད་པར་བྱའོ། །སྣ་ཚོགས་གཉིས་མེད་པ་དང་། སྣ་ཚོགས་རིམ་
འབྱུང་བ་གཉིས་ཀྱི་འདོད་ཚུལ་མི་འདྲ་དེ། སྣ་ཚོགས་རིམ་འབྱུང་བས་ཡུལ་གྱི་གྲངས་དང་
མཉམ་པའི་རྣམ་ཤེས་རིགས་མཐུན་དུ་མ་རིམ་གྱིས་སྐྱེ་བར་འདོད་ལ། སྣ་ཚོགས་གཉིས་



96
༼ག༽
སེམས་ཙམ་པའི་སྐབས།
མེད་པས་ཁྲ་འཛིན་མིག་ཤེས་གཅིག་པུས་ཁྲ་བོའི་ཚོགས་པ་ན་ཡོད་པའི་དཀར་དམར་སོགས་
རིམ་གྱིས་མཐོང་བར་འདོད་པའི་ཕྱིར། མཁས་གྲུབ་ཐམས་ཅད་མཁྱེན་པའི་རྟོགས་དཀའི་
སྣང་བར། སྣ་ཚོགས་གཉིས་མེད་པའི་ལུགས་གཞིར་བཞག་ནས། ཁྲ་འཛིན་མིག་ཤེས།
སྔོན་འཛིན་མིག་ཤེས་མ་ཡིན་པར་གསུངས་པ་ཕྱི་དོན་ཁས་མི་ལེན་པའི་ལུགས་ལ་དོགས་
པ་ཅུང་ཟད་ཡོང་སྲིད་ཀྱང་། འདིའི་ཞིབ་ཆ་དེ་ཉིད་ཀྱིས་མཛད་པའི་སྡེ་བདུན་ཡིད་ཀྱི་མུན་
སེལ་ལས། ཚུལ་འདི་ལ་སྣ་ཚོགས་གཉིས་མེད་དུ་སྨྲ་བའི་མདོ་སེམས་ཀུན་མཐུན་ནོ། །ཞེས་
གསུངས་པ་ལས་ཤེས་པར་བྱའོ། །
གཉིས་པ། སེམས་ཙམ་པ་རྣམ་བརྫུན་པ་ལ། མཚན་ཉིད་དང་དབྱེ་བ་གཉིས། དང་
པོ་ནི། དབང་ཤེས་ལ་རགས་པར་སྣང་བ་སྣང་བ་ལྟར་དུ་མ་གྲུབ་པར་འདོད་པའི་སེམས་
ཙམ་པ། སེམས་ཙམ་པ་རྣམ་བརྫུན་པའི་མཚན་ཉིད། དེ་ལ་དབྱེ་ན། རྣམ་བརྫུན་དྲི་བཅས་
པ་དང་། རྣམ་བརྫུན་དྲི་མེད་པ་གཉིས་ཡོད། སེམས་ཀྱི་ངོ་བོ་ལ་མ་རིག་པའི་བག་ཆགས་
ཀྱི་དྲི་མས་བསླད་པར་འདོད་པའི་སེམས་ཙམ་རྣམ་བརྫུན་པ། སེམས་ཙམ་རྣམ་བརྫུན་དྲི་
བཅས་པའི་མཚན་ཉིད། སེམས་ཀྱི་ངོ་བོ་ལ་མ་རིག་པའི་བག་ཆགས་ཀྱི་དྲི་མས་མ་བསླད་
པར་འདོད་པའི་སེམས་ཙམ་རྣམ་བརྫུན་པ། སེམས་ཙམ་པ་རྣམ་བརྫུན་དྲི་མེད་པའི་ མཚན་
ཉིད། དེ་དག་གི་ཁྱད་པར་དེ་ལྟར་ཡིན་པ། དེ་ཉིད་བཅུ་པ་དང་། པཎ་ཆེན་ལྷན་སྐྱེས་རྡོ་
རྗེའི་འགྲེལ་པ་དང་། དབུ་མ་རྒྱན་དང་། དེའི་རང་འགྲེལ་དང་། ཛེ་ཏཱ་རིའི་བདེ་གཤེགས་
གཞུང་གི་རང་འགྲེལ་དང་། ཚུལ་དགུ་པ་དང་། ཐེག་བསྡུས་དང་། ལེགས་བཤད་སྙིང་
པོ་དང་། གྲུབ་མཐའ་ཆེན་མོ་དང་། དབུ་མ་ཆེན་མོ་སོགས་ལས་ཤེས་པར་བྱའོ། །ཡང་
སེམས་ཙམ་པ་ལ་དབྱེ་ན། ལུང་གི་རྗེས་འབྲང་གི་སེམས་ཙམ་པ་དང་། རིགས་པའི་རྗེས་
འབྲང་གི་སེམས་ཙམ་པ་གཉིས་ཡོད། ས་སྡེ་ལྔའི་རྗེས་འབྲང་གི་སེམས་ཙམ་པ་དང་པོ་དང་།
ཚད་མ་སྡེ་བདུན་རྗེས་འབྲང་གི་སེམས་ཙམ་པ་ལྟ་བུ་གཉིས་པ་ཡིན་ནོ། །



སེམས་ཙམ་པའི་སྐབས།
༼ག༽
བྱ7
བཞི་པ་འདོད་ཚུལ་ལ། གཞིའི་འདོད་ཚུལ། ལམ་གྱི་འདོད་ཚུལ། འབྲས་བུའི་
འདོད་ཚུལ་དང་གསུམ། དང་པོ་ལ། རྒྱལ་བའི་གསུང་རབ་ལ་དྲང་ངེས་ཇི་ལྟར་འབྱེད་
ཚུལ་དང་། ལམ་དུ་འཇུག་པའི་རྟེན་རིགས་ཀྱི་རྣམ་བཞག་དང་། མཐའ་གཉིས་ཇི་ལྟར་
སྤོང་ཚུལ་དང་། མཚན་ཉིད་གསུམ་གྱི་རྣམ་བཞག་དང་། བདེན་པ་གཉིས་ཀྱི་རྣམ་བཞག་
དང་། རྣམ་རིག་ཙམ་གྱི་དེ་ཉིད་བྱེ་བྲག་ཏུ་བཤད་པ་དང་དྲུག །
དང་པོ་ལ། དྲང་ངེས་ཀྱི་གཞུང་དང༌། གང་གི་སྒོ་ནས་དྲང་ངེས་འབྱེད་པའི་ཚུལ་
གཉིས། དང་པོ་ལ། གཞུང་དེ་རྣམས་གང་དུ་གསུངས་པའི་གནས་དང་གནས་དེ་དག་ཏུ་
གསུངས་པའི་ལུང་གི་ཆོས་འཁོར་བཤད་པ་གཉིས། དང་པོ་ནི། སྤྱིར་སངས་རྒྱས་ཀྱིས་
ཆོས་གསུངས་པའི་གནས་ལ་ངེས་པ་མེད་ཀྱང་། ཐུན་མོང་གི་སྣང་བ་གཙོ་བོར་བྱས་པའམ་
ཐ་སྙད་རིགས་པའི་རྣམ་བཞག་ལྟར་ན། འཁོར་ལོ་དང་པོ་བདེན་བཞིའི་ཆོས་འཁོར་ཐོག་
མར་གསུངས་པའི་གནས་ནི། ཡུལ་ཝཱ་རཱ་ཎ་སཱི་དྲང་སྲོང་སྨྲ་བ་རི་དྭགས་ཀྱི་ནགས་སམ།
ཡང་ན་དྲང་སྲོང་ལྷུང་བ་རི་དྭགས་ཀྱི་ནགས་ཞེས་བྱ་ལ། གནས་དེ་ལ་དེ་ལྟར་བརྗོད་པའི་
རྒྱུ་མཚན་ཡོད་དེ། ཆུ་བོ་ཝཱ་རུ་ཎ་དང་། ཆུ་བོ་ཨ་སིའི་བར་གྱི་ཡུལ་ཡིན་པའི་མཚམས་
སྦྱར་བར་ཝཱ་རཱ་ཎ་སཱི་ཞེས་བྱ་སྟེ། བྱེ་བྲག་བཤད་མཛོད་ལས། ཅིའི་ཕྱིར་ཝཱ་རཱ་ཎ་སི་ཞེས་
བྱ་ཞེ་ན། སྨྲས་པ། འདི་ནི་ཆུ་ཀླུང་གི་མིང་ཡིན་ཏེ། དེ་ལས་མི་རིང་བ་ན་རྒྱལ་པོའི་གྲོང
ཁྱེར་བརྩེགས་པ་དེའི་ཕྱིར་གྲོང་ཁྱེར་འདིའང་ཝཱ་ར་ཎ་སི་ཞེས་བྱའོ། །ཞེས་དང་། བཀོད་
པ་ཆེན་པོ་བསྟན་པའི་མདོ་ལས། ཚེ་གཅིག་གིས་ཐོགས་པའི་བྱང་ཆུབ་སེམས་དཔའ་ནམ་
ལྷུམས་སུ་ཞུགས་པར་དགོངས་པ་ན། ལྷའི་བུ་དག་འཛམ་བུའི་གླིང་དུ་བབས་ནས་རང་སངས་
རྒྱས་རྣམས་ལ་འཕགས་པ་དག །ཞིང་འདི་ཡོངས་སུ་སྤོངས་པར་རིགས་སོ། །དེ་ཅིའི་
ཕྱིར་ཞེ་ན། ལོ་བཅུ་གཉིས་ན་བྱང་ཆུབ་སེམས་དཔའ་ཡུམ་གྱི་ལྷུམས་སུ་འཇུག་པར་འགྱུར་
རོ༑ ༑ཞེས་སྨྲས་པ་དང་། དེའི་ཚེ་ཡུལ་ཝཱ་རཱ་ཎ་སཱིར་རང་སངས་རྒྱས་ལྔ་བརྒྱས་ལྷའི་



98
༼ག༽
སེམས་ཙམ་པའི་སྐབས།
བུའི་ཚིག་ཐོས་པས་འདུག་པའི་གདན་ལས་ལངས་ནས་ནམ་མཁའ་ལ་ཏཱ་ལ་བདུན་ཙམ་
འཕགས་ཏེ། མེས་རང་གི་ཕུང་པོ་བསྲེགས་ནས་ཡོངས་སུ་མྱ་ངན་ལས་འདས་པའི་རིང་
སྲེལ་ནམ་མཁའ་ལས་འབབ་པ། དེའི་ཕྱིར་གནས་འདི་ལ་དྲང་སྲོང་ལྷུང་བའི་གནས་ཞེས་
བྱའོ། །ཞེས་དང་། ལྷའི་བུ་དག་གིས་དེ་ལྟར་སྨྲས་པ་ན། དྲང་སྲོང་སྨྲ་བ་རི་དྭགས་ཀྱི་
གནས་ཞེས་ཀྱང་བྱ་ལ། སློབ་དཔོན་ཡང་དག་བདེན་པའི་བརྗེད་བྱང་ལས། དུས་དང་
པོར་ཡུལ་ཝཱ་རཱ་ཎ་སཱི་རི་དྭགས་ཀྱི་ཚལ་དྲང་སྲོང་འདུས་པའི་གནས་ཞེས་བྱ་བ་ནི། ཡོན་
ཏན་གསུམ་དང་ལྡན་པའི་ཕྱིར་གང་ཟག་རྣམ་པ་གསུམ་རྟག་ཏུ་དེར་འདུའོ། །ཞེས་ཚལ་
དང་ཆུ་དང་གནས་ཀྱི་ཡོན་ཏན་གསུམ་དང་ལྡན་པས། སངས་རྒྱས་འཇིག་རྟེན་དུ་བྱོན་པའི་
ཚེ་འཁོར་འཕགས་པའི་ཚོགས་འདུ་བ་དང་། མཆོག་གི་སྤྲུལ་སྐུ་འཇིག་རྟེན་དུ་མ་བྱོན་པའི་
སྐབས་རྣམས་སུའང་གནས་དེར་རང་སངས་རྒྱས་དུ་མ་འདུ་བ་དང་། རེས་འགའ་འཇིག་
རྟེན་པའི་དྲང་སྲོང་དུ་མ་འདུ་བས་དྲང་སྲོང་འདུས་པའི་གནས་ཞེས་པ་ཡིན་པར་ཡང་བཤད་
དོ༑ ༑གཞན་ཡང་། རི་དྭགས་རུ་རུ་མང་པོ་རྟག་ཏུ་གནས་པ་དང་། ཤ་བ་སྦྲུམ་མའི་
དོན་དུ་རི་དྭགས་བསེ་རུ་སྲོག་བཏང་བའི་རྐྱེན་གྱིས། ཡུལ་དེའི་རྒྱལ་པོས་རི་དྭགས་རྣམས་
ལ་མི་འཇིགས་པ་བྱིན་པ་དང་། སངས་རྒྱས་བཅོམ་ལྡན་འདས་ཀྱིས་ལྔ་སྡེ་བཟང་པོ་དང་
ལྷ་བརྒྱད་ཁྲི་སོགས་ལ་བདེན་བཞིའི་ཆོས་འཁོར་བསྐོར་བའི་ཚེ། རི་དྭགས་ཤ་བ་གསུམ་
རྟག་པར་ཆོས་ཉན་དུ་འོང་པ་སོགས་ལ་བརྟེན་གནས་དེ་ལ། རི་དྭགས་ཀྱི་ནགས་དང་། རི་
དྭགས་བྱིན་པའི་གནས་དང་། རི་དྭགས་རྒྱུ་བའི་གནས་ཞེས་དུ་མར་བསྒྱུར་རོ། །ཞེས་
གསུངས་སོ། །སཱ་ར་ནཱ་ཐར་མཆོད་རྟེན་ཆུང་ཆུང་རྙིང་པ་མང་པོ་ཡོད་པ་དེ་དག་རང་རྒྱལ་
ལྔ་བརྒྱའི་རིང་སྲེལ་གྱི་མཆོད་རྟེན་རེད་ཅེས་ལོ་རྒྱུས་འགའ་རེར་འདུག །བོད་ཧོར་གྱི་ཡུལ་
རྣམས་སུ་ལྷ་ཁང་འདུ་ཁང་སོགས་ཀྱི་སྟེང་ལ་རི་དྭགས་བསེ་རུའི་གཟུགས་བརྙན་བཞག་པའི་
ལུགས་སྲོལ་ཡོད་པ་སྔར་གྱི་ལོ་རྒྱུས་བྱས་པ་ཡིན་ནམ་སྙམ། འཁོར་ལོ་བར་བ་བསྐོར་བའི་



སེམས་ཙམ་པའི་སྐབས།
༼ག༽
99
གནས་ལ། བྱ་རྒོད་ཕུང་པོ་རི་དང་། མགོན་མེད་ཟས་སྦྱིན་གྱི་ཀུན་དགའ་ར་བ་དང་། གཞན་
འཕྲུལ་དབང་བྱེད་ཀྱི་ལྷའི་རྒྱལ་པོའི་ཁང་བཟང་དང་། ཀ་ལནྡ་ཀའི་ཚལ་ཏེ་གནས་བཞིར་
འདུས་པ་བཅུ་དྲུག་ཏུ་གསུངས་པར་བཤད་པས། དགོངས་འགྲེལ་གྱིས་གནས་གཅིག་ཏུ་
ངོས་མ་བཟུང་ངོ༌། །ས་ལུ་ལྗང་བའི་མདོར་བྲག་བྱ་རྒོད་ཀྱི་མགོའི་དབྱིབས་ལྟ་བུར་ཡོད་
པས་དེ་ལྟར་བཏགས་པར་གསུངས་ལ། ལོ་རྒྱུས་ཁ་ཅིག་ཏུ་ཤེར་ཕྱིན་མདོ་གསུངས་པའི་
ཚེ༑ ཞིང་གཞན་ནས་བྱང་སེམས་དུ་མ་བྱ་རྒོད་ཀྱི་གཟུགས་སུ་སྤྲུལ་ནས་ཆོས་ཉན་པར་
འོང་བས་ཡིན་པར་བཤད་ཀྱང་། རྒྱན་སྣང་ལས། དེ་བཞིན་གཤེགས་པ་རྣམས་ཀྱི་རྒྱལ་
བའི་ཡུམ་སྟོན་པ་ལ། བྱང་ཆུབ་སེམས་དཔའ་ལ་སོགས་པའི་ཚོགས་ཆེན་པོའི་ཁུར་ཡུལ་
གཞན་འདོགས་པར་མི་ནུས་པ་ཉིད་ཀྱིས་མངོན་པར་བྱང་ཆུབ་པའི་གནས་དང་འདྲ་བར་
འདོད་པར་བྱ་ལ། རིན་པོ་ཆེ་སྣ་ཚོགས་ཀྱི་ཕུང་པོར་གྱུར་པ་ཡོད་པ་གང་ཡིན་པ་ནི་བྱ་རྒོད་
ཀྱི་ཕུང་པོའོ། །ལྷ་ལ་སོགས་པ་བསོད་ནམས་འདོད་པ་རྣམས་ཚེས་བརྒྱད་ལ་སོགས་པའི་
དུས་ཚིགས་རྣམས་སུ་འདུ་བ་རྒྱ་ཆེར་བྱེད་པ་ཞེས་བྱ་བའི་ངེས་ཚིག་གི་ཚུལ་གྱིས་ན་རིའོ།།
ཞེས་གླི་དྨ་ཀུགསདག་པར་བ་ཏའི་ངེས་ཚིག་གི་སྟེང་ནས་གསུངས་སོ། །འདི་ལ་དཔག་ནས་
མདོ་ཏིང་ངེ་འཛིན་རྒྱལ་པོ་སོགས་མདོ་སྡེ་འགའ་ཞིག་ཏུ་བྱ་རྒོད་ཕུང་པོའི་རི་འདི་བསྐལ་བ་
སྔ་མ་རྣམས་ལ་ཡོད་པར་གསུངས་པ་སྒྲ་ཇི་བཞིན་དུ་རུང་སྟེ། བསྐལ་བ་འཇིག་པའི་ཚེའང་
མངོན་པར་བྱང་ཆུབ་པའི་གནས་རྡོ་རྗེ་གདན་ནི་མི་འཇིག་པར་གསུངས་ལ་འདིའང་དེ་དང་
འདྲ་བར་མངོན་ནོ། །ཞེས་གུང་ཐང་བསྟན་པའི་སྒྲོན་མེས་གསུངས་སོ། །རྒྱན་སྣང་ལས།
དེ་བཞིན་གཤེགས་པ་རྣམས་ཀྱིས་རྒྱལ་བའི་ཡུམ་སྟོན་པ་ལ། ཞེས་རྣམས་སྒྲ་སྦྱར་ལ་རྣམས་
སྒྲ་མང་ཚིག་ཡིན་པས། སྟོན་པ་ཤཱཀྱ་ཐུབ་པ་གཅིག་པུ་ལ་གོ་རྒྱུ་མ་ཡིན་ནོ། །དེ་བཞིན་
འཁོར་ལོ་ཐ་མ་བསྐོར་བའི་གནས་ཀྱང་གཅིག་ཏུ་ངེས་བཟུང་མ་མཛད་པ་ཡིན་ཏེ། མདོ་
སྡེ་དགོངས་འགྲེལ་ཡངས་པ་ཅན་དུ་གསུངས་པ་དེ་གཙོ་བོར་སྨོས་པ་ཡིན་གྱི། འཁོར་ལོ་



100
༼ག༽
སེམས་ཙམ་པའི་སྐབས།
ཐ་མ་བསྐོར་བའི་གནས་དེ་ཁོ་ནར་མ་ངེས་ཏེ། ལངྐར་གཤེགས་པའི་མདོ་ལངྐའི་གྲོང་ཁྱེར་
དུ་གསུངས་པ་དང་། རྒྱན་སྟུག་པོ་བཀོད་པའི་མདོ་འདོད་པ་དང་གཟུགས་ཁམས་དང་གཟུགས་
མེད་པ་དང་འདུ་ཤེས་མེད་པའི་སེམས་ཅན་རྣམས་ལས་འདས་ཏེ་སངས་རྒྱས་ཀྱི་ཞིང་སྟུག་པོ་
ན༈ ཞེས་འོག་མིན་སྟུག་པོ་བཀོད་པའི་ཞིང་ཁམས་ན་གསུངས་པའི་ཚུལ་གླེང་གཞིའི་སྐབས་
སུ་འབྱུང་བའི་ཕྱིར། དེའི་རྒྱུ་མཚན་གྱིས་རྒྱ་ནག་འགྲེལ་ཆེན་ལས་ཀྱང་། ཆོས་ཀྱི་འཁོར་ལོ་
གསུམ་པ་ནི་གནས་གཉིས་སུ་བཞུགས་ནས་གསུངས་ཏེ། ཞིང་ཡོངས་སུ་དག་པ་དང་ཞིང་ཡོངས་
སུ་མ་དག་པ་ཞེས་བཤད་དོ། །ཞེས་གུང་ཐང་བསྟན་པའི་སྒྲོན་མེས་གསུངས་སོ། །
གཉིས་པ། གནས་དེ་རྣམས་སུ་བསྐོར་བའི་ཆོས་འཁོར་བཤད་པ་ལ། ཆོས་འཁོར་
གྱི་མཚན་ཉིད་དང་། དབྱེ་བ་གཉིས། དང་པོ་ནི། ལུང་རྟོགས་ཀྱི་དམ་ཆོས་གཉིས་གང་
རུང་གིས་བསྡུས་པའི་ཡོན་ཏན་དེ། ཆོས་འཁོར་གྱི་མཚན་ཉིད། དེ་ལ་དབྱེ་ན། ལུང་གི་
ཆོས་འཁོར་དང་། རྟོགས་པའི་ཆོས་འཁོར་གཉིས་ཡོད། མཛོད་རྩ་ལས། སྟོན་པའི་དམ་
ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །ཞེས་གསུངས་པའི་ཕྱིར། ལུང་
གི་བསྟན་པའི་དམ་ཆོས་དེ། ལུང་གི་ཆོས་འཁོར་གྱི་མཚན་ཉིད། གསུང་རབ་ཡན་ལག་
བཅུ་གཉིས་དང་། ཆོས་ཕུང་བརྒྱད་ཁྲི་བཞི་སྟོང་རྣམས་མཚན་གཞི། རྟོགས་པའི་བསྟན་
པའི་དམ་ཆོས་དེ་རྟོགས་པའི་ཆོས་འཁོར་གྱི་མཚན་ཉིད། ལྷག་པའི་བསླབ་པ་གསུམ་དང་།
ལམ་ལྔ་གསུམ་བཅོ་ལྔ་དང་། འགོག་བདེན་བཅུ་དྲུག་སོགས་མཚན་གཞི། འཆོས་སྐྱོབ་
ཀྱི་ཡོན་ཏན་གཉིས་དང་ལྡན་པའི་བརྗོད་བྱེད་རྣམ་དག་དེ། བསྟན་བཅོས་རྣམ་དག་གི་མཚན་
ཉིད། རྣམ་བཤད་རིགས་པ་ལ། ཉོན་མོངས་དགྲ་རྣམས་མ་ལུས་འཆོས་པ་དང་། །ངན་
འགྲོའི་སྲིད་ལས་སྐྱོབ་པ་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་
པོ་འདི་དག་གཞན་གྱི་ལུགས་ལ་མེད། །ཅེས་གསུངས་པའི་ཕྱིར། སྤོབས་པ་བཞི་ལྡན་གྱི་
རྒྱལ་བའི་གསུང་རབ་དེ། བཀའི་མཚན་ཉིད། ལྷག་བསམ་བསྐུལ་བའི་མདོ་ལས། བྱམས་



སེམས་ཙམ་པའི་སྐབས།
༼ག༽
101
པ་གཞན་རྒྱུ་བཞིས་ནི་སྤོབས་པ་ཐམས་ཅད་སངས་རྒྱས་ཀྱི་གསུང་ཡིན་པར་རིག་པར་བྱའོ།།
བཞི་གང་ཞེ་ན། བྱམས་པ། འདི་སྤོབས་པ་དོན་དང་ལྡན་པ་ཡིན་གྱི་དོན་དང་མི་ལྡན་པ་
མ་ཡིན་པ་དང་། ཆོས་དང་ལྡན་པ་ཡིན་གྱི་ཆོས་དང་མི་ལྡན་པ་མ་ཡིན་པ་དང་། ཉོན་
མོངས་པ་ཟད་པར་བྱེད་པ་ཡིན་གྱི་ཉོན་མོངས་འཕེལ་བར་བྱེད་པ་མ་ཡིན་པ་དང་། མྱ་ངན་
ལས་འདས་པའི་ཡོན་ཏན་དང་ཕན་ཡོན་སྟོན་པ་ཡིན་གྱི་འཁོར་བའི་ཉེས་པ་འཕེལ་བར་བྱེད་
པ་མ་ཡིན་པ་སྟེ། ཞེས་གསུངས་པའི་ཕྱིར། མདོར་ན་སྤོབས་པ་བཞི་ནི། རྗོད་བྱེད་ཚིག་
སྐྱོན་མེད་པའི་འབྲེལ་ཆགས་པ། བརྗོད་བྱའི་ཞེན་དོན་དང་ལྡན་པ། བྱེད་ལས་ཉོན་མོངས་
སྤོང་ཕྱིར་དུ་གསུངས་པ། ཕན་ཡོན་ཞི་བ་མྱང་འདས་སྟོན་པར་བྱེད་པའོ། །རྣམ་འགྲེལ་
ལས། འབྲེལ་བ་དང་ནི་རྗེས་མཐུན་ཐབས། སྐྱེས་བུའི་དོན་ནི་རྗོད་བྱེད་དག །ཅེས་གསུངས་
པའི་ཕྱིར། དེ་དག་ལ་དབུ་སེམས་ཀུན་མཐུན་ནོ། །བཀའ་ལ་ཞལ་ནས་གསུངས་པ་མདོ་
སྡུད་པ་ལྟ་བུ་དང་། རྗེས་སུ་གནང་བ་འདི་སྐད་བདག་ཐོས་སོགས་གླེང་གཞིའི་ལེའུ་དང་།
བྱིན་གྱིས་བརླབས་པའི་བཀའ་ལ་གསུམ་ལས། སྐུས་བྱིན་གྱིས་བརླབས་པ་མདོ་སྡེ་ས་བཅུ་
པ་ལྟ་བུ་དང་། གསུང་གིས་བྱིན་གྱིས་བརླབས་པ་མ་སྐྱེས་དགྲའི་འགྱོད་པ་བསལ་བའི་མདོ་
ལྟ་བུ། ཐུགས་ཀྱིས་བྱིན་གྱིས་བརླབས་པ་ལ་གསུམ་ལས། ཐུགས་ཏིང་ངེ་འཛིན་གྱིས་བྱིན་
གྱིས་བརླབས་པ་ཤེས་རབ་སྙིང་པོ་ལྟ་བུ། ཐུགས་ཐུགས་རྗེས་བྱིན་གྱིས་བརླབས་པ་གནོད་
སྦྱིན་དང་ལྷ་ཀླུ་སོགས་རང་རང་གི་སྔགས་སྨྲས་པ་སངས་རྒྱས་ཀྱི་ཐུགས་རྗེས་ནུས་པ་ཁྱད་
པར་ཅན་དུ་བྱིན་གྱིས་བརླབས་པ་ལྟ་བུ། ཐུགས་བདེན་པས་བྱིན་གྱིས་བརླབས་པ་དེའི་མཐུས་
རི་དང་ཤིང་དང་འོད་ཟེར་སོགས་ལས་ཆོས་ཀྱི་ཚིག །བརྩམ་པར་བྱ་ཞིང་དབྱུང་བར་བྱ།།
ཞེས་སོགས་བྱུང་བ་ལྟ་བུའོ། །དེ་དག་ཀྱང་དབུ་སེམས་ཐུན་མོང་པའོ། །སྒྲས་ཟིན་སྒྲ་ཇི་
བཞིན་པའི་མདོ། ངེས་དོན་གྱི་མདོའི་མཚན་ཉིད། མཚན་གཞི། མདོ་སྡེ་དགོངས་འགྲེལ་
ལྟ་བུ། །སྒྲས་ཟིན་སྒྲ་ཇི་བཞིན་པ་མ་ཡིན་པའི་མདོ། དྲང་དོན་གྱི་མདོའི་མཚན་ཉིད། མཚན་



102
༼ག༽
སེམས་ཙམ་པའི་སྐབས།
གཞི། དགོངས་འགྲེལ་ལས་དགོངས་གཞི་དང་། དགོས་པ་དང་། དངོས་ལ་གནོད་བྱེད་
གསུམ་ཚང་བའི་སྒོ་ནས་དྲང་དོན་དུ་བཤད་པའི་འཁོར་ལོ་དང་པོ་དང་། དེ་འདྲའི་འཁོར་
ལོ་བར་པ་གཉིས་ལྟ་བུ། དགོངས་འགྲེལ་ལས་བཤད་པའི་འཁོར་ལོ་དང་པོ་དང་། དེ་ནས་
བཤད་པའི་འཁོར་ལོ་བར་པ་ཞེས་པ་ཐམས་ཅད་ལ་དེ་ལྟར་གོ་དགོས། ཚིག་བསྡུས་པ་ཡིན་
པས་སོ། །
དབུ་མ་པའི་ལུགས་ལ། དོན་དམ་བདེན་པ་གཙོ་བོར་དངོས་སུ་སྟོན་པའི་མདོ། ངེས་
དོན་གྱི་མདོའི་མཚན་ཉིད། དེ་ལ་དབྱེ་ན། སྒྲས་ཟིན་སྒྲ་ཇི་བཞིན་པའི་མདོ་དང་། སྒྲས་
ཟིན་སྒྲ་ཇི་བཞིན་པ་མ་ཡིན་པའི་མདོ་གཉིས་ཡོད། རང་རྒྱུད་པའི་ལུགས་ལ། དེ་གཉིས་
ཀྱི་མཚན་གཞི་རིམ་བཞིན། དགག་བྱ་ལ་དོན་དམ་པའི་ཁྱད་པར་དངོས་སུ་སྦྱར་བའི་འཁོར་
ལོ་བར་པ། དཔེར་ན། ཡུམ་བར་མ་ལས། འདི་ཡང་འཇིག་རྟེན་ཐ་སྙད་དུ་ཡིན་གྱི་དོན་
དམ་པར་ནི་མ་ཡིན་ནོ། །ཞེས་པ་ལྟ་བུ་དང་པོ་དང་། ཤེས་རབ་སྙིང་པོ་དང་། ཚུལ་བརྒྱ་
ལྔ་བཅུ་པ་ལྟ་བུ་གཉིས་པ་ཡིན་ནོ། །ཀུན་རྫོབ་བདེན་པ་གཙོ་བོར་དངོས་སུ་སྟོན་པའི་མདོ།
དྲང་དོན་གྱི་མདོའི་མཚན་ཉིད། དེ་ལ་དབྱེ་ན། སྒྲས་ཟིན་སྒྲ་ཇི་བཞིན་པའི་མདོ་དང་སྒྲས་
ཟིན་སྒྲ་ཇི་བཞིན་པ་མ་ཡིན་པའི་མདོ་གཉིས་ཡོད། རང་རྒྱུད་པའི་ལུགས་ལ་དེ་གཉིས་ཀྱི་
མཚན་གཞི། བདེན་བཞིའི་ཆོས་འཁོར་ལྟ་བུ་དང་པོ་དང་། གང་ཟག་གི་བདག་ཡོད་པར་
སྟོན་པའི་མདོ་ལྟ་བུ་གཉིས་པ་ཡིན་ནོ། །
ཐལ་འགྱུར་བའི་ལུགས་ལ། དྲང་དོན་ངེས་དོན་གྱི་མདོའི་མཚན་ཉིད་རང་རྒྱུད་
པས་བཞག་པ་དང་འདྲ་ཡང་། མཚན་གཞི་འཇོག་ཚུལ་ལ་མི་འདྲ་བ་ཡོད་དེ། ཤེས་རབ་
སྙིང་པོ་དང་། ཚུལ་བརྒྱ་ལྔ་བཅུ་པ་རྣམས་ངེས་དོན་སྒྲ་ཇི་བཞིན་པའི་མདོར་འདོད་ལ། མ་
ཟད་ཐེག་དམན་གྱི་མདོ་ལས། གཟུགས་ནི་དབུ་བ་བརྡོས་པ་འདྲ། །ཚོར་བ་ཆུ་ཡི་ཆུ་བུར་
བཞིན། །འདུ་ཤེས་སྨིག་རྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་བཞིན། །རྣམ་པར་



སེམས་ཙམ་པའི་སྐབས།
༼ག༽
108
ཤེས་པ་སྒྱུ་མ་ལྟར། །ཉི་མའི་གཉེན་གྱིས་བཀའ་སྩལ་ཏོ། །ཞེས་པའི་མདོ་དེ། ཕུང་པོ་ལྔ་
རང་བཞིན་མེད་པར་སྟོན་པའི་ངེས་དོན་གྱི་མདོར་འདོད་ཅིང་། ཐེག་དམན་འཕགས་པ་
རྣམས་སྟོང་ཉིད་མངོན་སུམ་དུ་རྟོགས་པའི་ཁུངས་སུའང་དྲངས་ལ། བདེན་བཞིའི་ཆོས་
འཁོར་གྱི་མདོ་ལས། སྡུག་བསྔལ་ཤེས་པར་བྱར་མེད།
ཀུན་འབྱུང་སྤངས་པར་བྱར་མེད།
ཅེས་སོགས་ཀྱི་མདོ་དེའང་ངེས་དོན་གྱི་མདོར་འདོད་དེ། བདེན་བཞིའི་ཁྱད་ཆོས་མི་རྟག་
སོགས་བཅུ་དྲུག་པོ་རེ་རེ་ལ་ཕྲ་རགས་གཉིས་གཉིས་འདོད་པའི་གནད་ཀྱིས་སོ། །འོན་ཀྱང་
དགོངས་འགྲེལ་ལས་བཤད་པའི་འཁོར་ལོ་དང་པོ་དང་། ཐ་མ་གཉིས་དྲང་དོན་གྱི་མདོ་
དང་། བར་པ་ངེས་དོན་གྱི་མདོར་འདོད་པ་ཡིན་ཏེ། གྲུབ་མཐའ་རྩ་བ་ལས། ཐོག་མཐའ་
དྲང་དོན་བར་པ་ངེས་དོན་མདོ། །ཞེས་གསུངས་པའི་ཕྱིར། སྔགས་ཐུན་མོང་མ་ཡིན་པའི་
ལུགས་ལ། དྲང་ངེས་ཀྱི་མདོ་འཇོག་ཚུལ་དེ་དག་དང་མི་འདྲ་དེ། རྗོད་བྱེད་ཀྱི་གཞུང་གཅིག་
གི་དོན་ལ་བརྗོད་བྱའི་དོན་ཐ་དད་པ་གཉིས་སུ་བྱས་པའི་སྒོ་ནས་དྲང་ངེས་ཀྱི་ཁྱད་པར་བྱེད་
པ་དང་། དྲང་དོན་ངེས་དོན་གཉིས་དང་། དགོངས་པས་བཤད་པ་དང་དགོངས་མིན་བཤད་
པ་གཉིས་དང་། སྒྲ་ཇི་བཞིན་པ་དང་སྒྲ་ཇི་བཞིན་པ་མ་ཡིན་པ་དེ་མཐའ་དྲུག་དང་། ཚིག་
དོན་གྱི་བཤད་པ་དང་། སྤྱི་དོན་གྱི་བཤད་པ་དང་། སྦས་དོན་གྱི་བཤད་པ་དང་། མཐར་
ཐུག་གི་བཤད་པ་སྟེ་ཚུལ་བཞིའི་བཤད་པ་རྣམས་ཀྱང་ཡོད་པས། ཐལ་འགྱུར་བའི་ལུགས་
ལ་མདོ་སྔགས་གཉིས་དྲང་ངེས་ཕྱེ་ཚུལ་ཡོད་པ་ཤེས་པར་བྱའོ། །
གཞན་ཡང་། གནས་དེ་དག་ཏུ་གསུངས་པའི་ལུང་གི་ཆོས་འཁོར་ཕྱོགས་མཐུན་
དང་བཅས་པ་དུས་ཀྱི་རིམ་པའི་སྒོ་ནས་འཇོག་པའི་ཚུལ་ཅུང་ཟད་རྒྱས་པར་བཤད་ན། དུས་
དང་པོར་ཝཱ་རཱ་ཎ་སཱི་སོགས་སུ་གསུངས་པའི་བདེན་བཞིའི་ཆོས་འཁོར་དེ། འཁོར་ལོ་དང་
པོ་དངོས་དང་། དེ་དང་ཕྱོགས་མཐུན་པ་འདུལ་བ་ལུང་སྡེ་བཞི་དང༌། མདོ་དྲན་པ་ཉེར་
བཞག་དང༌། །མདོ་རྒྱ་ཆེར་རོལ་པ་དང་། ལས་བརྒྱ་པ་དང་། རྟོགས་བརྗོད་བརྒྱ་པ་



04
༼ག༽
སེམས་ཙམ་པའི་སྐབས།
སོགས་དུས་ཀྱི་རིམ་པའི་སྒོ་ནས་འཇོག་པའི་འཁོར་ལོ་དང་པོ་དང་། དེ་བཞིན་དུ་འཁོར་
པོ་བར་པ་ལ། ཤེར་ཕྱིན་གྱི་མདོ་ཡུམ་རྒྱས་འབྲིང་བསྡུས་པ་སྐོར་དགུ་སོགས་ཡུམ་སྲས་
བཅུ་བདུན་དང་། དེ་དག་དང་ཕྱོགས་མཐུན་པ་རྡོ་རྗེ་གཅོད་པ་དང་། མདོ་ཏིང་ངེ་འཛིན་
རྒྱལ་པོ་དང་། སངས་རྒྱས་ཕལ་མོ་ཆེ་དང་། དཀོན་མཆོག་བརྩེགས་པའི་མདོ་དང་། མདོ་
ཕལ་ཆེན་སོགས་དང་། དེ་བཞིན་འཁོར་ལོ་ཐ་མ་ལའང་མདོ་སྡེ་དགོངས་འགྲེལ་ལེའུ་བཅུ་
པ༑ དེའི་ཕྱོགས་མཐུན་རྒྱན་སྟུག་པོ་བཀོད་པའི་མདོ་དང་། མདོ་ལང་ཀར་གཤེགས་པ་
དང་། མདོ་སྡེ་ས་བཅུ་པ་དང་། དེ་བཞིན་གཤེགས་པའི་སྙིང་པོའི་མདོ་རྣམས་སོ། །མདོ་
སྡེ་ས་བཅུ་པ་དང་། བདེ་གཤེགས་སྙིང་པོའི་མདོ་གཉིས། དབུ་མ་པའི་ལུགས་ལ་འཁོར་
ལོ་ཐ་མའི་ཕྱོགས་མཐུན་མིན་ཀྱང་། སེམས་ཙམ་པས་མདོ་འདི་གཉིས་དྲངས་ནས་ཤེར་
ཕྱིན་གྱི་མདོའི་ནང་གི་དགག་བྱ་ལ་དོན་དམ་པའི་ཁྱད་པར་དངོས་སུ་མ་སྦྱར་བའི་མདོ་རྣམས་
དྲང་དོན་དུ་སྒྲུབ་པས་འདིའི་ལུགས་ལ་ལེགས་ཕྱེའི་ཆོས་འཁོར་གྱི་ཕྱོགས་གཏོགས་ཡིན་ནོ།།
མདོའི་བྱུང་ཚུལ་དེ་ལྟར་ཡིན་ན། སྔགས་རྒྱུད་སྡེ་བཞིའི་བྱུང་ཚུལ་ཇི་ལྟར་ཡིན་ཞེ་ན།
ལྡོག་ནས་མདོ་རྒྱུད་གཉིས་ལ་ཡུལ་དང་དུས་དང་སྟོན་པའི་དབྱེ་བ་ཡོད་པ་མ་ཡིན་གྱི། དེ་
ཉིད་ཇི་ལྟར་མི་ཡུལ་དུ་བྱུང་བའི་ཚུལ་ཡང་ཐེག་ཆེན་གྱི་མདོ་སྡེ་རྣམས་དང་ལྷན་ཅིག་རྒྱུད་
སྡེ་རྣམས་ཀྱང་ཕལ་ཆེར་བྱོན་པ་ཡིན་ལ། མདོ་སྡེ་དང་། རྒྱུད་སྡེ་རྣམས་ལ་གླེང་གཞི་སོ་
སོར་ཡོད་པ་དེའི་ཕྱིར། མདོའི་བྱུང་ཚུལ་ལས་སྔགས་ཀྱི་བྱུང་ཚུལ་ཐ་དད་པ་ཡིན་མོད་
ཀྱི༈ རེ་རེ་ནས་སྨོས་ཀྱིས་མི་ལོང་ལ། སྐབས་ཡང་མ་ཡིན་པས་འདིར་མ་བྲིས། སོ་སོའི་
གླེང་གཞིའི་སྟེང་ནས་གཟིགས་ན་དེ་ཙམ་གྱིས་དཀའ་གནས་སུ་མི་སྣང་ངོ་། །མཁས་པ་
གཞན་དག་འགའ་ན་རེ། འཁོར་ལོ་དང་པོ་ལོ་བདུན། འཁོར་ལོ་བར་པ་ལོ་ཉེར་བདུན།
འཁོར་ལོ་ཐ་མ་ལོ་བཅུ་སོགས་དེ་དག་གསུངས་པའི་དུས་ལ་ངེས་བཟུང་གི་མཚམས་བྱེད་
པ་མི་རིགས་ཏེ། ཐུན་མོང་མ་ཡིན་པའི་དབང་དུ་བྱས་ན་དེ་འདྲའི་དོགས་པ་མེད་ལ། ཐུན་



སེམས་ཙམ་པའི་སྐབས།
༼ག༽
105
མོང་གི་དབང་དུ་བྱས་ནའང་བདེན་བཞིའི་ཆོས་འཁོར་སངས་རྒྱས་ཚུལ་ནས་འདའ་ཚུལ་
བར་དུ་བསྟན་པར་ལུང་སྡེ་བཞི་ན་སྙོན་མེད་པའི་ཕྱིར། ཞེས་གུང་ཐང་བསྟན་པའི་སྒྲོན་
མེས་གསུངས་པའི་ཕྱིར། སངས་རྒྱས་ཚུལ་ནས་འདའ་ཚུལ་བར་བདེན་བཞིའི་ཆོས་འཁོར་
གྱིས་འདུལ་དགོས་ཀྱི་གདུལ་བྱ་ཡོད་པའི་ཕྱིར། ཁྱབ་སྟེ། མདོ་ལང་གཤེགས་ལས། ཇི་
ལྟར་ནད་པ་ན་བ་ལ། །སྨན་པས་སྨན་ནི་སྟེར་བ་ལྟར། །དེ་བཞིན་སངས་རྒྱས་སེམས་ཅན་
ལ༑ ༑ཇི་ཙམ་བཟོད་པའི་ཆོས་སྟོན་ཏེ། །ཞེས་དང་། རྒྱུད་བླ་མ་ལས། ལྷ་རྣམས་ཐམས་
ཅད་ཡང་ནས་ཡང་། །ཆོས་ཀྱི་རྔས་ནི་བསྐུལ་བྱེད་ལྟར།། །དེ་བཞིན་ཁྱབ་བདག་འབད་
སོགས་དང་། །བྲལ་ཡང་འགྲོ་བ་མ་ལུས་པ། །སངས་རྒྱས་གསུང་གིས་ཁྱབ་མཛད་དེ།།
སྐལ་ལྡན་རྣམས་ལ་ཆོས་བསྟན་ཏོ། །ཞེས་དང་། དབུ་མ་རིན་ཆེན་ཕྲེང་བ་ལས། བརྡའ་
སྤྲོད་པ་དག་ཇི་ལྟར་བུར། །ཞེས་སོགས་གསུངས་པའི་ཕྱིར། སོ་སོ་སྐྱེ་བོ་ཡིན་ཡང་ང་མི་
འཆི། །ཞེས་སོགས་སངས་རྒྱས་ཚུལ་མ་བསྟན་གོང་དུ་གསུངས་པ་དང་། ཟབ་ཞི་སྤྲོ་བྲལ་
ཞེས་སོགས་ཀྱི་ཤོ་ལོ་ཀ་གཅིག་སངས་རྒྱས་ཚུལ་བསྟན་ནས་བདུན་ཕྲག་བདུན་ཚུན་ཆད་དུ་
གསུངས་པ་དང་། མ་ཟད་མདོ་སྡེ་ས་བཅུ་པ་དུས་ཀྱི་རིམ་པའི་སྒོ་ནས་འཇོག་པའི་འཁོར་
ལོ་ཐ་མ་ཡིན་ཀྱང་སངས་རྒྱས་ཚུལ་བསྟན་ནས་བདུན་ཕྲག་ཚུན་ཆད་དུ་གསུངས་ཡང་། ལྔ་
སྡེ་བཟང་པོ་ལྔ་སྟོན་པ་ཤཱཀྱ་ཐུབ་པས་ཆོས་འཁོར་བསྐོར་བའི་ཐོག་མའི་གདུལ་བྱ་མ་ཡིན་
པར་འགྱུར་པའི་སྐྱོན་མེད་དེ། དགོངས་འགྲེལ་ལས། འཁོར་ལོ་གསུམ་གསུངས་པ་ནི།
འཁོར་གྱི་འདུ་ཐབས་དང་། སྟོན་པའི་སྐུ་ཚེའི་ཚིགས་ལ་སོགས་པས་འཇོག་པ་མིན་གྱི། ཞེས་
དང༌། ལེགས་བཤད་སྙིང་པོ་ལས། དུས་ཀྱི་རིམ་པའི་སྒོ་ནས་འཁོར་ལོ་གསུམ་དང་སྦྱར།
ཞེས་གསུངས་པའི་ཕྱིར། ཇི་སྐད་དུ། མ་ག་དྷར་ནི་སྔོན་ཆད་ཆོས་བྱུང་བ། །ཞེས་པ་
ནས། སྙན་པའི་གསུངས་བརྗོད་པ་ཡི་དུས་ལ་བབ། །རྔ་སྒྲ་རི་དྭགས་དབང་ལྟར་བསྒྲག་
ཏུ་གསོལ། །ཚངས་པ་གཙུག་ཕུད་ཅན་གྱིས། ཞེས་པ་དང་། ལྷ་ཡི་བཀྲ་ཤིས་དོན་གྲུབ་



106
༼ག༽
སེམས་ཙམ་པའི་སྐབས།
ཅིང་། །ཚོང་པ་ག་གོན་དང་། བཟང་པོ་གཉིས་ལ། ཞེས་སོགས་ཀྱང་དྲུག་པའི་ཚེས་བཞིའི་
གོང་དུ་གསུངས་པའི་ཕྱིར་ཞེ་ནའང་འགལ་བ་མེད་དེ། ཐུན་མོང་བ་དང་མང་བ་གཙོ་ཆེ་
བས་ཤེས་པའི་ཕྱིར་རོ། །ཁ་ཅིག་ན་རེ། མདོ་དྲན་པ་ཉེར་བཞག་བརྗོད་བྱ་ཕྱོགས་མཐུན་
གྱི་འཁོར་ལོ་དང་པོར་འཇོག་པ་མི་འཐད་པར་ཐལ། དེ་ཐེག་ཆེན་གྱི་མདོ་ཡིན་པའི་ཕྱིར།
དེར་ཐལ། མདོ་རང་ཉིད་ལས། དྲན་པ་ཉེ་བར་བཞག་པ་ཞེས་བྱ་བ་ཐེག་པ་ཆེན་པོའི་མདོ།
ཞེས་གསུངས་པའི་ཕྱིར། ཟེར་ན། མ་ཁྱབ་སྟེ། བུ་སྟོན་ཆོས་འབྱུང་ལས། འདི་ལོ་ཙཱ་
བས་ཐེག་ཆེན་དུ་མཛད། དཀར་ཆག་ཆེན་མོ་དག་ལས་ཐེག་ཆུང་དུ་བཤད་དོ། །ཞེས་
ལོ་ཙཱ་བས་བསྒྱུར་དུས་དེ་ལྟར་བཤད་ཙམ་ཡིན་ཞེས་བུ་སྟོན་རིན་པོ་ཆེས་གསུངས་ལ། ཐེག་
ཆེན་གྱི་གདམས་ངག་གི་མཚན་ཉིད་ཀྱི་སྟེང་ནས་དཔྱད་ན་དཀའ་གནས་སུ་མི་སྣང་སྟེ། ཇི་
སྐད་དུ། ཐེག་ཆེན་གྱི་ལམ་འབྲས་གང་རུང་བརྗོད་བྱའི་གཙོ་བོར་སྟོན་པའི་རྗོད་བྱེད་རྣམ་
དག་དེ། ཐེག་ཆེན་གྱི་གདམས་ངག་གི་མཚན་ཉིད། ཞེས་གསུངས་པའི་ཕྱིར། ཐེག་དམན་
གྱི་གདམས་ངག་གི་མཚན་ཉིད་ཀྱང་དེས་ཤེས་པར་བྱའོ། །ཡང་ཁ་ཅིག་ན་རེ། བཀའ་
ཐམས་ཅད་ཆོས་ཕུང་བརྒྱད་ཁྲི་བཞི་སྟོང་དུ་གྲངས་མ་ངེས་པར་ཐལ། ཉོན་མོངས་པའི་
སྤྱོད་པ་ལ་བརྒྱད་ཁྲི་བཞི་སྟོང་དུ་གྲངས་མ་ངེས་པ་གང་ཞིག །ཆོས་ཕུང་གི་གྲངས་ནི་སེམས་
གྱི་ཉོན་མོངས་པའི་སྤྱོད་པའི་སྒོ་དང་བསྟུན་ནས་དེ་སྙེད་ཅིག་གསུངས་པ་ཡིན་པའི་ཕྱིར། དང་
པོ་གྲུབ་སྟེ། ཉོན་མོངས་པའི་སྤྱོད་པ་བརྒྱད་ཁྲི་བཞི་སྟོང་། ཞེས་བཤད་པ་ནི་གདུལ་བྱ་དབང་
རྟུལ་ལ་བསྟན་པའི་དྲང་དོན་ཡིན་གྱི། དངོས་གནས་ལ་དེར་མ་འདུས་པའི་ཕྱིར། གསང་
བ་བསམ་གྱི་མི་ཁྱབ་པའི་མདོ་ལས། སེམས་ཅན་གྱི་སྤྱོད་པ་བརྒྱད་ཁྲི་བཞི་སྟོང་ཞེས་བྱ་
བ་ནི་སེམས་ཅན་དབང་པོ་མཐུ་ཆུང་བ་རྣམས་གཟུང་བའི་ཕྱིར་དེ་བཞིན་གཤེགས་པས་བསྟན་
གྱི༑ ཞེས་པ་ནས། སྤྱོད་པ་གང་ཡིན་པ་དེ་དག་སྐལ་བ་ཙམ་དུ་བསྟན་ཀྱང་དེ་དག་རེ་རེས་
ཀྱང་དེ་བས་ལྷག་པར་འགྱུར་རོ། །ཞེས་གསུངས་པའི་ཕྱིར་ཟེར་ན། མ་ཁྱབ་སྟེ། རྐྱེན་



སེམས་ཙམ་པའི་སྐབས།
༼ག༽
107
འདི་ཁོ་ན་དང་འབྱུང་ཚུལ་ཡང་འདི་ཁོ་ན་ཉེས་དམིགས་འདི་ཙམ་སྐྱེད་པ་ཞེས་ཁ་ཚོན་བཅད་
པའི་སྤྱོད་པ་བྱེ་བྲག་པ་ཞིག་ངོས་བཟུང་སྟེ་འདི་ལྟ་བུ་བརྒྱད་ཁྲི་བཞི་སྟོང་ལས་མེད་ཅེས་གྲངས་
ངེས་པ་དང་། ཆོས་ཕུང་གཅིག་ལའང་ཤོ་ལོ་ཀ་སོགས་ཀྱི་ཚད་བཟུང་སྟེ་འདི་འདྲ་བ་བརྒྱད་
ཁྲི་བཞི་སྟོང་ལས་ལྷག་མེད་ཅེས་གྲངས་ངེས་འབྱེད་མི་ནུས་པའི་དོན་ཡིན་གྱི། ནང་གསེས་
རེ་རེའི་དབྱེ་བ་ཚད་མེད་པ་ཡོད་ཀྱང་སྤྱི་སྡོམ་གྱི་གྲངས་ངེས་བྱས་ཆོག་པ་འགལ་བ་མེད་
པའི་ཕྱིར། དཔེར་ན། ཕུང་པོ་ལྔ་དང་། ཁམས་བཅོ་བརྒྱད་པོ་རེ་རེ་ལའང་དབྱེ་བ་མཐའ་
ཡས་པ་ཡོད་ཀྱང་། སྤྱིར་འདུས་བྱས་ཐམས་ཅད་ཕུང་པོ་ལྔར་གྲངས་ངེས་པ་དང་། ཆོས་
ཐམས་ཅད་ཁམས་བཅོ་བརྒྱད་དུ་གྲངས་ངེས་པ་མི་འགལ་བ་བཞིན་ཡིན་པའི་ཕྱིར། རྟགས་
གྲུབ་སྟེ། དེའི་ནང་གི་སྤྱོད་པ་སྣ་གཅིག་གི་གཉེན་པོ་རྫོགས་པའང་མངོན་གྱུར་ཅུང་ཟད་མགོ་
གནོན་པ་ལས་དང་པོ་བའི་སྐབས་ནས་བཟུང་། དེའི་བག་ཆགས་ཤེས་སྒྲིབ་ཕྲ་མོའི་དངོས་
གཉེན་རྒྱུན་མཐའི་བར་ཆད་མེད་ལམ་དང་། དེས་དྲངས་པའི་སྒྲིབ་གཉིས་སྤངས་པའི་རྣམ་
གྲོལ་ལམ་གྱི་བར་སྐྱེས་བུ་གསུམ་གྱི་ལམ་ཡོངས་སུ་རྫོགས་པ་ཞིག་དགོས་པའི་ཕྱིར། མ་
གྲུབ་ན། དེར་ཐལ། དེའི་རྒྱུ་མཚན་གྱིས་ཉོན་མོངས་ཀྱི་སྤྱོད་པ་སྣ་གཅིག་གི་གཉེན་པོ་ཆ་
ཚང་བ་ཉན་ཐོས་རྣམས་ཀྱིས་མི་ཤེས་པའི་ཕྱིར་ཏེ། ཕལ་ཆེན་སྡེ་པའི་ལུང་ལས། འཇམ་
དཔལ་གཞོན་ནུར་གྱུར་པས་གནས་བརྟན་རབ་འབྱོར་ལ་འདི་སྐད་ཅེས་སྨྲས་སོ། །གནས་
བརྟན་རབ་འབྱོར་གང་དེ་བཞིན་གཤེགས་པས་སེམས་ཅན་གྱི་སྤྱོད་པ་བརྒྱད་ཁྲི་བཞི་སྟོང་
མཁྱེན་པ་དེ་ཁྱོད་ཀྱིས་ཤེས་སམ། རྟོགས་སམ། མཐོང་ངམ། དེ་དག་དང་མཐུན་པར་
གཏམ་བརྗོད་པར་བྱེད་ནུས་སམ། སྨྲས་པ། འཇམ་དཔལ་དེ་ནི་མ་ཡིན་ནོ། །ཞེས་གསུངས་
ཤིང་། འདི་ལས་འཕྲོས་ཏེ་ཉན་ཐོས་ཀྱིས་མི་ཤེས་ཤིང་། ཆོས་ཐམས་ཅད་ངོ་བོ་ཉིད་ཀྱིས་
མཉམ་པར་བྱས་པ་ཞེས་བྱ་བའི་ཏིང་ངེ་འཛིན་ཐོབ་པའི་བྱང་ཆུབ་སེམས་དཔས་སེམས་ཅན་
གྱི་སྤྱོད་པ་མཐའ་དག་ཤེས་ཏེ་དེ་དག་མཐུན་པར་ཆོས་སྟོན་ནུས་པ་དང་། དེའི་རྒྱུ་མཚན་



108
༼ག༽
སེམས་ཙམ་པའི་སྐབས།
གྱིས་ཉན་ཐོས་རྣམས་ཀྱིས་བྱང་ཆུབ་སེམས་དཔའ་རྣམས་ལ་ཕྱག་བྱ་བར་བཤད་དོ། །ཀུན་
དགའ་བོའི་མདོ་ལས། ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་ཞིག་བཅོམ་ལྡན་འདས་ཀྱི་ཐད་
ནས་བདག་གིས་བཟུང་ངོ་། །གཉིས་ནི་དགེ་སློང་དག་ལས་སོ། །ཞེས་གསུངས་ཤིང་ཉོན་
མོངས་ལ་སྤྱོད་པ་སྣ་གཅིག་གི་གཉེན་པོ་ཆ་ཚང་བ་རེ་ཆོས་ཕུང་གི་ཚད་དུ་འཇོག་པ་ནང་པའི་
གྲུབ་མཐའ་སྨྲ་བ་ཀུན་མཐུན་ཀྱང་། གཉེན་པོ་ཆ་ཚང་བའི་ཚད་ལ་མི་འདྲ་བ་ཡོད་དེ། མཐར་
ཐུག་གི་ཐེག་པ་གསུམ་དུ་འདོད་པའི་ལུགས་ལ་ཞེ་སྡང་ཤས་ཆེར་སྤྱོད་པའི་གཉེན་པོའི་སྒོ་བྱམས་
པ་ནས་དགྲ་བཅོམ་པའི་བར་གྱི་ལམ་ཆ་ཚང་བས་ཆོག་ལ། འདི་འདྲའི་ཆོས་ཕུང་བརྒྱད་
ཁྲི་བཞི་སྟོང་ཉན་ཐོས་ཀྱིས་ཀྱང་བཟུང་ནུས་ལ། མཐར་ཐུག་གི་ཐེག་པ་གཅིག་ཏུ་འདོད་
པའི་ལུགས་ལ་ཞེ་སྡང་གི་གཉེན་པོ་བྱམས་པས་སྒོ་བཏོད་དེ་དགྲ་བཅོམ་པའི་བར་ལ་བཀོད་
ཀྱང་། དེ་ཙམ་གྱི་དེའི་འདུལ་བའི་དྲི་མ་མ་རྫོགས་པ་གཟུངས་རྒྱལ་གྱི་མདོ་ལས། ནོར་
བུའི་དྲི་མ་སྦྱོངས་བའི་དཔེས་ཤེས་པར་ལུང་གིས་སྒྲུབ་ཅིང་། རིགས་པས་ཀྱང་དེའི་ཞེ་སྡང་
ཟད་ཀྱང་ཞེ་སྡང་གི་དྲི་མ་མ་ཟད་པའི་ཕྱིར་དང་། སྤང་བྱའི་དགྲ་མ་བཅོམ་པ་དང་གཉེན་
པོ་སྒོམ་པའི་བྱ་བ་བྱས་མ་ཚར་བ་སོགས་གཟུངས་རྒྱལ་གྱི་མདོ་དང་། དཔལ་ཕྲེང་སེང་
གེ་ང་རོའི་མདོ་རྣམས་ཀྱིས་དགོངས་པ་ཡིན་པའི་ཕྱིར། ཉོན་མོངས་པའི་སྤྱོད་པ་རེ་རེའི་
དྲི་མ་ཕྲ་མོ་ཚུན་ཆད་ཀྱིས་གཉེན་པོ་ཆ་ཚང་བ་རྫོགས་པའི་སངས་རྒྱས་ཀྱི་བར་གྱི་ལམ་རྣམས་
ཆ་ཚང་སྟོན་དགོས་པས། དེ་འདྲའི་བརྒྱད་ཁྲི་བཞི་སྟོང་བྱང་སེམས་སྒྱུ་མ་ལྟ་བུའི་ཏིང་ངེ་
འཛིན་དང་དཔའ་བར་འགྲོ་བའི་ཏིང་ངེ་འཛིན་ཐོབ་པ་མ་གཏོགས་ཉན་ཐོས་ལ་མེད་པའི་ཕྱིར་
ཏེ༑ དགེ་འདུན་ཕལ་ཆེན་པའི་ནང་ཚན་དོན་གྲུབ་པ་རྣམས་ཀྱི་རིག་པ་འཛིན་པའི་སྡེ་སྣོད་
ལས་གསུངས་པ་ལས་ཤེས་པར་བྱའོ། །གཉིས་པ་གྲུབ་སྟེ། མདོ་ལས། འགྲོ་བ་སྤྱོད་པའི་
སྒོ་ནས་ཇི་སྙེད་པ། །དེ་སྙེད་ཆོས་ཀྱི་སྒོ་ལ་རབ་ཞུགས་ཏེ། །ཞེས་དང་། མཛོད་ལས།
སྤྱོད་པ་རྣམས་ཀྱི་གཉེན་པོར་ནི། ཆོས་ཀྱི་ཕུང་པོ་མཐུན་པར་གསུངས། ཞེས་གསུངས་



སེམས་ཙམ་པའི་སྐབས།
༼ག༽
109
པའི་ཕྱིར། གཞན་ཡང་། ཐེག་པ་ཆེ་ཆུང་གི་བཀའ་བསྡུ་བ་པོའི་རྣམ་བཞག་ནི་སྐབས་འདིར་
དོགས་པ་ཆུང་ཡང་སྤྱིར་མཁོ་ཆེ་བས་ཅུང་ཟད་བཤད་ནས། ཉན་ཐོས་སྡེ་པ་སྔ་མ་རྣམས་
ཐེག་པ་ཆེན་པོའི་མདོ་སྡེ་སངས་རྒྱས་ཀྱིས་མ་གསུངས་པའི་སྒྲུབ་བྱེད་དུ་ཀུན་དགའ་བོ་སོགས་
ཀྱིས་སྡེ་སྣོད་གསུམ་བསྡུ་བའི་ཚེ་མ་བསྡུས་པའི་ཕྱིར་ཞེས་ཟེར་ཏེ། ཕྱོགས་སྔའི་འདོད་པ་
འགོད་པའི་སྐབས་ཀྱི་དབུ་མ་སྙིང་པོ་ལས། ཐེག་ཆེན་སངས་རྒྱས་གསུངས་མིན་ཏེ། །མདོ་
སྡེ་སོགས་སུ་མ་བསྡུས་ཕྱིར། །རིག་བྱེད་མཐའ་ཡི་ལྟ་བ་བཞིན། །ཞེས་གསུངས་པའི་ཕྱིར།
དེ་ལ་གྲུབ་མཐའ་གོང་མས་ལན་བྱེད་ཚུལ་ཡོད་དེ། ཀུན་དགའ་བོ་སོགས་ཀྱིས་མ་བཟུང་
ན་བཀའ་མ་ཡིན་པས་མ་ཁྱབ་པར་ཉན་ཐོས་སྡེ་པ་རང་ལ་གྲགས་པའི་ལུང་གིས་བསྒྲུབས་
པ་དང་། ཀུན་དགའ་བོ་སོགས་ཀྱིས་མ་བསྡུས་ཀྱང་སྡུད་པ་པོ་མེད་མི་དགོས་ཚུལ་གཉིས་
ཡོད་པའི་ཕྱིར། དང་པོ་གྲུབ་སྟེ། དེ་ལ་གྲགས་པའི་ལུང་བཙུན་པ་བླ་མའི་མདོ་སྡེ་ལས།
མདོ་དེ་འཛིན་པའི་ཉན་ཐོས་བཙུན་པ་བླ་མ་གཅིག་བུ་ལས་མེད་པར་གསུངས་པ་དང་། ཀུན་
དགའ་བོའི་མདོ་ལས། རང་ཉིད་སྟོན་པའི་དྲུང་ནས་ལོ་ཉི་ཤུ་ལྷག་ཙམ་ལ་དངོས་སུ་ཉན་
ཅིང་དེས་སྔར་གསུངས་པའི་ཆོས་ཕུང་ཉིས་སྟོང་ཙམ་ཞིག་དགེ་སློང་གཞན་ལས་ཐོས་པར་
གསུངས་ལ། སྔོན་གྱི་ལོ་དེ་སྙེད་ཅིག་ཏུ་ཉིས་སྟོང་པོ་དེ་ལས་མ་གསུངས་པར་ཁས་ལེན་
མི་ཐུབ་པས། དེའི་རྟགས་ཀྱིས་ཀུན་དགའ་བོས་ལུང་ཐམས་ཅད་མ་བཟུང་པར་གྲུབ་པ་དང་།
གཞན་ཡང་། ཐེག་ཆེན་གྱི་མདོ་འགའ་ཞིག་དེ་རྣམས་ཀྱིས་མ་བསྡུས་ཀྱང་བཀའ་མིན་མི་
དགོས་པར་ཐལ། དེ་མ་བསྡུས་པའི་རྒྱུ་མཚན་བཀའ་མིན་ནས་མ་བསྡུས་པ་མ་ཡིན་གྱི། དེ་
དག་གི་ཡུལ་མིན་ནས་མ་བསྡུས་པ་ཡིན་པའི་ཕྱིར། རྟོག་གེ་འབར་པ་ལས། བདག་ཅག་
གི་རྩ་བའི་སྡུད་པར་བྱེད་པ་པོ་ཉན་ཐོས་མ་ཡིན་ཏེ། ཐེག་པ་ཆེན་པོའི་གསུང་རབ་ནི་དེ་དག་
གི་ཡུལ་མ་ཡིན་པའི་ཕྱིར་རོ། །ཞེས་གསུངས་པའི་ཕྱིར། གོང་གི་རྟགས་གཉིས་པ་གྲུབ་
སྟེ༑ ཉན་ཐོས་ཆེན་པོ་རྣམས་ཀྱིས་མ་བསྡུས་ཀྱང་། དེ་སྡུད་པ་པོ་མེད་མི་དགོས་པར་ཐལ།



110
༼ག༽
སེམས་ཙམ་པའི་སྐབས།
དེ་ཕྱག་ན་རྡོ་རྗེ་སོགས་ཀྱིས་བསྡུས་པའི་ཕྱིར། རྒྱ་གར་གྱི་གྲུབ་མཐའ་ཆེན་མོ་རྟོག་གེ་འབར་
པ་ལས། ཐེག་པ་ཆེན་པོ་སངས་རྒྱས་ཀྱིས་གསུངས་པ་ཡིན་ཏེ། རྩ་བའི་སྡུད་པར་བྱེད་པ་
པོ་ཀུན་ཏུ་བཟང་པོ་དང་། འཇམ་དབྱངས་དང་གསང་བའི་བདག་པོ་དང་། བྱམས་པ་
ལ་སོགས་པ་རྣམས་ཀྱིས་བསྡུས་པའི་ཕྱིར། ཞེས་དང་། གསང་བ་བསམ་གྱི་མི་ཁྱབ་པའི་
མདོའི་བཤད་ཚུལ་ལྟར་ན། སྔོན་སངས་རྒྱས་སྟོང་འཁོར་བསྒྱུར་ཡུལ་འཁོར་སྲུང་གི་སྲས་
སུ་འཁྲུངས་ཏེ་ཐུགས་བསྐྱེད་པའི་ཚེ། དེ་ཐམས་ཅད་ཀྱི་བསྟན་པའི་བདག་པོར་སྨོན་ལམ་
བཏབ་པའི་ཁྱེའུ་ཆོས་སེམས་ནི་ཕྱག་རྡོར་ཡིན་ལ། ཆོས་འཁོར་བསྐོར་བར་སྨོན་ལམ་བཏབ་
པའི་ཁྱེའུ་ཆོས་ཀྱི་བློ་གྲོས་ནི་ཚངས་པ་གཙུག་ཕུད་ཅན་ཡིན་ནོ། །ཕྱག་ན་རྡོ་རྗེ་དབང་བསྐུར་
པའི་རྒྱུད་ལས། ཕྱག་རྡོར་ཆོས་ཀྱི་རྒྱལ་པོར་མངའ་གསོལ་བའི་ཕྱིར་སྡུད་པ་པོ་ཡིན་ནོ། །འདི་
དཔལ་ལྡན་ཟླ་བ་གྲགས་པས་སྒྲོན་གསལ་གྱི་ཊིཀྐར་གསུངས་ལ། རྡོ་རྗེས་ཆོས་ཀྱང་ཕྱག་
རྡོར་ཆོས་ཀྱི་བདག་པོར་མངའ་གསོལ་བའི་མཚན་དུ་འདུས་པ་འཕགས་ལུགས་ཀྱི་བླ་མ་རྣམས་
བཞེད་ལ། ཡེ་ཤེས་ཞབས་ལུགས་ཀྱི་འགྲེལ་པ་ཁ་ཅིག་ཏུ་རྡོ་རྗེ་ཆོས་སྤྱན་རས་གཟིགས་ཀྱི་
མཚན་གྱི་རྣམ་གྲངས་སུ་གསུངས་སོ། །ཞེས་དང་། འཇམ་དཔལ་མཚན་བརྗོད་དུའང་
ཕྱག་རྡོར་བདག་པོར་མངའ་གསོལ་བར་གསུངས་པ་དང་། རྒྱན་སྣང་ལས། དེ་བཞིན་
གཤེགས་པས་གསང་བ་བསྟན་པའི་དབང་དུ་བྱས་ནས་བསྐལ་པ་བཟང་པོའི་དེ་བཞིན་གཤེགས་
ཐམས་ཅད་ཀྱི་གཟུགས་ཀྱི་སྐུ་དང་དམ་པའི་ཆོས་ཀྱི་ཚོགས་བསྲུང་བ་ལ་རྣམ་པ་ཐམས་ཅད་
དུ་བདག་པོར་བྱས་པ་ཡིན་པའི་ཕྱིར། ཕྱག་ན་རྡོ་རྗེ་དབང་བསྐུར་བ་ལ་སོགས་པ་ལས་བསྟན་
པ་གཏད་པའི་ཕྱིར་དང་། གཞན་རྣམས་ཀྱི་ཁྱད་པར་བརྗོད་པ་མེད་པའི་ཕྱིར་ན། ལྕང་
ལོ་ཅན་ན་བཞུགས་པ་ས་བཅུའི་དབང་ཕྱུག་རྡོ་རྗེ་འཛིན་པ་ཆེན་པོས་འཇིག་རྟེན་ཐམས་ཅད་
རྗེས་སུ་བཟུང་བའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་སྡེ་རིན་པོ་ཆེ་སྡུད་པར་གསོལ་
བ་འདེབས་པ་འཕགས་པ་བྱམས་པ་ལ་སོགས་པ་བྱང་ཆུབ་སེམས་དཔའི་ཚོགས་རྣམས་ལ་



སེམས་ཙམ་པའི་སྐབས།
༼ག༽
11
འདི་སྐད་ཅེས་བྱ་བ་ལ་སོགས་པ་གསུངས་པ་ཡིན་ནོ་ཞེས་སྔོན་གྱི་སློབ་དཔོན་རྣམས་འཆད་
དོ༑ ༑ཞེས་གསུངས་པའི་ཕྱིར། རྟོག་གེ་འབར་བར། ཀུན་བཟང་གསང་བདག་ལས་ལོགས་
སུ་བྱས་པ་ནི། གཉིས་མེད་རྣམ་རྒྱལ་གྱི་རྒྱུད་སྒྲོན་གསལ་དུ་དྲངས་པ་ལས། ཀུན་ཏུ་བཟང་
པོ་ནི་གནས་བརྟན་ཀུན་དགའ་བོར་གྱུར་ཏོ། །ཞེས་པའི་ཚིག་རིས་ལྟར་བྱས་པ་ཡིན་ལ། རང་
ལུགས་ལ་དེ་གཉིས་གཅིག་ཏུ་བྱེད་དགོས་ཏེ། སྒྲོན་གསལ་ལས། བཙུན་པ་ཀུན་དགའ་བོ་
ལ་སོགས་པ་སྡུད་པར་བྱེད་པར་ཅིའི་ཕྱིར་འཇིག་རྟེན་དུ་གྲགས། སྨྲས་པ། ཀུན་དགའ་
བོ་ནི་འདིར་བྱང་ཆུབ་སེམས་དཔའ་ཆེན་པོ་ཀུན་ཏུ་བཟང་པོ་སྟེ། ཕྱག་ན་རྡོ་རྗེ་ཡིན་ལ། རྡོ་
རྗེ་འཆང་ཆེན་པོའང་དེ་ཉིད་ལས་གཞན་མ་ཡིན་ཏེ། ཞེས་གསུངས་པའི་ཕྱིར། ཡང་སྒྲོན་
གསལ་གྱི་མཆན་ལས། མདོ་སྡེའི་ཕྱོགས་ནས་བཅོམ་ལྡན་འདས་མྱ་ངན་ལས་འདས་རྗེས་
སུ་སྡེ་སྣོད་གསུམ་གྱི་བསྡུས་མཛད་པར་གསུངས་པ་བཞིན་དུ་འདུས་པ་སོགས་ལ་དེ་ལྟར་
འདོད་པ་ཤིན་ཏུ་མི་རིགས་ཏེ། ཞེས་གསུངས་པའི་ཕྱིར། འོ་ན། ཀུན་དགའ་བོ་ཉན་ཐོས་
ཡིན་པར་ཁས་ལེན་མི་རུང་ངམ་ཞེ་ན། གཅིག་ཏུ་ཁ་ཚོད་གཅོད་མི་རུང་སྟེ། དེ་ལ་སྤྲུལ་
པ་གཅིག་ཀྱང་ཡོད་ལ། ཉན་ཐོས་དངོས་གནས་པ་གཅིག་ཀྱང་ཡོད་པའི་ཕྱིར། དང་པོ་
གྲུབ་སྟེ། ཐུབ་བསྟན་བྱི་དོར་ལས། སྲས་སྒྲ་ཅན་འཛིན་དང་། ཀུན་དགའ་བོ་དང་། ལྷས་
སྦྱིན་རྣམས་ཀྱང་བྱེ་བ་ཕྲག་བརྒྱ་ལ་སོགས་པར་གསུངས་སོ། །ཚུལ་འདི་ལྟར་གསུངས་པ་
ལས་ན། རྒྱལ་པོ་ཟས་གཙང་མ་ལ་སོགས་པ་དེ་དག་ཀྱང་དེ་དང་དེའི་ཚུལ་བསྟན་པའི་སྤྲུལ་
སྐུ་ཡིན་གྱི། གང་ཟག་རང་འགའ་བ་མིན་ནོ། །ཞེས་དང་། མཁས་གྲུབ་རྗེའི་དུས་འཁོར་
ཟིན་བྲིས་ལས། དེ་ལ་ཀུན་དགའ་བོ་རྒྱུད་དོན་མི་ཤེས་པའི་ཆགས་བྲལ་གྱི་དཔེར་སྨོས་པ་
ནི༑ ཆགས་བྲལ་གྱི་སྤྱོད་པ་དང་། རྒྱ་ཆེན་པོའི་སྤྱོད་པ་དང་། ཆགས་ཅན་གྱི་སྤྱོད་པ་
གསུམ་གྱི་ནང་ནས་ཀུན་དགའ་བོ་དང་པོ་ལ་སྤྱོད་པའི་ཚུལ་བཟུང་བ་ཉིད་ཀྱི་ཆ་ནས། ཞེས་
གསུངས་པའི་ཕྱིར། འདི་མདོ་ལུགས་ལའང་འདོད་དགོས་ཏེ། སུམ་ཅུ་རྩ་གསུམ་པའི་ལེའུ་
.



112
༼ག༽
སེམས་ཙམ་པའི་སྐབས།
ལས། འཇིག་རྟེན་མགོན་པོ་ཁྱོད་ནི་འཇིག་རྟེན་མཐོང་བ་བཞིན། །དེ་སྙེད་ཀྱི་ནི་ཤཱ་རིའི་
བུ་དང་གསུས་པོ་ཆེ། །ཀ་པི་ན་དང་ནམ་གྲུ་ཀ་ཏ་ཡ་ནའི་བུ། །གང་པོ་དང་ནི་རབ་འབྱོར་
འོད་སྲུང་མཐོང་བར་གྱུར། །ཐོས་པ་རྒྱ་མཚོ་ལྟ་བུའི་དགེ་སློང་ཀུན་དགའ་བོ། །ཀུན་ཏུ་
སངས་རྒྱས་རྣམས་ལ་ཞུ་བ་བདག་གིས་མཐོང་། །ཞེས་སངས་རྒྱས་གང་དུ་བྱོན་པའི་འཇིག་
རྟེན་གྱི་ཁམས་བྱེ་བ་ཕྲག་བརྒྱ་སོགས་སུའང་དེ་ཉིད་ཀྱི་མཆོག་ཟུང་ཀུན་དགའ་བོ་སོགས་ཡོད་
པར་གསུངས་པའི་ཕྱིར། དེས་ན། ཇི་སྐད་དུ། མགོན་པོ་དེ་རིང་བདག་ཅག་ཉན་ཐོས་
གྱུར། །ཞེས་པ་འདིས་འོད་སྲུང་དང་ཤཱ་རིའི་བུ་ཉན་ཐོས་དགྲ་བཅོམ་པ་སོགས་ཐོས་སྒྲོགས་
སུ་བཤད་པར་ཐལ། དེས་སངས་རྒྱས་འཁོར་གྱི་ཉན་ཐོས་གཅིག་དེ་ལྟར་ལུང་བསྟན་པའི་
ཕྱིར། འདོད་ན་འོད་སྲུང་དང་ཤཱ་རིའི་བུ་སོགས་ཉན་ཐོས་ཡིན་པར་ཐལ། འདོད་པའི་
ཕྱིར་ན་གཙོ་ཆེའི་དབང་གིས་འདོད་དོ། །འདོད་མི་ནུས་ཏེ། དེ་གཉིས་ཚེ་དེ་ལ་བྱང་སེམས་
སུ་གྱུར་པ་ཡོད་པའི་ཕྱིར་ན་འདིར་མ་ཁྱབ། ཞེས་གསུངས་པའང་དེ་དག་ལ་དགོངས་པ་
ཡིན་ལ། ཡང་ཇི་སྐད་དུ། ཉི་ཁྲི་ལས། འཕགས་པ་ཤཱ་རིའི་བུ་ལ་སོགས་པའི་བྱང་སེམས་
ཞེས་པའི་ཤཱ་རིའི་བུ་དེ་མཆོག་ཟུང་ནང་གི་ཉན་ཐོས་ཤཱ་རིའི་བུ་ཡིན་པར་ཐལ། ཁྱོད་ཀྱི་སྒྲུབ་
བྱེད་འཐད་པའི་ཕྱིར། འདོད་མི་ནུས་ཏེ། དེ་དེའི་མིང་ཅན་གྱི་བྱང་སེམས་གཞན་གཅིག་
ཡིན་པའི་ཕྱིར། རྟོག་གེ་འབར་བ་ལས། སེམས་ཅན་གྱི་རིགས་གང་དག་དབང་པོ་རྣོན་
པོ་དང་ལྡན་དུ་ཟིན་ན་ཡང་དམན་པའི་ཁྱད་པར་འདོད་ཅིང་། ཞེས་པ་ན། ཉན་ཐོས་ཆེན་
པོ་ཤཱ་རིའི་བུ་ལ་སོགས་པ་བཞིན་ཏེ། ཞེས་གསུངས་པའི་ཕྱིར། ཤཱ་རིའི་བུ་དབང་པོ་རྣོ་
ཡང་མོས་པ་དམན་པས་ཐེག་དམན་དུ་ལྟུང་བ་གཅིག་ཡིན་པའི་ཕྱིར། ཞེས་གསུངས་པའི་
དགོངས་པའང་དེ་ཡིན་ནོ། །
སྟོན་པ་སངས་རྒྱས་མཆོག་ཟུང་དང་བཅས་པ་འཇིག་རྟེན་གྱི་ཁམས་བྱེ་བ་ཕྲག་བརྒྱར་
ཡོད་པ་བཞིན། རྒྱལ་ཚབ་བྱམས་པ་མགོན་པོ་ཡང་འཇིག་རྟེན་གྱི་ཁམས་བྱེ་བ་ཕྲག་བརྒྱ་



སེམས་ཙམ་པའི་སྐབས།
༼ག༽
113
མ་ལུས་པ་ལ་དུས་གཅིག་ལ་ཆོས་ཀྱི་འཁོར་ལོ་བསྐོར་བར་མཛད་པ་ཡིན་པའི་ཕྱིར་ཏེ། ཇི་
སྐད་དུ། མགོན་དེའི་རྒྱལ་ཚབ་བྱེ་བ་ཕྲག་བརྒྱའི་གླིང་། །མ་ལུས་གཅིག་ཆར་ཆོས་ཀྱིས་
སྐྱོང་མཛད་པའི། །ཐུབ་པའི་གསང་གསུམ་མངོན་གྱུར་བདུད་བཞི་ལས། །རྒྱལ་བ་མི་ཕམ་
མགོན་པོའི་ཞབས་ལ་འདུད། །ཅེས་གསུངས་པའི་ཕྱིར། རྟགས་གཉིས་པ་གྲུབ་སྟེ། ཀུན་
དགའ་བོ་ལ་ཡང་ཉན་ཐོས་དངོས་གནས་པ་ཡོད་པར་ཐལ། དེ་ལྟར་ཡོད་པ་སྟོང་ཐུན་ཆེན་
མོ་ལས། དེ་དག་ཐམས་ཅད་སྤྲུལ་པའི་ཉན་ཐོས་ཡིན་པས་ཉན་ཐོས་མཚན་ཉིད་པ་མིན་
པའི་ཕྱིར་སྐྱོན་མེད་དོ་ཞེ་ན། འོ་ན། ལྔ་སྡེ་བཟང་པོ་ཉན་ཐོས་ཀྱི་རིགས་ཅན་མ་ཡིན་པའི་
ཕྱིར། དེ་དག་ཆེད་དུ་བྱ་བའི་གདུལ་བྱའི་གཙོ་བོར་བྱས་ནས་གསུངས་པའི་འཁོར་ལོ་དང་
པོའི་མདོ། ཐེག་དམན་གྱི་སྡེ་སྣོད་མ་ཡིན་པར་ཐལ་ཞིང་། བཅོམ་ལྡན་འདས་ཀྱི་འཁོར་
ན་ཉན་ཐོས་མཚན་ཉིད་པའི་མཚན་གཞི་བཟུང་རྒྱུ་སུ་ཞིག་ཡོད་པ་སྨོས་ཤིག །ཅེས་གསུངས་
པའི་ཕྱིར། གོང་གི་ཤེས་བྱེད་ལུང་རྣམས་དང་སྒྲུབ་བྱེད་རིགས་པ་རྣམས་དེའི་ཕྱིར་ན། བྱམས་
པ་ལ་སངས་རྒྱས་སེམས་ཅན་གཉིས་དང་ཀུན་དགའ་བོ་དང་ཤཱ་རིའི་བུ་རྣམས་ལ་བྱང་སེམས་
ཡིན་པ་རེ་དང་། ཉན་ཐོས་ཡིན་པ་རེ་ཡོད་པ་གདོན་མི་ཟའོ། །ཐུན་མོང་དང་ཐུན་མོང་
མ་ཡིན་པའི་མཛད་པའི་སྐབས་སོ་སོར་ཕྱེ་བ་ཡང་གལ་ཆེ། དཔེར་ན། ཐུན་མོང་པའི་
དབང་དུ་བྱས་ན། འཁོར་ལོ་གསུམ་དང་མཛད་པ་བཅུ་གཉིས་སོགས་རིམ་ཅན་མཛད་ལ།
ཐུན་མོང་མ་ཡིན་པ་སོ་སོའི་དབང་དུ་བྱས་ན། འཁོར་ལོ་གསུམ་དང་མཛད་པ་བཅུ་གཉིས་
གཅིག་ཆར་སོ་སོར་བསྟན་པའི་ཕྱིར། ངེས་པ་དང་མ་ངེས་པ་ལ་འཇུག་པ་ཕྱག་རྒྱའི་མདོ་
ལས། ཀུན་དགའ་བོས་དོན་མི་གཅིག་པའི་ཆོས་བཅུ་གོ་ཞིང་འཆད་པའི་ཡུན་ལ། ཤཱ་རིའི་
བུས་ཆོས་དེ་འདྲ་སྟོང་གོ་ཞིང་འཆད་ནུས། དེས་གཅིག་བཤད་པའི་ཡུན་ལ། མོའུ་གལ་
གྱི་བུས་འཇིག་རྟེན་གྱི་ཁམས་བརྒྱད་ཁྲི་རྫུ་འཕྲུལ་གྱིས་འདའ་ནུས། འདིས་གཅིག་འདའ་
བའི་བར་ལ་སངས་རྒྱས་ཀྱིས་འཇིག་རྟེན་གྱི་ཁམས་ནམ་མཁའ་དང་མཉམ་པ་ཐམས་ཅད་



༼ག༽
114
སེམས་ཙམ་པའི་སྐབས།
ཀྱི་གླིང་རེ་རེར་མཛད་པ་བཅུ་གཉིས་ཤིན་ཏུ་རྒྱས་པ་དང་། སྐྱེས་རབས་ཐམས་ཅད་ཀྱང་
ལྷུན་གྱིས་གྲུབ་པར་སྟོན་པར་གསུངས་པའི་ཕྱིར། སངས་རྒྱས་ཐམས་ཅད་ཀྱི་ཡོན་ཏན་
དང་ཡེ་ཤེས་ཀྱི་ཡུལ་ལ་འཇུག་པའི་མདོ་ལས། དེ་བཞིན་གཤེགས་པ་འདི་ལ་འཁོར་འདི་
ཉིད་ཀྱི་ནང་ན་ཁ་ཅག་གིས་ནི་རབ་ཏུ་བྱུང་བར་མངོན་པར་ཕྱོགས་ཤིང་ཁྱིམ་ནས་མངོན་
པར་འབྱུང་བར་ཤེས་སོ། །ཁ་ཅིག་གིས་ནི་རབ་ཏུ་བྱུང་ཞིང་དཀའ་བ་སྤྱོད་པར་ཤེས་སོ།།
ཁ་ཅིག་གིས་ནི་བྱང་ཆུབ་སྙིང་པོ་ལ་གཤེགས་པར་ཤེས་སོ། །ཞེས་དང་། ཆོས་གསུངས་
ཚུལ་ཡང་། མདོ་དེ་ཉིད་ལས། ཁ་ཅིག་གིས་ནི་བཅོམ་ལྡན་འདས་བདག་ཅག་ལ་སྦྱིན་པའི་
གཏམ་སྟོན་པར་ཤེས་སོ། །ཁ་ཅིག་གིས་ནི་བཅོམ་ལྡན་འདས་བདག་ཅག་ལ་ཚུལ་ཁྲིམས་
ཀྱི་གཏམ་སྟོན་པར་ཤེས་སོ། །ཞེས་དང་། བདེན་པ་པོའི་ལེའུ་ལས། འདི་ལྟར་སེམས་
ཅན་ཀུན་གྱིས་ངེས་པའི་ཚིག །མང་པོ་དག་གིས་དུས་གཅིག་ཞུ་ཞུས་ན། །སེམས་ཀྱི་སྐད་
ཅིག་གཅིག་ལ་ཐུགས་ཆུད་ནས། །གསུང་དབྱངས་གཅིག་གིས་སོ་སོར་ལན་ཀྱང་འདེབས།།
ཞེས་དང་། དབུ་མ་ལ་འཇུག་པ་ལས། འོན་ཀྱང་ཁྱོད་ཀྱི་གསང་བ་འདི་ནི་བསྙད་བགྱི་མ་
ལགས་སོ། །ཞེས་དང་། འཇུག་འགྲེལ་ལས། སྐུ་གཅིག་ལ་གཅིག་ཆར་གནས་སྐབས་
ཐམས་ཅད་སྟོན་པ་ལྟ་ཞོག་གི་འོན་ཀྱང་ཉིད་སྤྱོད་པ་ཀུན། ཞེས་གསུངས་པའི་ཕྱིར། དོན་
ཚད་མེད་པའི་མདོ་རྒྱ་ནག་འགྲེལ་ཆེན་དུ་དྲངས་པ་ལས། དེ་བཞིན་གཤེགས་པའི་གསུང་
གཅིག་ཏུ་ཆོས་ཀྱི་འཁོར་ལོ་གསུམ་གསུངས་པར་མཛད་དོ། །ཅེས་དང་། ལམ་རིམ་ཆེན་
མོ་ལས། འཇིག་རྟེན་གྱི་ཁམས་ཀྱི་སེམས་ཅན་གང་ཡོད་ཀྱིས་དུས་གཅིག་ཏུ་དྲི་བ་མི་འདྲ་
བ་ཁོ་ན་རེ་རེ་ནས་དྲིས་ཀྱང་སེམས་ཀྱི་སྐད་ཅིག་གཅིག་དང་ལྡན་པའི་ཤེས་རབ་ཀྱིས་ཀྱང་
རང་རང་གི་སྐད་དུ་གོ་བར་འགྱུར། ཞེས་གསུངས་པའི་ཕྱིར། ལྷ་ཡི་སྐད་དང་ཀླུ་དང་
གནོད་སྦྱིན་སྐད། །ནས། ཐམས་ཅད་སྐད་དུ་བདག་གིས་ཆོས་བསྟན་ཏོ། །ཞེས་པ་དང་
གནད་གཅིག་གོ །འཇིག་རྟེན་གྱི་ཁམས་ཀྱི་སེམས་ཅན་གང་ཡོད། ཅེས་བརྗོད་བདེ་ཡང་



སེམས་ཙམ་པའི་སྐབས།
.༼ག༽
115
དེ་དག་གི་གྲངས་དང་ཚད་སོགས་བཟུང་དུ་མེད་པ་ཡིན་ཏེ། དཔལ་སྦྱིན་གྱིས་ཞུས་པའི་
མདོ་ལས། བྱང་ཆུབ་སེམས་ཀྱི་བསོད་ནམས་གང་། །དེ་ལ་གལ་ཏེ་གཟུགས་མཆིས་ན།།
ནམ་མཁའི་ཁམས་ནི་ཀུན་བཀང་སྟེ། །དེ་ནི་དེ་བས་ལྷག་པར་འབྱུང་། །ཞེས་དང་། སྤྱོད་
འཇུག་ལས། སེམས་ཅན་ཁམས་ནི་ཚད་མེད་ལ། །ཕན་འདོད་དེ་ནི་དེ་འདྲའོ། །ཞེས་
སོགས་ཀྱི་སྐབས་སུ། དམིགས་ཡུལ་སེམས་ཅན་ཚད་མེད་པས་དེ་དག་ལ་དམིགས་ནས་
བསྐྱེད་པའི་བྱང་ཆུབ་སེམས་ཀྱི་བསོད་ནམས་ཚད་མེད་པར་གསུངས་པ། ཉུང་དཀར་གོ་
ཡུལ་གྱི་རིགས་པ་ལ་བརྟེན་ནས་ཤེས་པར་བྱའོ། །ཉུང་དཀར་གོ་ཡུལ་གྱི་རིགས་པ་ནི། ཇི་
སྐད་དུ་ལམ་སྒྲོན་འགྲེལ་པ་འགའ་ཞིག་ལས། ཤིང་རྟའི་འཕང་ལོ་ཙམ་གྱི་ཕྱོགས་ན་སྟོང་
གསུམ་གྱི་ལྷ་མི་ལས་མང་བའི་སེམས་ཅན་ཡོད། དེ་རེ་རེ་ལས་བསོད་ནམས་ཐོབ་པ་དེ་
གཟུགས་སུ་གྲུབ་ན་ཉུང་འབྲུ་ཙམ་ལས་མ་བྱུང་ཡང་ནམ་མཁར་མི་ཤོང་བའི་ཚོད་གཅིག་
ཏུ་གསུངས་ཏེ། ཉུང་དཀར་གོ་ཡུལ་གྱི་རིགས་པ་འདི་ཡིན་ནམ་སྙམ། ཞེས་དང་། ཡང་།
སྟོང་གསུམ་ཉུང་དཀར་གྱིས་བཀང་སྟེ། ཤར་ཕྱོགས་སུ་འཇིག་རྟེན་གྱི་ཁམས་བརྒྱ་བརྒྱ་
ན་ཉུང་དཀར་རེ་རེ་བཞག་སྟེ་བགྲང་ཡང་ཉུང་དཀར་ཟད་ཀྱི་འཇིག་རྟེན་གྱི་ཁམས་མི་ཟད་
པ་ལྟར་ཕྱོགས་ཐམས་ཅད་དུ་འདྲ་བས་དམིགས་ཡུལ་སེམས་ཅན་ཚད་མེད་པར་འགྲུབ་ལ།
དེ་གྲུབ་ན་སེམས་བསྐྱེད་པ་ནི་དེ་ཐམས་ཅད་ཀྱི་དོན་དུ་ཡིན་པས་ཕན་ཡོན་ཚད་མེད་པའི་
ཕྱིར་རོ། །ད་དུང་སྤྲོ་བྱ་མང་ཡང་འདིར་མང་དྭགས་ནས་མ་བྲིས་སོ། །ཐུན་མོང་དང་
ཐུན་མོང་མ་ཡིན་ཞེས་བྱ་བ་ནི། སངས་རྒྱས་ཀྱི་མཛད་པའི་དབང་དུ་བྱས་ན། སངས་
རྒྱས་རང་གི་དོན་དངོས་པོའི་གནས་ཚོད་ཀྱི་མཛད་པ་དེ། ཐུན་མོང་མ་ཡིན་པའི་མཛད་
པ༑ ་དཔེར་ན། སྐྱེ་བ་མངོན་པར་སྐྱེས་པའི་མཛད་པ་དང་དུས་མཉམ་པའི་ཆོས་འཁོར་
བསྐོར་བའི་མཛད་པ་ལྟ་བུ། ཐུན་མོང་གི་གདུལ་བྱའི་སྣང་ཚོད་ལྟར་གྱི་མཛད་པ། དཔེར་
ན༑ འཁོར་ལོ་གསུམ་རིམ་གྱིས་བསྐོར་བའི་མཛད་པ་ལྟ་བུ། གདུལ་བྱའི་དབང་དུ་བྱས།



116
༼ག༽
སེམས་ཙམ་པའི་སྐབས།
ཐུན་མོང་དང་ཐུན་མོང་མ་ཡིན་པ་ཞེས་པ་ནི། དོན་དངོས་པོའི་གནད་ཚོད་གཙོ་བོར་ཁས་
ལེན་པའི་གདུལ་བྱ་དེ། ཐུན་མོང་མ་ཡིན་པའི་གདུལ་བྱ་དང་། སྣང་ཚོད་གཙོ་བོར་ཁས་
ལེན་པའི་གདུལ་བྱ་དེ་ཐུན་མོང་གི་གདུལ་བྱ་ཡིན་པའི་ཕྱིར། ཇི་སྐད་དུ། སྣང་ཚོད་དང་།
དངོས་པོའི་གནས་ཚོད་ལ་བྱེད་པ་རང་ལུགས་ཡིན་པ་འདྲ། ཞེས་གསུངས་པའི་ཕྱིར། དེས་
ན༑ མཛད་པ་བཅུ་གཉིས་པོ་རེ་རེ་ལ་ལོངས་སྐུའི་མཛད་པ་དང༌། སྤྲུལ་སྐུའི་མཛད་པ་
གཉིས་རེ་གཉིས་རེ་དང་། དེ་དག་རེ་རེ་ལའང་ཐུན་མོང་གདུལ་བྱའི་སྣང་ཚོད་ལྟར་གྱི་མཛད་
པ་དང་། དོན་དངོས་པོའི་གནས་ཚོད་ཀྱི་མཛད་པ་རེ་རེ་ཡོད་པ་རྣམས་ཤེས་པར་བྱའོ། །
གཉིས་པ་ནི། གང་གི་སྒོ་ནས་དྲང་ངེས་འབྱེད་པའི་ཚུལ་ལ། དྲང་ངེས་འབྱེད་
ཚུལ་སྤྱིར་བསྟན་པ་དང་། དགོངས་འགྲེལ་ལས་དྲང་ངེས་ཕྱེ་བའི་ཚུལ་བྱེ་བྲག་ཏུ་བཤད་
པ་གཉིས། དང་པོ་ནི། རྩ་བ་ལས། དྲང་ངེས་རྟོན་རིགས་དགོངས་ལྡེམ་བཞི་བཞིས་འབྱེད།།
ཅེས་གསུངས་པ་ལྟར། དབུ་སེམས་ཀྱི་ཤིང་རྟ་ཆེན་པོ་དག་གིས་རྟོན་པ་བཞི་དང་། རིགས་
པ་བཞིས་གཞུང་གི་ཚིག་དོན་གཉིས་ལ་དྲང་ངེས་འབྱེད། དགོངས་པ་ཅན་བཞི་དང་ལྡེམ་
དགོངས་བཞིས་ཀྱང་སངས་རྒྱས་ཀྱི་བཀའ་ལ་དྲང་ངེས་འབྱེད་པས་འདི་དག་གོ་ན་གསུང་
རབ་ལ་ནང་བྱན་ཆུད་པ་སོགས་ཤིན་ཏུ་དགོས་པ་ཆེན་པོ་ཡིན་པས་མདོར་བསྡུས་སྙིང་པོ་
གསལ་བ་རེ་བྱ། དང་པོ་རྟོན་པ་བཞིའི་ཁུངས་འགོད་པ་ནི། མདོ་ལས། དགེ་སློང་དག་
གམ་མཁས་རྣམས་ཀྱིས། །བསྲེགས་བཅད་བརྡར་བའི་གསེར་བཞིན་དུ། །ལེགས་པར་
བརྟགས་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་སོ། །འདིས་རྟོན་བཞི
འཆད་ཚུལ་ཡོད་དེ། ང་ཞེས་པ་དང་། གུས་ཕྱིར་མིན་ཞེས་པ་བསྡོམས་པས། སངས་
རྒྱས་བཅོམ་ལྡན་འདས་གང་ཟག་ཁྱད་པར་ཅན་དུ་གྲགས་པས་གུས་པ་ཙམ་རྒྱུ་མཚན་དུ་མི་
བྱེད་པ་སྟེ། གང་ཟག་ལ་མི་རྟོན་པའི་དོན་དང་། ང་ཡི་བཀའ། ཞེས་པ་དང་། བླང་བར་
བྱ༔ ཞེས་པས་སངས་རྒྱས་ཀྱིས་གསུངས་པའི་བཀའ་ལ་ཚད་མར་བྱས་ཏེ། ཆོས་ལ་རྟོན་



སེམས་ཙམ་པའི་སྐབས།
༼ག༽
117
པའི་དོན་དང་། །ཡང་ང་ཡི་བཀའ་ཞེས་དང་། གུས་ཕྱིར་མིན་ཞེས་པ་བསྡོམས་པས། བཀའ་
ལས་གསུངས་པ་རྒྱུ་མཚན་དུ་བྱས་ཏེ་བཤད་ཚད་སྒྲས་ཟིན་ལྟར་མི་འཛིན་པས་ན། ཚིག་
ལ་མི་རྟོན་པ་དང་། བརྟགས་ལ། ཞེས་པ་དང་། བླང་བར་བྱ་ཡི་ཞེས་པ་བསྡོམས་པས།
དགོངས་དོན་ལེགས་པར་བརྟགས་ཏེ་འཛིན་དགོས་པས་དོན་ལ་རྟོན་པ་བཤད། བསྲེགས་
བཅད་བརྡར་བའི་གསེར་བཞིན་དུ། །ལེགས་པར་བརྟགས། ཞེས་པས། གསེར་གྱི་ཕྱིའི་
སྐྱོན་ཡོན་རགས་པ་ཙམ་རྟོགས་སླའང་། གཏིང་ན་སྐྱོན་ཡོན་ཡོད་མེད་ནན་གྱིས་རྟོགས་
དགོས་པ་ལྟར། བསྟན་དོན་རགས་པ་ཙམ་ཤེས་སླའང་དེས་མི་ངོམས་པས། དྲང་དོན་
ལ་མི་རྟོན་པ་དང་། དགོངས་པའི་གཏིང་ཤིན་ཏུ་ཟབ་པའི་གནས་ལུགས་ཀྱི་དོན་འཚོལ་དགོས་
པས་ངེས་དོན་ལ་རྟོན་པར་བཤད། གསེར་ལ་སྐྱོན་ཡོན་རགས་ཕྲ་དང་མཐུན་པར་བརྟགས་
པའི་ཐབས་མེ་དང་གཅོད་བྱེད་དང་བརྡར་སོགས་རིམ་པར་ཡོད་པ་བཞིན། གནས་ལུགས་
ཟབ་མོ་མཇལ་བྱེད་ཐོས་བསམ་སྒོམ་གསུམ་གྱི་བློ་གྲོས་དང་། ཕྱི་མ་ལ་འཇིག་རྟེན་ལས་
མ་འདས་པ་དང་འདས་པ་སོགས་ཡོད་པས། སྔ་མ་སྔ་མས་མི་ཆོག་པར་ཕྱི་མ་ཕྱི་མ་དང་།
མཐར་མཉམ་བཞག་རྣམ་པར་མི་རྟོག་པའི་ཡེ་ཤེས་ཆོས་དབྱིངས་དང་རོ་གཅིག་ཏུ་ཞུགས་
པའི་བར་ལ་སློབ་དགོས་པས། རྣམ་ཤེས་ལ་མི་རྟོན། ཡེ་ཤེས་ལ་རྟོན་པ་བཤད་པའི་ཕྱིར།
ཀ་མ་ལ་ཤཱི་ལས། དེ་ལ་བསྲེགས་པ་ནི་མངོན་སུམ་དང་ཆོས་མཐུན་པར་བསྟན་པའི་ཕྱིར་
རོ༑ ༑བཅད་པ་ནི་རྗེས་སུ་དཔག་པ་དང་ཆོས་མཐུན་པར་བསྟན་པའི་ཕྱིར་རོ། །བརྡར་
བ་ནི་ཡིད་ཆེས་པ་དང་མཐུན་པར་བསྟན་པའི་ཕྱིར་རོ། །ཞེས་དཔྱད་གསུམ་གྱིས་དག་པའི་
ཚུལ་ལ་སྦྱར་རོ། །རྟོན་བཞི་བློ་གྲོས་མི་ཟད་པའི་མདོ་ལས་རྒྱས་པར་བཤད་ལ། འདི་ལས་
དོན་དང་ཡེ་ཤེས་དང་ངེས་དོན་དང་ཆོས་ལ་རྟོན་པར་གསུངས་པའི་གོ་རིམ་ནི། ཐར་འདོད་
རྣམས་ཀྱིས་རྒྱལ་བའི་གསུང་རབ་ཀྱི་དོན་གཏན་པ་དབབ་དགོས་པ་དང་། དེའང་ཐ་སྙད་
པའི་ཤེས་པ་ཙམ་གྱིས་དོན་མཐར་ཐུག་འབྱེད་མི་ནུས་པས་དེ་ལ་གནས་ལུགས་རྟོགས་པའི་



118
༼ག༽
སེམས་ཙམ་པའི་སྐབས།
ཤེས་རབ་དགོས་པ་དང་། དེའི་སྒོ་ནས་ངེས་དོན་གྱི་མདོའི་དགོངས་པ་འབྱེད་ཚུལ་དང་
གསུམ་བཤད་དེ། གང་ཟག་ལ་མི་རྟོན། ཆོས་ལ་རྟོན་པ་ནི། དཔེར་ན། གང་ཟག་གི་
བདག་ཡོད་པར་གསུངས་པ་དེ། གདུལ་བྱ་དམན་པ་ལ་ལས་ལས་འབྲས་ལ་ངེས་པ་སྐྱེད་
ཕྱིར་གསུངས་པའི་དྲང་དོན་ཡིན་གྱི། དགོངས་པ་མཐར་ཐུག་ཆོས་དང་གང་ཟག་གཉིས་
ཀ་བདེན་པར་མེད་པ་འདིར་གནས་ཞེས་དྲང་ངེས་ཀྱི་མཚན་གཞི་ངོས་འཛིན་པའི་དོན་དུ་
མཇུག་ཏུ་གསུངས་པ་ཡིན་པའི་ཕྱིར། ཀུན་མཁྱེན་འཇམ་དབྱངས་བཞད་པའི་དྲང་ངེས་
ཡིག་ཆ་ལས། བློ་གྲོས་མི་ཟད་པའི་བཤད་ཚུལ་གཅིག་ལ་གང་ཟག་གི་ཐ་སྙད་ལ་བརྟེན་ནས་
བདེན་ཞེན་མི་བྱ་བར་བདེན་མེད་ལ་ཡིད་རྟོན་པ་གང་ཟག་ལ་མི་རྟོན་ཆོས་ལ་རྟོན་པའི་དོན་
དུ་བཤད་ཅེས་གསུངས་པ་སོགས་ལས་ཤེས་པར་བྱའོ། །བྱང་ས་ལས། རྟོན་པ་བཞི་པོ་
ཐམས་ཅད་ཀྱིས་ནི་བྱང་ཆུབ་སེམས་དཔའ་ཡང་དག་པའི་སྦྱོར་བ་བརྩོན་པ་ལ་ཞུགས་པའི་
ངེས་པར་འབྱིན་པ་འཁྲུལ་བ་མེད་པ་མངོན་པར་གསལ་བར་བྱས་པ་ཡིན་ནོ། །ཞེས་གསུངས་
པ་ལྟར། བྱང་ཆུབ་སྒྲུབ་པའི་ཉམས་ལེན་གྱི་རིམ་པ་ཐམས་ཅད་གསལ་བར་བསྟན་པ་ཡིན་
ཏེ༑ དང་པོ་ཐོས་པ་བྱེད་ཚུལ་ཡང་བཤད། བསམ་ཚུལ་ཡང་བཤད། སྒོམ་ཚུལ་ཡང་
བཤད། དེ་གསུམ་རེ་རེས་མི་ཆོག་པར་ཡ་མ་བྲལ་པར་བྱེད་ཚུལ་ཡང་བཤད། རྒྱུན་གྱི་
ཉམས་ལེན་ཡང་བཤད་པའི་ཕྱིར། དང་པོ་གྲུབ་སྟེ། ཐོས་པ་བྱེད་པ་ཐོག་མར་གང་ཟག་
བཞིའི་དང་པོ་ཚུལ་ཆོས་པ་ལྟ་བུ་ཕྱིའི་རྣམ་འགྱུར་སྐྱེས་བུ་དམ་པ་ལྟར་བཅོས་པ་དང་། བླུན་
པོའི་གྲགས་པ་ཙམ་ལ་བརྟེན་པ་མ་ཡིན་པར། ཆོས་བཞིན་སྤྱོད་ཅིང་ཆོས་ཀྱི་ཚུལ་ལེགས་
པར་སྟོན་ཐུབ་པ་ཞིག་ལ་བརྟེན། ཆོས་ཉན་པའི་ཚེའང་རྒྱང་འཕེན་པ་ལྟ་བུ་རྟོག་དཔྱོད་མེད་
པར་ཚིག་ཙམ་གྱི་རྗེས་སུ་རྒྱུག་པ་མ་ཡིན་པར་དོན་གྱི་ཆ་ལ་བླང་དོར་འཇུག་ལྡོག་གི་གནད་
རྣམས་གཙོ་བོར་བྱས་ཏེ་ཉན་པ་དང་། ཉན་པའི་ཚུལ་ཡང་རང་ལྟ་མཆོག་འཛིན་པ་ཉན་
ཐོས་སྡེ་གཉིས་སྔ་རབས་པ་འགའ་ཞིག་གིས་རང་བློར་མ་ཤོང་པ་རྒྱུ་མཚན་དུ་བྱས་ནས། ཐེག་



སེམས་ཙམ་པའི་སྐབས།
༼ག༽
119
ཆེན་གྱི་ངེས་དོན་གྱི་བཀའ་རྣམས་སྤོང་བ་ལྟ་བུ་དེ་འདྲ་མ་ཡིན་པར། རང་གི་ཁོང་དུ་མ་
ཆུད་པ་རྣམས་ངེས་དོན་རྟོགས་པ་གཞན་ལས་ཉན་ཅིང་ཐོས་པར་བྱེད་པ་དང་། ཉན་པའི་
དགོས་པའང་ཐོས་པ་ཙམ་ལྷུར་ལེན་པའི་གང་ཟག་ལྟ་བུ་ཐོས་ལོ་དང་ཤེས་ལོའི་གྲགས་པ་
འདོད་པ་ཙམ་དང་གཤག་འགྱེད་པའི་རྩོད་པ་ལ་ཆགས་པ་ཙམ་མ་ཡིན་པར། གནས་ལུགས་
རྟོགས་པའི་ཤེས་རབ་མཚུངས་ལྡན་དང་བཅས་པ་ལ་བརྟེན་ནས་རྣམ་གྲོལ་སྒྲུབ་པའི་ཐབས་
སུ་སྙམ་པ་ཀུན་སློང་རྣམ་པར་དག་པ་ཐབས་ཁྱད་པར་ཅན་བྱམས་པ་དང་སྙིང་རྗེ་དང་བྱང་
ཆུབ་སེམས་སོགས་ཀྱིས་ཟིན་པ་དགོས་པའི་ཕྱིར། དང་པོ་གྲུབ་སྟེ། སའི་དངོས་གཞི་ལས།
འབེལ་བའི་གཏམ་གྱིས་རྣམ་པར་ངེས་པར་བྱས་ནས་ཤེས་པར་རྟོགས་པར་བྱ་བ་ཡིན་གྱི།
སྤྱོད་ལམ་ཙམ་གྱིས་མ་ཡིན་ནོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། བྱང་ས་
ལས། དོན་འདོད་པའི་ཕྱིར་གཞན་ལས་ཆོས་ཉན་པར་བྱེད་ཀྱི། ཚིག་འབྲུ་ལེགས་པར་
སྦྱོར་བ་འདོད་པའི་ཕྱིར་མ་ཡིན་ནོ། །ཞེས་གསུངས་པའི་ཕྱིར། གསུམ་པ་གྲུབ་སྟེ། མདོ་
སྡེ་རྒྱན་ལས། གཞན་ལས་ཇི་བཞིན་ཐོས་པ་དང་། །ཞེས་དང་། བློ་བརྟན་གྱི་འགྲེལ་བཤད་
ལས། སོ་སོར་རྟོན་པ་གསུམ་པས་ནི་སྟོང་པ་དང་བདག་མེད་པར་བཤད་པའི་ཆོས་དག་
བདག་གིས་ཁོང་དུ་མ་ཆུད་ན་ང་རྒྱལ་མེད་པར་བྱས་ནས་དེའི་དོན་ཤེས་པ་དག་ལས་བདག་
མེད་པ་དང་སྟོང་པའི་དོན་གྱི་ཚུལ་ཉན་པར་བྱེད་དེ། ཞེས་གསུངས་པའི་ཕྱིར།
གཉིས་པ། བསམ་པས་ངེས་པ་སྐྱེད་ཚུལ་ཡང་བཤད་དེ། རང་གི་ཞེན་ཕྱོགས་
ཙམ་མ་ཡིན་པར་ཚད་མར་གྱུར་པའི་སྟོན་པའི་གསུང་གི་རྗེས་སུ་སློབ་དགོས་པ་དང་།
ཚུལ་ཡང་གསུང་གི་ཚིག་བཟུང་བ་ཙམ་མ་ཡིན་པར་ལུང་དོན་ལ་འཐད་སྒྲུབ་གྱི་རིགས་པས་
དཔྱད་པ་གཅོ་བོར་བྱས་ཏེ་གཏན་ལ་འབེབས་དགོས་པ་དང་། གཏན་ལ་དབབ་བྱའང་གང་
བྱུང་གིས་མི་ཆོག་པར་གང་ལ་ཡིད་རྟོན་པར་བྱས་ན་ཐར་པ་དང་ཐམས་ཅད་མཁྱེན་པའི་
གྲོང་དུ་བགྲོད་ནུས་ངེས་པའི་དོན་ཟབ་མོ་སྟོང་པ་ཉིད་ཀྱིས་ཚུལ་སློབ་དཔོན་འཕགས་པ་ཀླུ་



10
༼ག༽
སེམས་ཙམ་པའི་སྐབས།
སྒྲུབ་ལྟ་བུས་བཀྲལ་བ་བཞིན་གཏན་ལ་དབབ་དགོས་པ་དང་། རྟོགས་པའི་བློའང་གང་བྱུང་
གིས་མ་ཡིན་པར་གཙོ་བོར་དགག་བྱ་བཅད་ཙམ་ཀྱི་སྟོང་པ་མེད་དགག་གམ། ཡང་ན་ཐ་
སྙད་ཕྲ་མོའམ། བདེན་གཉིས་ཟུང་འཇུག་རྟོགས་པའི་བློ་དང་། མདོར་བསྡུས་ན་གདུལ་
བྱའི་ཁམས་སམ་བསམ་པ་དང་མཐུན་པར་ཐར་པ་དང་ཐམས་ཅད་མཁྱེན་པའི་གོ་འཕང་
ཐོབ་པའི་ཐབས་སུ་གང་བརྗོད་བྱའི་གཙོ་བོར་གསུངས་ན་དེ་དང་དེ་རྟོགས་པའི་བློ་སྣ་ཚོགས་
ཡོད་པའི་ཕྱིར། དང་པོ་གྲུབ་སྟེ། ལྷ་ལས་ཕུང་བྱུང་གི་བསྟོད་པ་ལས། བདག་ནི་སངས་
རྒྱུས་ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་པར་ལྡན་
པའི་ཚིག །དེ་ཉིད་སྟོན་པར་ཡོངས་སུ་འཛིན། །ཞེས་དང་། བློ་བརྟན་གྱི་འགྲེལ་བཤད་
ལས། ཚད་མར་གྱུར་བ་ནི་སངས་རྒྱས་བཅོམ་ལྡན་འདས་ཏེ། ཞེས་དང་། བྱང་ས་ལས།
རིགས་པ་དང་། ཞེས་སོགས་དང་། འདི་དོན་ལེགས་བཤད་སྙིང་པོ་ལས། རིགས་པ་
དང་འགལ་བའི་གྲུབ་མཐའ་ཁས་ལེན་ན་སྨྲ་བ་པོ་ཚད་མའི་སྐྱེས་བུར་མི་རུང་། །ཞེས་གསུངས་
པའི་ཕྱིར། གཉིས་པ་གྲུབ་སྟེ། སའི་དངོས་གཞི་ལས། ཐོས་པ་ལྷུར་བླང་བར་མི་བྱ་ཡི།
དོན་ལ་བསམ་པར་བྱ། གཞལ་བར་བྱ། ཉེ་བར་བརྟག་པ་བྱའོ། །ཞེས་དང་། བྱང་ས་
ལས། བསྟན་པའི་དོན་དང་། ཞེས་སོགས་དང་འདིའི་དོན་ལེགས་བཤད་སྙིང་པོ་ལས།
དྲང་བ་དང་ངེས་པའི་དོན་རྣམ་པར་འབྱེད་པ་ལ་རག་ལས་ཤིང་། དེ་གཉིས་རྣམ་པར་འབྱེད་
པའང་འདི་ནི་དྲང་དོན་ནོ་འདི་ནི་ངེས་པའི་དོན་ནོ་ཞེས་པའི་ལུང་ཙམ་གྱིས་ནུས་པ་མ་ཡིན།
ཞེས་གསུངས་པའི་ཕྱིར། གསུམ་པ་གྲུབ་སྟེ། མདོ་སྡེ་རྒྱན་ལས། ངེས་དོན་ཚད་མ་ལྡན་
པ་དང་། །ཞེས་དང་། འདིའི་ཐད་ཀྱི་དབྱིག་འགྲེལ་ལས། ཚད་མ་དང་ལྡན་པའི་དོན་ནི་
སྟོན་པ་ཚད་མར་གྱུར་པའམ། དེས་ཚད་མར་མཛད་པས་ངེས་པར་བྱས་ཤིང་། ཞེས་
དང་། བློ་བརྟན་གྱི་འགྲེལ་བཤད་ལས། དེ་བཞིན་གཤེགས་པས་ལུང་བསྟན་པ་སློབ་དཔོན་
ཀླུ་སྒྲུབ་ལ་སོགས་པ་ལྟ་བུས་གཉིས་སུ་མེད་པར་བཤད་པའི་དོན་ལ་རྟོན་པ་ནི་ཚད་མར་གྱུར་



སེམས་ཙམ་པའི་སྐབས།
༼ག༽
121
པས་བཤད་པའི་དོན་ལ་རྟོན་པ་ཞེས་བྱའོ། །ཞེས་དང་། དེ་དག་གི་དོན་ལེགས་བཤད་སྙིང་
པོ་ལས། གསུང་རབ་ཀྱི་དྲང་ངེས་འབྱེད་པར་ལུང་བསྟན་པའི་ཤིང་རྟ་ཆེན་པོ་དག་གིས་
དྲང་ངེས་ཀྱི་དགོངས་པ་བཀྲལ་ཅིང་དེའང་ངེས་དོན་གྱི་གསུང་རབ་ཀྱི་དོན་གཞན་དུ་འདྲེན་
པ་ལ་གནོད་བྱེད་དང་། གཞན་དུ་དྲང་དུ་མི་རུང་བར་དོན་དེར་ངེས་པའི་སྒྲུབ་བྱེད་ཀྱི་རིགས་
པས་ལེགས་པར་གཏན་ལ་ཕབ་པ་ཅིག་གིས་རྗེས་སུ་འབྲངས་ནས་དགོངས་པ་འཚོལ་དགོས།།
ཞེས་གསུངས་པའི་ཕྱིར། བཞི་པ་གྲུབ་སྟེ། བློ་གྲོས་མི་ཟད་པའི་མདོ་ལས། ནང་ཉེ་བར་
ཞི་ཞིང་ཕྱི་རོལ་ཏུ་རྒྱུ་བ་མེད་པ་དང་། ཆོས་གང་ཡང་མི་རྟོགས་ཅིང་རྣམ་པར་མི་རྟོག་པ་
འདི་ནི་ཡེ་ཤེས་ཞེས་བྱའོ། །ཞེས་དང་། བློ་བརྟན་གྱི་འགྲེལ་བཤད་ལས། རང་བཞིན་
གྱིས་སྟོང་པར་ཁོང་དུ་ཆུད་ཅིང་གཟུགས་ལ་སོགས་པའི་ཡུལ་ལ་མི་རྟོག་པ་ནི་ཡེ་ཤེས་ཞེས་
བྱ༑ ཞེས་གསུངས་པའི་ཕྱིར། དེ་ལྟར་ན་རྟོན་པ་བཞི་ལ། རིགས་པ་ཚད་མ། དོན་ཚད་
མ༑ རྟོན་པ་ཚད་མ། ཡེ་ཤེས་ཚད་མ་ཞེས་ཀྱང་གྲུབ་མཐའ་ཆེན་མོར་གསུངས་སོ། །
གསུམ་པ། སྒོམ་པ་བྱེད་ཚུལ་ཡང་བཤད་དེ། དང་པོ་སྒོམ་གྱི་གོལ་ས་ཆེ་ཤོས་
ནི་གཞུང་ཆེན་མོ་རྣམས་ཕྱིའི་གོ་རྒྱ་གཅོད་བྱེད་ཙམ་དུ་བཟུང་ནས་ཡལ་བར་དོར་ཏེ། མན་
ངག་ཏུ་གྲགས་པ་རེ་ལ་ཉམས་ལེན་གྱི་སྙིང་པོར་བྱེད་པ་དེ་ཡིན་གསུངས། སངས་རྒྱས་ལས་
མཁས་པ་སུའང་མེད་ཅིང་། དེ་ནི་ལྷག་པར་ཆེ་བས་དོན་དུ་འགྱུར་ན་མི་གསུངས་པ་མི་
སྲིད་པས། དེའི་གསུང་རབ་ལ་མན་ངག་གི་རྒྱལ་པོར་གོ་ནས་མོས་པ་བྱེད་དགོས། བཀའ་
ལ་སྒྲས་ཟིན་འགལ་བ་ཡོད་ཀྱང་དགོངས་པའི་དོན་ལ་དཔྱད་ན་འགལ་བ་མེད་པས་བསྟན་
པ་ཐམས་ཅད་འགལ་མེད་དུ་རྟོགས་དགོས་དེ་ལྟར་རྟོགས་པས་དྲང་དོན་རྣམས་ཀྱིས་རིམ་
གྱིས་ཁྲིད་ནས་མཐར་ངེས་དོན་ལ་སྦྱོར་བས་དེ་ཉམས་ལེན་གྱི་སྙིང་པོ་དང་གཞན་རྣམས་
དེའི་ཡན་ལག་ཏུ་གོ་སྟེ་གསུང་རབ་ཐམས་ཅད་གདམས་ངག་ཏུ་འཆར་དགོས། གདམས་
པར་ཤར་པ་ན་ཉིན་མཚན་ཀུན་ཏུ་ཉམས་སུ་བླངས་ཏེ་མི་རྟོག་ཡེ་ཤེས་ཀྱིས་མ་རིག་པའི་མུན་



122
༼ག༽
སེམས་ཙམ་པའི་སྐབས།
པ་ཐམས་ཅད་བཅོམ་ཏེ་མྱང་འདས་སུ་བགྲོད་དགོས་པའི་ཕྱིར། དང་པོ་གྲུབ་སྟེ། རྒྱུད་
བླ་མ་ལས། གང་ཕྱིར་རྒྱལ་ལས་ཆེ་མཁས་འགའ་ཡང་འཇིག་རྟེན་འདི་ན་ཡོད་མིན་ཏེ། །མ་
ལུས་དེ་ཉིད་མཆོག་ན་ཚུལ་བཞིན་ཀུན་མཁྱེན་གྱིས་མཁྱེན་གཞན་མིན་པས། །དེ་ཕྱིར་དྲང་
སྲོང་རང་ཉིད་ཀྱིས་བཞག་མདོ་སྡེ་གང་ཡིན་དེ་མི་དཀྲུགས། །ཐུབ་ཚུལ་བཤིག་ཕྱིར་དེ་ཡང་
དམ་ཆོས་ལ་ནི་གནོད་པར་འགྱུར། ཞེས་གསུངས་པའི་ཕྱིར། རྒྱུད་ལ་ཐོགས་འགྲེལ་དང་།
རྒྱུད་ལ་དར་ཊིཀ་སོགས་ལས་ཞིབ་ཏུ་ཤེས་པར་བྱའོ། །གཉིས་པ་གྲུབ་སྟེ། བློ་བརྟན་གྱི་
འགྲེལ་བཤད་ལས། དགོངས་པ་དཔྱོད་པས་ན་ཉམས་པར་མི་འགྱུར་ཏེ། ཅིའི་ཕྱིར་ཞེ་
ན༑ སྒྲ་ཇི་བཞིན་དུ་བཟུང་ནས་དགོངས་པ་ལོག་པར་དྲངས་པ་ནི་ཉམས་པར་འགྱུར་གྱི།
དགོངས་པའི་དོན་ཕྱིན་ཅི་མ་ལོག་པར་བཟུང་ན་ཉམས་པར་མི་འགྱུར་རོ། །ཞེས་གསུངས་
པའི་ཕྱིར། གསུམ་པ་གྲུབ་སྟེ། འཕགས་པ་ཡུལ་འཁོར་སྐྱོང་གིས་ཞུས་པའི་མདོ་ལས། དེ་
དག་ཐུགས་རྗེ་མངའ་བས་ཐབས་ཚུལ་དང་། །རིགས་པ་བརྒྱ་དག་གིས་ནི་འཇུག་པར་མཛད།།
ཅེས་དང་། ཇི་སྐད་དུ། ཁྱོད་ཀྱི་ཇི་སྙེད་བཀའ་སྩལ་པ། །རྟེན་འབྲེལ་ཉིད་ལས་བརྩམས་
ཏེ་འཇུག །ཅེས་གསུངས་པའི་ཕྱིར། །བཞི་པ་གྲུབ་སྟེ། ཊཱིཀ་ཆེན་དེ་ཉིད་སྣང་བ་ལས།
ཡེ་ཤེས་ནི་སྒོམ་བྱུང་གི་ཤེས་རབ་དང་། དེའང་གཙོ་ཆེར་སྟོང་ཉིད་མངོན་སུམ་དུ་རྟོགས་
པའི་འཕགས་པའི་ཡེ་ཤེས་ཡིན་ཅིང་། ཞེས་གསུངས་པའི་ཕྱིར།
བཞི་པ། ཐོས་བསམ་སྒོམ་གསུམ་ཡ་མ་བྲལ་བར་བྱེད་ཚུལ་ཡང་བཤད་དེ། གང་
ཟག་ལ་མི་རྟོན་ཆོས་ལ་རྟོན་པས་ཐོས་པ་རྒྱ་ཆེན་པོ་བྱས་ཏེ་ཆོས་ཀུན་ཆུབ་པར་བྱེད། ཚིག་
ལ་མི་རྟོན་དོན་ལ་རྟོན་པས་གང་ཐོས་པ་དེའི་དོན་རྣམས་མི་བརྗེད་པར་འཛིན་པར་བྱེད། དྲང་
དོན་ལ་མི་རྟོན་ངེས་དོན་ལ་རྟོན་པས་དགོངས་པ་ཉེ་བར་བརྟགས་ཏེ་སྒྲོ་འདོགས་བཅད་ནས་
ཐོས་པའི་དོན་ལ་བསམ་བྱུང་གི་ངེས་པ་རྙེད་པར་བྱེད། རྣམ་ཤེས་ལ་མི་རྟོན་ཡེ་ཤེས་ལ་
རྟོན་པས་ཐོས་བསམ་ཙམ་གྱིས་ཆོག་ཤེས་མི་བྱེད་པར་ཐོས་དོན་ཉམས་སུ་བླངས་ཏེ་སྒོམ་



སེམས་ཙམ་པའི་སྐབས།
༼ག༽
129
བྱུང་གི་ཡེ་ཤེས་བསྐྱེད་པའི་ཕྱིར། སའི་དངོས་གཞི་ལས། དུས་བཞིར་ཆུད་ཟ་བར་མི་འགྱུར་
པའི་ཕྱིར་གང་ཟག་བཞི་རྣམ་པར་གཞག་སྟེ། ཆོས་ཀུན་ཆུབ་པར་བྱེད་པའི་དུས་དང་། འཛིན་
པའི་དུས་དང་། དོན་ལ་ཉེ་བར་རྟོགས་པའི་དུས་དང་། ཆོས་ཀྱི་རྗེས་སུ་མཐུན་པའི་ཆོས་
སྒྲུབ་པའི་དུས་ལས་རྟོན་པ་བཞིར་རྣམ་པར་གཞག་པ་ཡིན་ནོ། །ཞེས་དང་། བྱང་ས་ལས།
རྟོག་པའི་ཡེ་ཤེས་སྙིང་པོ་ལྟ་བ་ཡིན་གྱི། ཐོས་པ་དང་བསམ་པས་ཆོས་དང་དོན་ཤེས་པ་
ཙམ་ལ་ནི་མ་ཡིན་ནོ། །ཞེས་གསུངས་པའི་ཕྱིར།
ལྔ་པ། རྒྱུན་གྱི་ཉམས་ལེན་ཡང་བཤད་དེ། གང་ཟག་བཟང་ངན་ལ་མ་ལྟོས་པར་
དོན་དུ་འགྱུར་ན་སུས་བཤད་ཀྱང་ཉན་དགོས་པ་དང་། ཉན་ཤེས་པ་དང་། ཁ་ནས་བཤད་
ཤེས་པས་མི་ཆོག་གི །སྒོ་གསུམ་གྱི་བྱ་བ་ཀུན་དོན་དང་ལྡན་པ་དགོས་པ་དང་། དོན་ཡང་
ཕུགས་སུ་མི་བསླུ་བ་ཞིག་དགོས་པ་དང་། མདོར་ན་ཅི་བྱས་ཐམས་ཅད་བླ་མེད་བྱང་ཆུབ་
འཐོབ་པའི་རྒྱུར་འགྲོ་བ་ཞིག་དགོས་པའི་ཕྱིར། དང་པོ་གྲུབ་སྟེ། བྱང་ས་ལས། ཕལ་
པའི་སྐད་ཀྱིས་ཆོས་སྟོན་ནའང་བྱང་ཆུབ་སེམས་དཔའ་དོན་ལ་རྟོན་པས་ནི་གུས་པར་བྱས་
ཏེ་ཉན་པར་བྱེད། ཅེས་དང་། དུས་འཁོར་རྩ་རྒྱུད་ལས། དོན་དམ་དེ་ཉིད་ཡུལ་ལ་རྟག་
ཏུ་ནི། །ཆེན་པོ་རྣམས་ནི་ཚིག་ལ་རྟོན་པ་མིན། །ཡུལ་གྱི་མིང་རྣམས་ཀྱིས་ནི་དོན་ཤེས་
ན༑ ༑བསྟན་བཅོས་སྒྲ་རྣམས་ཀྱིས་ནི་ཅི་ཞིག་བྱ། །ཞེས་དང་། ཀར་ཎཱ་ཌ་ཡི་ཀར་ཎཱའི་
སྒྲས། །རྡོ་དང་རྐང་པ་བརྗོད་པར་བྱ། །ལ་ལར་འོན་པ་རབ་བརྗོད་དེ། །དེ་བཞིན་རྒྱུད་
རྣམས་སྟོན་པའོ། །ཞེས་དང་། ཊིཀ་ཆེན་དེ་ཉིད་སྣང་བ་ལས། ཡུལ་སོ་སོའི་བརྡ་མི་འདྲ་
བའི་དབང་གིས་དོན་རེ་རེ་ལའང་མིང་མི་འདྲ་བ་དང་། མིང་རེ་རེ་ལའང་དོན་མི་འདྲ་བ་
སྣ་ཚོགས་པ་ལ་འཇུག་པ་ཡོད་པས་དོན་དེ་ལ་བརྡའ་བྱས་པའི་སོ་སོའི་ཡུལ་གྱི་མི་རྣམས་ཀྱིས་
དོན་དེ་ཤེས་པར་བྱེད་ནུས་པ་ལ་ངེས་པར་དགོས་ཀྱི། བསྟན་བཅོས་ལ་གྲགས་པའི་ལེགས་
སྦྱར་གྱི་སྒྲ་དག་ནི་ངེས་བཟུང་དུ་ཅི་ཞིག་བྱ་སྟེ། དགོས་པ་མེད་པའི་ཕྱིར་རོ། །ཞེས་གསུངས་
ས་



124
༼ག༽
སེམས་ཙམ་པའི་སྐབས།
པའི་ཕྱིར། དེ་ཆོས་རྣམས་མིང་བརྡའི་གཞིར་དོན་དམ་པར་མ་གྲུབ་པར་རྟོགས་པའི་ཐབས་
བཟང་ཤོས་ཞིག་ཡིན་ནོ། །འདིར་མང་དོགས་ནས་མ་བྲིས། རྒྱས་པར་ལུང་རིགས་བ་
ཌཱུར་དཀར་པོའི་གན་མཛོད་སྐལ་བཟང་རེ་བ་ཀུན་སྐོང་ལས་ཤེས་པར་བྱའོ། །འཇམ་མགོན་
ས་པཎ་གྱིས། ལེགས་བཤད་བྱིས་པ་དག་ལས་ཀྱང་། །མཁས་པ་རྣམས་ནི་ཡོངས་སུ་ལེན།།
དྲི་ཞིམ་འབྱུང་ན་རི་དྭགས་ཀྱི། །ལྟེ་བ་ལས་ཀྱང་གླ་རྩི་ལེན། །ཞེས་གསུངས་པའི་ཕྱིར།
གཉིས་པ་གྲུབ་སྟེ། བློ་བརྟན་གྱི་འགྲེལ་བཤད་ལས། འཇིག་རྟེན་ལས་འདས་པའི་ཆོས་ནི་
དོན་ཏེ། དེ་ལ་རྟོན་པ་ནི་དོན་ལ་རྟོན་པ་ཞེས་བྱའོ། །འཇིག་རྟེན་གྱི་ཆོས་ནི་ཚིག་ཅེས་བྱ་
སྟེ༑ དེ་ལ་རྟོན་པ་ནི་ཚིག་ལ་རྟོན་པ་ཞེས་བྱའོ། །ཞེས་འཇིག་རྟེན་གྱི་བདེ་འབྱོར་ཐམས་
ཅད་ནི་མིང་སྙན་ཡང་དོན་བསླུ་བྲིད་ལས་མེད་པས། དོན་ལྡན་བསླུ་བ་མེད་པའི་ཆོས་རྣམ་
དག་ཁོ་ན་ཞིག་བྱ་དགོས་པར་གསུངས་སོ། །ཞེས་སོ། །གསུམ་པ་གྲུབ་སྟེ། བློ་གྲོས་མི་
ཟད་པའི་མདོ་ལས། མདོ་གང་ལས་ཀྱི་བྱ་བ་ལ་འཇུག་པར་བསྟན་པ་དེ་དག་ནི་དྲང་བའི་
དོན་ཞེས་བྱའོ། །མདོ་གང་ལས་དང་ཉོན་མོངས་པ་ཟད་པར་བྱ་བའི་ཕྱིར་བསྟན་པ་དེ་དག་
ནི་ངེས་པའི་དོན་ཞེས་བྱའོ། །ཞེས་ཆོས་ཀྱང་སྡིག་སྤོང་དགེ་བ་སྒྲུབ་པ་སྐྱེས་བུ་ཆུང་ངུ་དང་
ཐུན་མོང་པའི་མངོན་མཐོའི་ཆོས་འཁོར་བསྐོར་ཙམ་གྱིས་མི་ཆོག་པར། ལས་ཟག་བཅས་
དང་ཉོན་མོངས་པ་ཟད་པར་སྤངས་པའི་ངེས་ལེགས་ཐར་པ་ཐོབ་པའི་རྒྱུར་འགྲོ་བ་ཞིག་དགོས་
པར་གསུངས་པ་ཡིན་ནོ། །ཞེས་སོ། །བཞི་པ་གྲུབ་སྟེ། འཇམ་མགོན་བླ་མ་ཙོང་ཁ་པ་
ཆེན་པོའི་གསུང་ལས། དགེ་འདིས་མཚོན་ནས་དུས་གསུམ་དང་འབྲེལ་པའི། །བདག་གཞན་
དགེ་བའི་རྩ་བ་ཇི་སྙེད་པ། དེ་དག་ཐམས་ཅད་སྐྱེ་ཞིང་སྐྱེ་བ་རུ། །བྱང་ཆུབ་མཆོག་གི་རྗེས་
སུ་མི་མཐུན་པའི། །ཤེས་ཀྱི་མཁས་འདོད་པ་དང་གྲགས་པ་དང་། འཁོར་དང་ལོངས་
སྤྱོད་རྙེད་དང་བཀུར་སྟིའི་རྒྱུར། །སྐད་ཅིག་ཙམ་ཡང་ནམ་ཡང་མི་སྨིན་པར། །བླ་མེད་
བྱང་ཆུབ་ཁོ་ནའི་རྒྱུར་གྱུར་ཅིག །ཅེས་དང་། འབྲོམ་སྟོན་པ་རྒྱལ་བའི་འབྱུང་གནས་ཀྱིས།



སེམས་ཙམ་པའི་སྐབས།
༼ག༽
125
ང་བཙུན་པོ་རྨོངས་པར་མ་ཤོར་བ། །ཆོས་རྒྱལ་བའི་འབྱུང་གནས་བསྐྱངས་པའི་དྲིན། །ང་
མཁས་པས་བཙུན་ཚུགས་མ་བཅོམ་པ། །ལས་རྒྱུ་འབྲས་ཟབ་མོ་བསྒོམས་པའི་དྲིན། །ང་
བསྒོམས་པས་ཁ་ཏོན་མ་བཅོམ་པ། །བཀའ་མདོ་སྡེ་ཟབ་མོ་བལྟས་པའི་དྲིན། །ང་ཀློག་
པས་བསམ་གཏན་མི་བཅོམ་པ། །རྗེ་བླ་མའི་མན་ངག་ཆུད་པའི་དྲིན། །ཆོས་ཐམས་ཅད་
གཅིག་ཏུ་རབ་བསྡུས་ནས། །གནས་སྟན་ཐོག་གཅིག་ཏུ་སྒོམ་ཤེས་པ། །སྐྱེ་དཀའ་སྤྱད་
ཆོས་ལ་སྤྱད་པའི་དྲིན། །ཞེས་གསུངས་པ་རྣམས་འདིར་དྲངས་ན་འབྲེལ་ཆེའམ་སྙམ། །རྟོན་
བཞི་ནི་མདོ་སྔགས་གང་གི་སྐབས་སུའང་ཉེ་བར་མཁོ་ཞིང་རྟོགས་དཀའ་བ་ཞིག་ཡིན་པས་
ད་དུང་ཅུང་ཟད་སྤྲོ་ན། གང་ཟག་ལ་མི་རྟོན་ཆོས་ལ་རྟོན་ཞེས་པའི་གང་ཟག་ལ། གང་
ཟག་ཕལ་པ་དང་། གང་ཟག་ཁྱད་པར་ཅན་སངས་རྒྱས་ཀྱི་བར་གཉིས་ཡོད། ཆོས་ལའང་
ཚིག་དང་དོན་གཉིས་ཡོད། དེའི་དོན་ལའང་དྲང་དོན་དང་ངེས་དོན་གཉིས་ཡོད་ལ། །ངེས་
དོན་དེ་ལའང་གཉིས་ཡོད་དེ། ངེས་ངོར་གཉིས་སྣང་གི་སྤྲོས་པ་བཅད་ཀྱང་། སྣང་ངོར་
གཉིས་སྣང་གི་སྤྲོས་པ་མ་བཅད་པའི་འཇིག་རྟེན་པའི་རིག་ཤེས་རྟོག་བཅས་ཀྱི་ཡུལ་གྱི་ངེས་
དོན་དང་། ངེས་ངོ་སྣང་ངོ་གཉིས་ཀར་སྤྲོས་པ་མཐའ་དག་བཅད་པའི་མཉམ་བཞག་ཟག་
མེད་ཀྱི་ཡུལ་གྱི་ངེས་དོན་གཉིས་ཡོད་པའི་ཕྱིར། །འདི་ལ་སྤྲོས་པ་གཉིས་ཆར་དང་བྲལ་
པའི་དོན་དམ་ཞེས་བརྗོད་པ་ནི། སློབ་པའི་རྒྱུད་ཀྱི་མཉམ་བཞག་ཟག་མེད་ཀྱི་ངོར་སྟོང་པ་
ཉིད་སྤྲོས་བྲལ་ཡིན་པའི་དོན་ཡིན་གྱི། སྤྱིར་ན་སྟོང་ཉིད་ཀྱང་སྤྲོས་བཅས་ཡིན་ཏེ། རང་
བདེན་པར་འཛིན་པའི་བདེན་འཛིན་གྱི་སྤྲོས་པ་དང་བཅས་པའི་ཕྱིར་ཏེ། སྟོང་ཉིད་བདེན་
པར་འཛིན་པའི་བདེན་འཛིན་ཡོད་པའི་ཕྱིར། དབུ་མ་ལ་འཇུག་པ་ལས། སྤྲོས་དང་བཅས་
པར་སྟོང་པ་ཉིད། །ཅེས་གསུངས་པའི་ཕྱིར། སེམས་ཙམ་པའི་ལུགས་ལ་ཕྱི་དོན་དུ་འཛིན་
༼ པའི་བདག་འཛིན་གྱི་སྤྲོས་པ་དང་བཅས་པ་སོགས་གྲུབ་མཐའ་སྨྲ་བ་སོ་སོའི་ལུགས་ཀྱི་དགག་
༼བྱ་སྣང་ཚུལ་གྱི་སྟེང་ནས་བཞག་དགོས་པས། ཡུལ་ཅན་གྱི་སྟེང་ནས་འཇོག་པ་ཡིན་གྱི་ཡུལ་



125
༼ག༽
སེམས་ཙམ་པའི་སྐབས།
གྱི་ཆ་ནས་མ་ཡིན་ནོ། །གང་ཟག་ལ་མི་རྟོན་ཆོས་ལ་རྟོན་པའི་དོན་ཡོད་དེ། གང་ཟག་དེ་
དག་གི་འདོད་ཞེན་ནམ་གང་ཟག་དེ་བཟང་བ་ཙམ་རྒྱུ་མཚན་དུ་མི་བྱེད་པར། དེའི་འདོད་
པའམ། དེས་བཤད་པའི་ཚིག་དང་དོན་ལ་བརྟགས་ནས་འཐད་ལྡན་དུ་ཁས་ལེན་པ་དེ་དེ་
ཡིན་པའི་ཕྱིར། བྱང་ས་ལས། ཡང་བྱང་ཆུབ་སེམས་དཔའ་ནི་ནག་པོ་བསྟན་པ་དང་།
ཆེན་པོ་བསྟན་པ་ཡང་། ཞེས་པ་ནས། གང་ཟག་ལ་རྟོན་པ་མ་ཡིན་ནོ། །ཞེས་གསུངས་
པའི་ཕྱིར། གང་ཟག་ཕལ་པ་ལ་ལྟོས་པའི་གང་ཟག་ལ་མི་རྟོན་ཆོས་ལ་རྟོན་པའི་དོན་ཡོད་
དེ༑ གདུལ་བྱ་རྣམས་ཀྱི་བསམ་པ་ལྟར་དུ་ཐར་པ་ཐོབ་པའི་ཐབས་སུ་བདེན་པའི་ངེས་པ་
མེད་ཅིང་། རྒྱལ་བས་སྡེ་སྣོད་ཇི་སྙེད་ཅིག་བཀའ་སྩལ་བ་རྣམས་ཐར་པ་ཐོབ་པའི་ཐབས་
སུ་མི་བསླུ་བ་དེ། དེ་ཡིན་པའི་ཕྱིར། འདི་ལ་ཚིག་གི་ཁྲིད་ཚུལ་ཕྲན་བུ་ཡོད་པ་ཤེས་པར་
བྱ༔ རིག་པ་འཕེལ་ཆེད་དོ། །གང་ཟག་ཁྱད་པར་ཅན་ནམ་གང་ཟག་མཆོག་ལ་ལྟོས་པའི་
གང་ཟག་ལ་མི་རྟོན་ཆོས་ལ་རྟོན་པའི་དོན་ཡོད་དེ། སངས་རྒྱས་སམ་ཉན་ཐོས་སོགས་གང་
ཟག་ཁྱད་པར་ཅན་དེས་བཤད་པ་ཡིན་པ་ཙམ་རྒྱུ་མཚན་དུ་བྱས་ནས། བཤད་ཚད་སྒྲ་ཇི་
བཞིན་ནམ་ངེས་དོན་དུ་མི་འཛིན་པར། དེ་དག་གིས་བཤད་པའི་ཚིག་དོན་རྣམས་ལ་རིགས་
པས་དཔྱད་ནས་ཡིད་རྟོན་པ་དེ་དེ་ཡིན་པའི་ཕྱིར། དེ་དག་བློ་གྲོས་མི་ཟད་པའི་མདོ་དང་།
ལང་གཤེགས་དང་། བྱང་ས་རྣམས་ལས་ཤེས་པར་བྱའོ། །གཞན་ཡང་། མུ་སྟེགས་
བདག་ཏུ་སྨྲ་བ་དག་བདག་སྨྲའི་ཞེན་ཚུལ་བཟློག་ནས་རྣམ་ཐར་སྒོ་གསུམ་ལ་འཇུག་པ་དེ།
སྙིང་པོ་རྟག་བརྟན་སྟོན་པའི་མདོའི་དགོངས་དོན་དང་། སྐྱེ་བ་སྔ་ཕྱི་མེད་པར་འདོད་པའི་
རྒྱང་འཕེན་པ་ལ། ཕུང་པོ་ལྔ་ནི་ཁུར་རོ། ཁུར་ཁུར་བ་པོ་ནི་གང་ཟག་གོ །ཞེས་སོགས་
ཀྱི་གང་ཟག་རང་སྐྱ་ཐུབ་པའི་རྫས་ཡོད་ཀྱི་བདག་ཡོད་པར་བསྟན་པས། ཕྱིས་ལས་འབྲས་
ལ་ཡིད་ཆེས་སྐྱེ་བ་དང་གང་ཟག་གི་བདག་མེད་ལ་འཇུག་པ་དེ། གང་ཟག་གིས་བདག་ཡོད་
པར་སྟོན་པའི་མདོའི་དགོངས་གཞི་ཡིན་པར་ལང་ཀར་གཤེགས་པའི་མདོ་དང་། རྣམ་བཤད་



སེམས་ཙམ་པའི་སྐབས།
༼ག༽
127
དགོངས་པ་རབ་གསལ་རྣམས་ལས་གསུངས་པས། གང་ཟག་ལ་མི་རྟོན། ཞེས་པའི་གང་
ཟོག་ལ་ཕྱི་ནང་གི་གང་ཟག་སྣ་ཚོགས་ཡོད་པ་ཤེས་པར་གྱི།
གཉིས་པ། ཚིག་ལ་མི་རྟོན་དོན་ལ་རྟོན་པའི་དོན་ཡོད་དེ། གསུང་རབ་རྣམས་ཀྱི་
དངོས་ཟིན་ལྟར་དུ་གནས་ལུགས་སོགས་སུ་མི་བསླུ་བའི་ངེས་པ་མེད་པར་བསམ་དོན་གྱི་བརྗོད་
བྱ་དེ་དང་དེ་ལ་སྒྲུབ་བྱེད་རྣམ་དག་ཡོད་པ་ལྟར་ཁས་ལེན་པ་དེ། དེའི་དོན་ཡིན་པ་སྔར་
དུས་འཁོར་རྩ་བརྒྱུད་དང་ཁཱིཀ་ཆེན་དེ་ཉིད་སྣང་བའི་ལུང་དོན་ལྟར་རོ། །དེའི་ཚིག་ལ་བཀའ་
དང་བསྟན་བཅོས་ཀྱི་ཚིག་གཉིས་དང་། དེ་དག་རེ་རེ་ལའང་སྒྲས་ཟིན་སྒྲ་ཇི་བཞིན་པ་ཡིན་
མིན་གཉིས་གཉིས་དང་། དོན་ལའང་དྲང་དོན་དང་། ངེས་དོན་གཉིས་ཡོད་པ་ལས། དང་
པོ་དྲང་དོན་ལ། རྗོད་བྱེད་ཀྱི་དབང་དུ་བྱས་པའི་དྲང་དོན་དང་། བརྗོད་བྱའི་དབང་དུ་
བྱས་པའི་དྲང་དོན་གཉིས་དང་། གཉིས་པ་ངེས་དོན་ལའང་རྗོད་བྱེད་ཀྱི་དབང་དུ་བྱས་པ་
དང༌། བརྗོད་བྱའི་དབང་དུ་བྱས་པའི་ངེས་དོན་གཉིས་ཡོད་པའི་ཕྱིར། དང་པོ། རྗོད་
བྱེད་ཀྱི་དབང་དུ་བྱས་པའི་དྲང་དོན་ལ་མི་རྟོན་ངེས་དོན་ལ་རྟོན་པའི་དོན་ཡོད་དེ། །དྲང་
དོན་ཀུན་རྫོབ་སྟོན་པའི་གསུང་རབ་ཀྱིས་བཤད་ཚུལ་ལྟར་གནས་ལུགས་སུ་མི་བདེན། ངེས་
དོན་སྟོང་ཉིད་སྟོན་པའི་གསུང་རབ་ཀྱི་བཤད་ཚོད་ལྟར་གནས་ལུགས་སུ་ཁས་ལེན་པ་དེ་དེ་
ཡིན་པའི་ཕྱིར། གཉིས་པ། བརྗོད་བྱའི་དབང་དུ་བྱས་པའི་དྲང་དོན་ལ་མི་རྟོན་ངེས་དོན་
ལ་རྟོན་པའི་དོན་ཡོད་དེ། ཀུན་རྫོབ་སྣ་ཚོགས་སུ་སྣང་བ་ལྟར་གནས་ལུགས་སུ་མི་བདེན།
སྣང་བ་དེ་ལྟར་དུ་བདེན་པས་སྟོང་པ་དེ་གནས་ལུགས་སུ་ཁས་ལེན་པ་ནི་དེ་ཡིན་པའི་ཕྱིར།
བློ་གྲོས་མི་ཟད་པའི་མདོ་ལས། ངེས་པའི་དོན་གྱི་མདོ་སྡེ་ནི་གང་། དྲང་བའི་དོན་གྱི་མདོ་
སྡེ་ནི་གང་ཞེ་ན། མདོ་སྡེ་གང་དག་ཀུན་རྫོབ་སྒྲུབ་པ་བསྟན་པ། དེ་དག་ནི་དྲང་བའི་དོན་
ཞེས་བྱའོ། །མདོ་སྡེ་གང་དག་དོན་དམ་སྒྲུབ་པ་བསྟན་པ་དེ་དག་ནི་ངེས་པའི་དོན་ཞེས་བྱའོ།
ཞེས་པ་ནས། འདི་ནི་ངེས་པའི་དོན་གྱི་མདོ་སྡེ་ལ་རྟོན་གྱི་དྲང་བའི་དོན་གྱི་མདོ་སྡེ་ལ་མི་



128
༼ག༽
སེམས་ཙམ་པའི་སྐབས།
རྟོན་པ་ཞེས་བྱའོ། །ཞེས་པ་དང་། བྱང་ས་ལས། དེ་བཞིན་གཤེགས་པའི་ངེས་པའི་དོན་གྱི་
མདོ་སྡེ་ལ་རྟོན་གྱི་དྲང་བའི་དོན་ལ་མ་ཡིན་ཏེ། ཞེས་སོགས་དང་། ལེགས་བཤད་སྙིང་པོ་ལས།
འདིའི་དོན་གཞན་དུ་དྲངས་དགོས་མི་དགོས་ཀྱི་དབང་དུ་བྱས་ནས་དྲང་ངེས་འཇོག་པ་ན། ཞེས་
པ་ནས། ཀུན་རྫོབ་དང་དོན་དམ་ལ་དྲང་ངེས་སུ་བྱ་སྟེ། ཞེས་སོགས་ལྟར་རོ། །
བཞི་པ། རྣམ་ཤེས་ལ་མི་རྟོན་ཡེ་ཤེས་ལ་རྟོན་པའི་དོན་ཡོད་དེ། འདིའི་རྣམ་ཤེས་
ལ་སྟོང་ཉིད་རྟོགས་མ་རྟོགས་ཀྱི་བློ་གཉིས་ཡོད་ཅིང་། ཡེ་ཤེས་ནི་གཙོ་བོར་སྟོང་ཉིད་མངོན་
གསུམ་དུ་རྟོགས་པའི་ཡེ་ཤེས་ཡིན་ཀྱང་། སྟོང་ཉིད་ལ་སྒོམ་བྱུང་གི་བློ་ཤེས་རབ་རྣམས་
ཀྱང་ཡོད་ལ། རྣམ་ཤེས་དེ་དག་གི་སྣང་ཚུལ་ལྟར་རམ། སྟོང་ཉིད་མ་རྟོགས་པ་རྣམས་
ཀྱི་བཟུང་ཚུལ་ལྟར་གནས་ལུགས་ཁས་མི་ལེན་པ་དེ། རྣམ་ཤེས་ལ་མི་རྟོན་པའི་དོན་དང་།
ཡེ་ཤེས་དེ་དག་དང་གཙོ་བོར་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཀྱིས་གཟིགས་
པ་ལྟར་གནས་ལུགས་སུ་ཁས་ལེན་པ་དེ། ཡེ་ཤེས་ལ་རྟོན་པའི་དོན་ཡིན་པའི་ཕྱིར་ཏེ། བྱང་
ས་ལས། ཡང་བྱང་ཆུབ་སེམས་དཔའ་ནི་རྟོགས་པའི་ཡེ་ཤེས་ལ་སྙིང་པོར་ལྟ་བ་ཡིན་གྱི།
ཐོས་པ་དང་བསམ་པས་ཆོས་དང་དོན་རྣམ་པར་ཤེས་པ་ཙམ་ལ་ནི་མ་ཡིན་ནོ། །ཞེས་དང་།
ཊིཀ་ཆེན་དེ་ཉིད་སྣང་བ་ལས། སྤྱིར་རྟོན་པ་བཞིའི་སྐབས་སུ་རྣམ་ཤེས་ལ་མི་རྟོན་ཡེ་ཤེས་
ལ་རྟོན་ཞེས་པ་ལྟ་བུ་ནི། དེ་ཁོ་ན་ཉིད་འབྱེད་པའི་ཐོས་བསམ་གྱི་ཤེས་རབ་དང་། དེ་ཡང་
གཙོ་ཆེར་སོ་སྐྱེའི་དབང་དུ་བྱས་ལ། ཡེ་ཤེས་ནི་དེ་ཁོ་ན་ཉིད་འབྱེད་པའི་སྒོམ་བྱུང་གི་ཤེས་
རབ་དང༌། དེ་ཡང་གཙོ་ཆེར་སྟོང་ཉིད་མངོན་སུམ་དུ་རྟོགས་པའི་འཕགས་པའི་ཡེ་ཤེས་
ཡིན་ཞིང་། ཞེས་དང་། བློ་གྲོས་མི་ཟད་པའི་མདོ་ལས། དེ་ལ་རྣམ་པར་ཤེས་པ་ནི་གང་།
ཡེ་ཤེས་ནི་གང་ཞེ་ན། རྣམ་པར་ཤེས་པ་ཞེས་བྱ་བ་ནི་རྣམ་པར་ཤེས་པ་གནས་པ་བཞི་སྟེ།
ཞེས་པ་ནས། ཆོས་གང་ཡང་མི་རྟོག་ཅིང་རྣམ་པར་མི་རྟོག་པ་འདི་ནི་ཡེ་ཤེས་ཞེས་བྱའོ།།
ཞེས་གསུངས་པའི་ཕྱིར། དེ་ལ་ཁ་ཅིག་ན་རེ། ཤེར་མདོ་ཆོས་ཅན། གང་ཟག་ལ་མི་རྟོན་



སེམས་ཙམ་པའི་སྐབས།
༼ག༽
129
ཆོས་ལ་རྟོན་ཞེས་པའི་ཆོས་ལ་འཇོག་མི་རིགས་པར་ཐལ། ཚིག་ལ་མི་རྟོན་དོན་ལ་རྟོན་ཞེས་
ཚིག་གམ་ཡི་གེ་ལ་འཇོག་པའི་ཕྱིར་ཏེ། བློ་གྲོས་མི་ཟད་པའི་མདོ་ལས། དེ་ལ་དོན་ནི་གང་།
ཡི་གེ་ནི་གང་ཞེ་ན། མདོ་ན་ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞི་བསྟན་པ་འདི་ནི་
ཡི་གེ་ཞེས་བྱའོ། །ཞེས་གསུངས་པའི་ཕྱིར་ཟེར་ན། གོང་དུ་མ་ཁྱབ་སྟེ། དཔེར་ན། སྐས་
ཀྱི་ཐེམ་པ་བར་མ་དེ་འོག་མ་ནས་ཡར་བགྲོད་སའི་ཐེམ་པ་གོང་མ་དང་། དེའི་སྟེང་མར་
བགྲོད་པའི་ཚེ་འདོར་རྒྱུའི་ཐེམ་པ་འོག་མར་འཇོག་པ་མི་འགལ་བ་བཞིན་ཡིན་པའི་ཕྱིར། དེས་
ན་གང་ཟག་ཡིན་ན། གང་ཟག་ལ་མི་རྟོན་ཞེས་པའི་སྐབས་ཀྱི་གང་ཟག་ཡིན་པས་ཁྱབ། དགོས་
པ་ཅན་གྱི་ཚིག་ཡིན་ན། དེའི་སྐབས་ཀྱི་ཆོས་ཡིན་པས་ཁྱབ། རྗོད་བྱེད་ཀྱི་སྒྲ་ཐམས་ཅད་
ཚིག་ལ་མི་རྟོན་ཞེས་པའི་ཚིག་དང་། གཏན་ལ་དབབ་བྱའི་ཆོས་ཐམས་ཅད་དེའི་སྐབས་
ཀྱི་དོན་ཡིན། སྟོང་ཉིད་ལས་གཞན་པའི་ཆོས་ཐམས་ཅད་དེའི་སྐབས་ཀྱི་དྲང་དོན་དང་།
ལམ་གྱི་བསྒོམ་བྱའི་རྣམ་པ་ཐམས་ཅད་དེའི་སྐབས་ཀྱི་ངེས་དོན་ཡིན། འཕགས་པའི་མི་
རྟོག་ཡེ་ཤེས་ལས་གཞན་པའི་བློ་ཐམས་ཅད་དེའི་སྐབས་ཀྱི་རྣམ་ཤེས་དང་། ལམ་ཐམས་
ཅད་དེའི་སྐབས་ཀྱི་ཡེ་ཤེས་ལ་འཇོག་དགོས་པའི་ཕྱིར། བྱས་པ་ལ་ཁོ་ན་རེ། དེ་མི་འཐད་
པར་ཐལ། སྲོག་གཅོད་ཀྱི་ལས་དང་དམྱལ་བའི་སྡུག་བསྔལ་སོགས་དོན་ལ་རྟོན་ཞེས་པའི་
དོན་དང་། ངེས་དོན་ལ་རྟོན་ཞེས་པའི་ངེས་དོན་གཉིས་ཀར་འགྲོ་ཚུལ་མེད་པའི་ཕྱིར་ཟེར་
ན༑ མ་གྲུབ་སྟེ། ངན་འགྲོའི་སྡུག་བསྔལ་བསམ་པའི་ཚེ་ཚིག་བརྗོད་པ་ཙམ་གྱིས་མི་ཆོག་
པར་དོན་གྱི་རྣམ་པ་བློ་ཡུལ་དུ་འཆར་བ་ཞིག་དགོས། མི་དགེ་བཅུ་ལྟ་བུ་སྤངས་པ་ལའང་
སོ་སོའི་ངོ་བོ་སྒྲ་སྤྱི་ཙམ་མ་ཡིན་པར་དོན་ལེགས་པར་ངེས་ནས་སྤོང་དགོས་པའི་རྒྱུ་མཚན་
གྱིས་དེའི་སྐབས་ཀྱི་དོན་ལ་བཞག་ཆོག་པའི་ཕྱིར། དེ་བཞིན་དུ་དེའི་སྐབས་ཀྱི་ངེས་དོན་
ལའང་བཞག་ཆོག་སྟེ། དེ་གཉིས་སོ་སོར་སྟོན་པའི་མདོ་ཡོད་པ་གང་ཞིག །དེ་འདྲའི་མདོ་
ལ་དྲང་ངེས་འབྱེད་པའི་ཚེ་རང་རང་གི་བསྟན་བྱའི་གཙོ་བོ་དེ་ངེས་དོན་དུ་འཇོག་དགོས་པའི་



130
༼ག༽
སེམས་ཙམ་པའི་སྐབས།
ཕྱིར། དེར་ཐལ། དེ་འདྲའི་མདོ་ལ་རྟོན་པ་བཞིས་དྲང་ངེས་འབྱེད་ཚུལ་ཡོད་པའི་ཕྱིར།
གཞན་ཡང་། ལམ་ཐམས་ཅད་དེའི་སྐབས་ཀྱི་ཡེ་ཤེས་སུ་འགྲོ་ཚུལ་ཡོད་དེ། འཁོར་བའི་
ཕུན་ཚོགས་ལ་ཞེན་པ་རྣམ་ཤེས་སུ་བྱས་ཚེ། འཁོར་བའི་ཕུན་ཚོགས་ལ་ཞེན་པ་ལོག་པའི་
ངེས་འབྱུང་གི་བསམ་པ་ཡེ་ཤེས་སུ་བྱེད་དགོས་པའི་ཕྱིར། འཁོར་བའི་ཕྱོགས་ཀྱི་བློ་རྣམས་
རྣམ་ཤེས་དང་། མྱང་འདས་ཀྱི་ཕྱོགས་ཀྱི་བློ་རྣམས་ཡེ་ཤེས་སུ་བློ་གྲོས་མི་ཟད་པའི་མདོར་
གསུངས་ལ། བདེན་བཞིའི་ཤེས་པ་ཡེ་ཤེས་སུ་སའི་དངོས་གཞིར་གསུངས་པ་སོགས་ལས་
ཤེས་པར་བྱའོ། །ད་དུང་སྤྲོ་བྱ་མང་ཡང་མང་དོགས་ནས་མ་བྲིས་སོ། །བི་ཌཱུར་དཀར་
པོའི་གན་མཛོད་སྐལ་བཟང་རེ་བ་ཀུན་སྐོང་དང་། དྲང་ངེས་དཀའ་འགྲེལ་གུང་ཐང་བསྟན་
པའི་སྒྲོན་མེས་མཛད་པ་རྣམས་སུ་ཤིན་ཏུ་གསལ། རྟོན་པ་བཞིའི་ཕན་ཡོན་ནི། རྟོན་པ་
དང་པོས་ཆོས་ལས་མི་ཉམས་པས་གནས་སྐབས་རིགས་ཆད་པར་མི་འགྱུར་བ་དང་། འདི་
མཐར་ཐུག་ཐེག་པ་གསུམ་དུ་འདོད་པའི་ལུགས་ལ་ཞིབ་ཆ་དགོས། གཉིས་པས་དགོངས་
པ་ཟབ་མོ་སྤྱོད་པ་ལས་མི་ཉམས་པ་དང་། གསུམ་པས་དོན་ཇི་ལྟ་བ་བཞིན་ཐོས་པ་ལས་
མི་ཉམས་པས་ལུང་དོན་ལ་ལོག་པར་མི་འཇུག་པ་དང་། བཞི་པས་གསལ་སྣང་གི་ཤེས་རབ་
ལས་མི་ཉམས་པས་འཇིག་རྟེན་ལས་འདས་པའི་ཡེ་ཤེས་ལས་མི་ཉམས་པའི་ཕྱིར་ཏེ། མདོ་
སྡེ་རྒྱན་ལས། མོས་དང་རྣམ་པར་སྤྱོད་པ་དང་། །གཞན་ལས་ཇི་བཞིན་ཐོས་པ་དང་། །བརྗོད་
པ་མེད་པའི་ཡེ་ཤེས་ལས། བརྟན་རྣམས་ཉམས་པར་མི་འགྱུར་རོ། །ཞེས་གསུངས་པའི་
ཕྱིར། ལེགས་བཤད་སྙིང་པོ་རྟོན་བཞི་ཡན་ཆད་ཐལ་འགྱུར་པའི་རང་ལུགས་བྱས་དགོས་
པ་ཡིག་ཆའི་དགོངས་པ་ཡིན་ནོ། །
གཉིས་པ། རིགས་པ་བཞིས་གསུང་རབ་ཀྱི་ཚིག་དོན་མཐའ་དག་གཏན་ལ་འབེབས་
པ་ཡིན་ཏེ། ཀུན་བཏུས་ལས། ཆོས་ལ་བརྩོན་པ་ཆོས་ལ་རྣམ་པར་དཔྱོད་ན་རིགས་པ་དུ་
ཞིག་གིས་རྣམ་པར་དཔྱོད་ཅེ་ན། བཞིས་དཔྱོད་དེ། ལྟོས་པའི་རིགས་པ་དང༌། བྱ་བ་



སེམས་ཙམ་པའི་སྐབས།
༼ག༽
131
བྱེད་པའི་རིགས་པ་དང་། འཐད་པ་སྒྲུབ་པའི་རིགས་པ་དང༌། ཆོས་ཉིད་ཀྱི་རིགས་པའོ།།
ཞེས་སོ། །དེ་དག་སོ་སོའི་མཚན་གཞི་ཡོད་དེ། དང་པོ་ནི། དཔེར་ན། ཐལ་འགྱུར་པའི་
ལུགས་ལ། རྒྱུ་འབྲས་ཕན་ཚུན་ལྟོས་གྲུབ་ཡིན་པ་ལྟ་བུ་དང་། རང་རྒྱུད་པ་དམན་ཆད་
ཀྱི་རང་སྡེ་རྣམས་ཀྱི་ལུགས་ལ། འདུས་བྱས་ཀྱི་ཆོས་རྣམས་རང་རང་གི་རྒྱུ་རྐྱེན་ཚོགས་
པ་ལ་ལྟོས་པ་སྟེ། བདེན་གཉིས་སུ་དེ་དག་གི་གཞི་སོ་སོའི་སྒོ་ནས་འཚོལ་བའོ། །ཞེས་གྲུབ་
མཐའ་ཆེན་མོར་གསུངས་པའི་ཕྱིར། གཉིས་པ་བྱ་བ་བྱེད་པའི་རིགས་པ་ནི། དཔེར་ན།
ཞིང་པས་ཞིང་ལས་བྱེད་པའི་འཐད་པ་དང་། ཆོས་པས་དགེ་བ་སྒྲུབ་པའི་འཐད་པ་ལྟ་བུ་
ཆོས་རང་རང་གི་བྱ་བ་བྱེད་པའི་འཐད་པའོ། །གསུམ་པ་འཐད་སྒྲུབ་ཀྱི་རིགས་པ་ནི། ཚད་
མས་སྒྲུབ་ཚུལ་དང་མི་འགལ་བར་སྟོན་པ་སྟེ། དཔེར་ན། རྒྱུ་དགེ་བ་ལས་འབྲས་བུ་བདེ་
བ་འབྱུང་བ་དང་། སྦྱིན་པ་ལས་ལོངས་སྤྱོད་འབྱུང་བར་སྟོན་པ་ལྟ་བུའོ། །བཞི་པ་ཆོས་
ཉིད་ཀྱི་རིགས་པ་ནི། མེའི་ཚ་བ་ལྟ་བུ་དང་། ཆུ་གྲང་བ་ལྟ་བུ་རང་རང་གི་ངང་ཚུལ་ཏེ།
ཆོས་ཉིད་དུ་འཇིག་རྟེན་ན་གྲགས་པའོ། །གསུམ་པ་དགོངས་པ་ཅན་བཤད་པ་ལ། དགོངས་
པ་ཅན་གྱི་མདོའི་མཚན་ཉིད་དང་། དབྱེ་བ་གཉིས་ལས། དང་པོ་ནི། དགོངས་གཞི་གཙོ་
བོར་ཡོད་ཀྱང་ཚིག་ཟིན་ལ་སྒྲས་ཟིན་པ་མ་ཡིན་པ་སྟོན་པའི་མདོ་དེ་དེའི་མཚན་ཉིད། དེ་
ལ་དབྱེ་ན། མཉམ་པ་ཉིད་ལ་དགོངས་པ་དང་། དོན་གཞན་ལ་དགོངས་པ་དང་། དུས་
གཞན་ལ་དགོངས་པ་དང་། གང་ཟག་གི་བསམ་པ་ལ་དགོངས་པའི་མདོ་བཞི་ཡོད། མདོ་
སྡེ་རྒྱན་ལས། མཉམ་པ་ཉིད་དང་དོན་གཞན་དང་། །དེ་བཞིན་དུ་ནི་དུས་གཞན་དང་། །གང་
ཟག་གི་ནི་བསམ་པ་ལ། །དགོངས་པ་རྣམ་ལ་བཞིར་ཞེས་བྱ། །ཞེས་གསུངས་པའི་ཕྱིར།
དེ་དག་གི་མཚན་གཞི་རིམ་བཞིན་བཞག་ཏུ་ཡོད་དེ། དང་པོ་ནི། དཔེར་ན། ང་དེའི་ཚེ་
སངས་རྒྱས་རྣམ་གཟིགས་སུ་གྱུར་ཏོ། །ཞེས་པའི་མདོ་ལྟ་བུ། གཉིས་པ་ནི། དཔེར་ན།
ཆོས་ཐམས་ཅད་ངོ་བོ་ཉིད་མེད་ཅེས་གསུངས་པའི་མདོ་ལྟ་བུ། གསུམ་པ་ནི། དཔེར་ན།



132
༼ག༽
སེམས་ཙམ་པའི་སྐབས།
བདེ་བ་ཅན་དུ་སྐྱེ་བར་སྨོན་ལམ་བཏབ་པ་ཙམ་གྱིས་དེར་སྐྱེའོ། །ཞེས་གསུངས་པའི་མདོ་
ལྟ་བུ། བཞི་པ་ནི། དཔེར་ན། སྦྱིན་སོགས་སྣ་རེས་ཆོག་འཛིན་གྱི་གཉེན་པོར་དེ་སྨད་
ནས་གཞན་ཚུལ་ཁྲིམས་སོགས་ལ་བསྔགས་པའི་མདོ་ལྟ་བུའོ། །དེ་དག་དབྱིག་འགྲེལ་དང་།
ཐེག་བསྡུས་དང་། ཐེག་བསྡུས་བཤད་སྦྱར་དང་། རྗེ་ཡབ་སྲས་ཀྱི་གསུང་རྣམས་དང་གྲྭ་
ཚང་སོ་སོའི་ཡིག་ཆ་རྣམས་ལས་གསལ་བར་ཤེས་པར་བྱའོ། །བཞི་པ་ལྡེམ་དགོངས་བཤད་
པ་ལ། ལྡེམ་དགོངས་ཀྱི་མདོའི་མཚན་ཉིད་དང་། དབྱེ་བ་གཉིས། དང་པོ་ནི། དགོངས་
གཞི་དེ་ལྟར་ཡོད་ཀྱང་དགོས་དབང་གིས་སྒྲས་ཟིན་སྒྲ་ཇི་བཞིན་པ་མ་ཡིན་པ་དེ་ལྟར་སྟོན་
པའི་མདོ་དེ་དེའི་མཚན་ཉིད། དེ་ལ་དབྱེ་ན། གཞུགས་པ་ལྡེམ་དགོངས་དང་། མཚན་
ཉིད་ལྡེམ་དགོངས་དང་། གཉེན་པོ་ལྡེམ་དགོངས་དང་། བསྒྱུར་བ་ལྡེམ་དགོངས་དང་བཞི་
ཡོད་དེ། མདོ་སྡེ་རྒྱན་ལས། གཞུགས་པ་ལྡེམ་པོར་དགོངས་པ་དང་། །མཚན་ཉིད་ལྡེམ་
པོར་དགོངས་པ་གཞན། །གཉེན་པོ་ལྡེམ་པོར་དགོངས་པ་དང་། །བསྒྱུར་བ་ལྡེམ་པོར་དགོངས་
པ་སྟེ། །ཞེས་དང་། དེ་དག་གི་མཚན་གཞི་རིམ་བཞིན། དང་པོ་ནི། རང་སྡེ་ཁ་ཅིག་
བསྟན་པ་ལ་ཞུགས་ཟིན་པ་དང་། གཞན་སྡེ་ཁ་ཅིག་བསྟན་པ་ལ་ཞུགས་པའི་ཆེད་དུ་གང་
ཟག་གི་བདག་ཡོད་པར་གསུངས་པ་ལྟ་བུ། གཉིས་པ་ནི། ཆོས་ཐམས་ཅད་ངོ་བོ་ཉིད་མེད་
པར་གསུངས་པ་ལྟ་བུ། འདི་ལ་དབུ་སེམས་མི་འདྲ་བའི་ཞིབ་ཆ་དགོས། གསུམ་པ་ནི། སངས་
རྒྱས་ལ་བརྙས་པ་སོགས་ཀྱི་ཉེས་པ་བརྒྱད་ཀྱི་གཉེན་པོར་ཐེག་པ་མཆོག་གསུངས་པ་ལྟ་བུ།
བཞི་པ་ནི། གྲགས་པའི་ཡི་གེ་ངན་པ་དོན་ཟབ་མོ་སྟོན་བྱེད་དུ་བསྒྱུར་བ་ལྟ་བུ། མདོ་སྡེ་
རྒྱན་ལས། སྙིང་པོ་མེད་ལ་སྙིང་པོ་ཤེས། །ཕྱིན་ཅི་ལོག་པ་ལེགས་པར་གནས། །ཉོན་
མོངས་པས་ནི་རབ་ཉོན་མོངས། །བྱང་ཆུབ་དམ་པ་ཐོབ་པར་འགྱུར། །ཞེས་སོ། །ཚིག་
འགྲེལ་དབྱིག་འགྲེལ་ན་གསལ། མདོ་དེ་དག་གི་མཚན་གཞི་དེ་ལྟར་བཞག་པ་སེམས་ཙམ་
པའི་ལུགས་གཞིར་བཞག་པ་ཡིན་ལ། ཐལ་རང་ལུགས་ལ་དེ་དག་གི་མཚན་གཞི་འཇོག་



སེམས་ཙམ་པའི་སྐབས།
༼ག༽
133
ཚུལ་མི་འདྲ་ལ། ཐལ་རང་ནང་ཕན་ཚུན་ཡང་མི་འདྲ་བ་དེ་དག་བདག་མེད་འཇོག་ཚུལ་
མི་འདྲ་བའི་དབང་གིས་ཡིན་ནོ། །འདི ར་མང་དོགས་ནས་མ་བྲིས། ཞིབ་གསལ་ནི་ལེགས་
བཤད་གསེར་ཕྲེང་ལས་ཤེས་པར་བྱའོ། །གཉིས་པ་དགོངས་འགྲེལ་ལས་དྲང་ངེས་ཇི་ལྟར་
ཕྱེ་བའི་ཚུལ་ཡོད་དེ། དྲི་བ་ཞུས་པ་ལྟར་དོགས་པ་ཡོད་པའི་འཁོར་ལོ་དང་པོ་དང་། དེ་
འདྲའི་འཁོར་ལོ་བར་པ་གཉིས་དྲང་དོན་དུ་བཤད་པ་ཡིན་གྱི། འཁོར་ལོ་དང་པོ་དང་བར་
པ་ཐམས་ཅད་དྲང་དོན་དུ་བཤད་པ་མིན་ཏེ། དེ་དག་ལ་སྒྲས་ཟིན་སྒྲ་ཇི་བཞིན་པའི་མདོ་
དུ་མ་ཡོད་པའི་ཕྱིར། དེར་ཐལ། དང་པོ་ལ་ཡོད་པ་གང་ཞིག །བར་པ་ལ་ཡོད་པའི་ཕྱིར།
དང་པོ་གྲུབ་སྟེ། སྟོན་པས་དང་པོར་ཝཱ་རཱ་ཎ་སཱིར་འཁོར་ལྔ་སྡེ་བཟང་པོ་ལ་
་ཤམ་ཐབས་
ཟླུམ་པོར་བགོ་བ་ལ་བསླབ་པར་བྱའོ། །ཞེས་པའི་མདོ་དེ་དགག་བྱ་རང་འཛིན་རྟོག་པའི་
ཞེན་གཞིར་རང་མཚན་གྱིས་གྲུབ་པ་ལ་མ་བརྩམས་པས། དང་པོའི་དྲི་བ་ཞུས་པ་ལྟར་དོགས་
པ་ཡོད་པའི་འཁོར་ལོ་དང་པོ་མ་ཡིན་པའི་ཕྱིར། ཁྱབ་སྟེ། ལེགས་བཤད་སྙིང་པོ་ལས།
དེའི་ཕྱིར་དུས་དང་པོར་བདེན་པ་བཞི་ལ་བརྩམས་ནས་རང་གི་མཚན་ཉིད་ཡོད་པ་སོགས་
སུ་གསུངས་པའི་འཁོར་ལོ་དང་པོ་དྲང་དོན་དུ་སྟོན་པ་ཡིན་གྱི། དུས་དང་པོར་གསུངས་
ཚད་ཀྱི་གསུང་རབ་ཐམས་ཅད་ལ་མིན་ཏེ། ཞེས་དང་། ཡང་དེ་ཉིད་ལས། བསླབ་བྱ་
གསུངས་པ་ལ་འདིར་དོགས་པ་གཅོད་མི་དགོས་པ་བཞིན་ནོ། །ཞེས་གསུངས་པའི་ཕྱིར།
གཞན་ཡང་། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་མཆོག་
ཁོ་བོས་རྙེད། །སུ་ལ་བསྟན་ཀྱང་གོ་བར་མི་ནུས་པས། །མི་སྨྲ་ནགས་ཀྱི་ཚལ་དུ་གནས་
པར་བྱ། །ཞེས་པའི་མདོ་དེ་སངས་རྒྱས་ཚུལ་བསྟན་མ་ཐག་གསུངས་པའི་མདོ་ཡིན་ཡང་།
དྲི་བ་ཞུས་པ་ལྟར་དོགས་པ་ཡོད་པའི་འཁོར་ལོ་དང་པོ་མ་ཡིན་ཏེ། དེ་ཡིན་ན་བླ་ན་མཆིས་
པའི་མདོ་ཡིན་དགོས་པ་ལས། དེ་མ་ཡིན་པའི་ཕྱིར། དང་པོ་གྲུབ་སྟེ། གྲུབ་དོན་གྱི་མདོ་
ཚན་དང་པོ་ལས། ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ། དྲང་བའི་དོན།



134
༼ག༽
སེམས་ཙམ་པའི་སྐབས།
ཞེས་གསུངས་པའི་ཕྱིར། གཉིས་པ་གྲུབ་སྟེ། དེ་ཆོས་ཅན། བླ་ན་མཆིས་པའི་མདོ་མ་
ཡིན་པར་ཐལ། ངེས་དོན་གྱི་མདོ་ཡིན་པའི་ཕྱིར་ཏེ། ཁྱད་ཆོས་ལྔ་ལྡན་གྱི་སྟོང་ཉིད་དངོས་
སུ་སྟོན་པའི་མདོ་ཡིན་པའི་ཕྱིར། དེ་བཞིན་དུ་ལུང་ལས་དགེ་སློང་དག་ཁུར་ཡོད་དོ། ཁུར་
ཁུར་པ་པོ་ཡོད་དོ། །ཅེས་སོགས་ཀྱི་མདོ་དང་། བདེན་བཞིའི་ཆོས་འཁོར་གྱི་མདོ་ལས།
སྡུག་བསྔལ་ཤེས་པར་བྱ་སྟེ་ཤེས་པར་བྱར་མེད། ཅེས་སོགས་ཀྱི་མདོ་དང་། གཞན་ཡང་།
མི་རྟག་སོགས་བཅུ་དྲུག་དངོས་སུ་སྟོན་པའི་འཁོར་ལོ་དང་པོ་དང་། ཕྱི་དོན་ཡོད་པར་སྟོན་
པའི་འཁོར་ལོ་དང་པོ་རྣམས་དགག་བྱ་རང་འཛིན་རྟོག་པའི་ཞེན་གཞིར་རང་མཚན་གྱིས་
གྲུབ་པ་ལ་མ་བརྩམས་པས་ན་དགོངས་འགྲེལ་ལས་དྲང་དོན་དུ་འགྲེལ་རྒྱུའི་འཁོར་ལོ་དང་
པོ་མ་ཡིན་ནོ། །དེ་དག་གི་དོན་དུ་དགོངས་ནས་ཡིག་ཆར་དུས་དང་པོར་གསུངས་པའི་མདོ།
འཁོར་ལོ་དང་པོའི་མཚན་ཉིད་དུ་འཇོག་པ་ཆེས་ལེགས་ཏེ། ལེགས་བཤད་སྙིང་པོར། འཁོར་
ལོ་དང་པོ་གཉིས་དྲང་དོན་དང་ཐ་མ་ངེས་དོན་ཞེས་པའི་ཚིག་བྱུང་ལ། འོ་ན་འཁོར་ལོ་དང་
པོ་ཐམས་ཅད་དྲང་དོན་ཡིན་ནམ་ཞེ་ན། དེའི་ནང་ནས་རང་གི་མཚན་ཉིད་ཀྱི་ཡོད་པ་སོགས་
སུ་གསུངས་པ་དྲང་དོན་ཡིན་གྱི་འཁོར་ལོ་དང་པོ་ཐམས་ཅད་མིན་ཏེ། ལྔ་སྡེ་ལ་ཤམ་ཐབས་
ཟླུམ་པོར་བགོ་བ་བསླབ་པར་གསུངས་པ་ལྟ་བུ་རྣམས་དུས་དང་པོར་ཡང་གདུལ་བྱའི་དབང་
གིས་སྣ་ཚོགས་ཞིག་གསུངས་པས། དེ་ཐམས་ཅད་ལ་དོགས་པ་གཅོད་དོན་མེད་པའི་ཕྱིར།
ཞེས་པའི་དོན་ཡིན་པས་སོ། །དེ་ལྟར་དུས་དང་པོར་གསུངས་པའི་མདོ། འཁོར་ལོ་དང་
པོའི་དོན་མིན། དུས་དང་པོར་གསུངས་པའི་མདོ་ལ་བསླབ་བྱ་ཙམ་སྟོན་པ་ཡང་ཡོད་པའི་
ཕྱིར་ཞེས་པའི་རྟགས་ཆོས་ལ་འབྲེལ་མེད་པར་འགྱུར་ལ། ཐམས་ཅད་མིན་གསུངས་པ་
འཁོར་ལོ་དང་པོ་ཙམ་ཡང་མིན་པ་ལ་བྱེད་ན། འཁོར་ལོ་དང་པོ་ཙམ་ལ་ཡང་རང་གི་མཚན་
ཉིད་ཡོད་པ་སོགས་སུ་གསུངས་པ་ཞིག་དགོས་པར་འགྱུར་བ་ལ། ལེགས་བཤད་སྙིང་པོར་
དེ་ལྟར་གསུངས་པའི་འཁོར་ལོ་དང་པོ་ཞེས་སྨོས་པས། དེ་ལྟར་མ་གསུངས་པའི་འཁོར་



སེམས་ཙམ་པའི་སྐབས།
༼ག༽
135
ལོ་དང་པོ་ཞིག་ཀྱང་ཡོད་ཅེས་བསྟན་ལ། དེ་བཞིན་དུ་བར་མཐའ་གཉིས་ལས་ཀྱང་ངོ་བོ་
ཉིད་མེད་པ་སོགས་ལ་བརྩམས་པ་རྣམས་དྲང་ངེས་དཔྱོད་པའི་གཞི་ཡིན་གྱི་གྲུབ་མཐའི་འདོད་
པ་ཐུན་མོང་མ་ཡིན་པ་རེ་སྟོན་ཚད་ལ་དོན་དམ་ཡང་དག་འཕགས་ཀྱི་ལེའུའི་སྐབས་སུ་དྲང་
ངེས་དངོས་སུ་བྱེད་པ་མ་ཡིན་པའི་ཕྱིར། དེའི་རྒྱུ་མཚན་གྱིས་སློབ་དཔོན་ཡང་དག་བདེན་
པས་ཐེག་པ་གསུམ་དང་ཐེག་པ་གཅིག་བསྟན་པའི་ཆ་ནས་དྲང་ངེས་ཕྱེ་བ་ཡང་མི་འཐད་
པར། ལེགས་བཤད་སྙིང་པོར། སྡེ་སྣོད་གསུམ་པ་བ་ཝེན་ཚེག་གིས་གསུམ་པ་ལ་ལྟོས་
ནས་བླ་ན་ཡོད་པ་སོགས་ལས་མ་བཤད་ཅིང་། རྒྱ་གར་གྱི་མཁན་པོ་ཡང་དག་བདེན་པའི་
བཤད་པ་བཀོད་མོད་ཀྱང་ལེགས་པར་མི་སྣང་བས་མ་བྲིས་ལ་རང་གི་ལུགས་ནི་སྔ་མ་ལྟར་
རོ༑ ༑ཞེས་དང༌། སློབ་དཔོན་ཡང་དག་བདེན་པས་མཐར་ཐུག་གི་ཐེག་པ་གསུམ་དང་
གཅིག་བསྟན་པའི་ཆ་ནས་དྲང་ངེས་ཕྱེ་ཚུལ་ཡང་། དེ་ཉིད་ཀྱིས་མཛད་པའི་བརྗེད་བྱང་
ལས། བར་པ་འདི་ནི་ཐེག་པ་ཆེན་པོ་ཐེག་པ་ཆུང་ངུ་ལས་ཐ་དད་པར་སྟོན་པའི་ཕྱིར་ངེས་
པའི་དོན་མ་ཡིན་པའོ། །ད་དུང་ཐེག་པ་གཅིག་ཡོད་པའི་ཕྱིར་གོང་མ་དང་བཅས་པའོ། །ཐེག་
པ་ཆུང་ངུ་བ་དག་དང་ཐ་དད་པའི་ཕྱིར་ཐེག་པ་ཆུང་ངུ་བ་དག་དང་འཐབ་ཅིང་རྩོད་པར་
གྱུར་པའོ། །ཐེག་པ་གཅིག་གིས་རྣམ་པར་འཇིག་པའི་ཕྱིར་རྒོལ་བ་དང་བཅས་པའོ། །ཞེས་
དང་། འཁོར་ལོ་ཐ་མའི་ཐད་དུ་དེ་ཉིད་ལས། འདིས་ནི་ཐེག་པ་ཆུང་ངུ་བ་དག་ཐེག་པ་
ཆེན་པོ་བ་དག་དང་རྒྱུ་རྐྱེན་མཚུངས་ཤིང་འབྲས་བུ་མཚུངས་པར་སྟོན་པའི་ཕྱིར་རྣམ་པར་
མི་རྟོག་པ་དོན་དམ་པ་བསྟན་པ་ཞེས་བྱའོ། །ཆོས་ཀྱི་འཁོར་ལོ་དེ་མཆོག་ཏུ་རྨད་དུ་བྱུང་
བ་དོན་དེ་ལས་ལྷག་པ་གཞན་མེད་པའི་ཕྱིར་བླ་ན་མེད་པའོ། །ཞེས་སོགས་བྱུང་སྟེ། དོན་
ནི་འཁོར་ལོ་བར་པས་མཐར་ཐུག་ཐེག་ཆེན་གྱི་ཐེག་པ་གཅིག་ལས་མེད་པར་བཤད་པས་
དྲང་དོན་དང་། དགོངས་འགྲེལ་སོགས་འཁོར་ལོ་ཐ་མས་མཐར་ཐུག་གི་ཐེག་པ་གསུམ་
སྟོན་པས་ངེས་དོན་རྩོད་མེད་བླ་ན་མ་མཆིས་པ་དང་། རིགས་ཅན་གསུམ་གས་འདི་ལ་ཆེད་



136
༼ག༽
སེམས་ཙམ་པའི་སྐབས།
དུ་བརྟེན་ནས་རང་རང་གི་ཐར་པ་ཐོབ་པ་དང་། ཐེག་པ་ཐམས་ཅད་ལ་ཡང་དག་པར་ཞུགས་
པའི་དོན་ཀྱང་དེ་ལྟར་འགྲེལ་ཚོད་དུ་སྣང་ངོ་། །ཞེས་ལེགས་བཤད་སྙིང་པོའི་མཆན་འགྲེལ་
ལས་གསུངས་སོ། །ཝེན་ཚེག་གིས་ཕྱིས་མཆོག་ཏུ་འགྱུར་པའི་སྐབས་མེད་པ་དང་ཞིག་པའི་
སྐབས་མེད་པས་སྐབས་མ་མཆིས་པ་ཞེས་སྐབས་མ་མཆིས་པའི་དོན་གཉིས་བཤད་པའི་སྔ་
མ་ཕྱིས་མཆོག་ཏུ་འགྱུར་པའི་སྐབས་མེད་ཅེས་པའི་དོན་འདི་ལས་མཆོག་ཏུ་གྱུར་པ་གཞན་
ལ་འཇུག་ཏུ་མེད་པ་ལ་བྱེད་ན་བླ་ན་མ་མཆིས་པའི་དོན་བཟློས་པས་རང་ལུགས་མ་མཛད་
པར་ཡང་བསྟན་པའི་སྒྲོན་མེས་གསུངས་པ་ལྟར་རོ། །ཇི་སྐད་དུ་ལེགས་བཤད་སྙིང་པོ་ལས།
ཝེན་ཚེག་གིས་བཤད་པ་ནི་སྐབས་མེད་པའི་སྔ་མ་མ་གཏོགས་པ་སྔར་བདག་གིས་བླ་ན་ཡོད་
པ་སོགས་ཀྱི་དོན་བཤད་པ་ལས་བཟློག་པ་དང་དོན་འདྲའོ། །ཞེས་གསུངས་པས་སྐབས་མ་
མཆིས་པའི་སྔ་མ་མ་གཏོགས་པ་གཞན་རྣམས་འཐད་ཕྱོགས་སུ་མཛད་དོ། །སློབ་དཔོན་
ཝེན་ཚེག་ནི་འཁྲུངས་ཡུལ་གོར་ཡ། རྒྱ་ནག་བླ་མ་ཐང་ཟང་གི་སློབ་མ་ཡིན་ཞེས་ཐོས། དག་
པོ་ཡིན་མིན་དཔྱད་པར་བྱའོ། །རྟགས་གཉིས་པ་གྲུབ་སྟེ། འཁོར་ལོ་བར་པ་ལའང་སྒྲ་ཇི་
བཞིན་པའི་མདོ་ཡིན་པར་ཐལ། གང་ཡང་དག་པའི་སྐྱོན་མེད་པ་ལ་ཞུགས་པ་དེ་དག་ནི་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པའི་མཐུ་མེད་དོ། །ཅེས་
པའི་མདོ་སྡེ་ལུང་གི་རྗེས་འབྲང་གི་སེམས་ཙམ་པའི་ལུགས་ལ་མཐར་ཐུག་གི་ཐེག་པ་གསུམ་
དུ་གྲུབ་པར་སྟོན་པའི་ངེས་དོན་གྱི་མདོ་ཡིན་པས། བརྗོད་བྱ་ངོ་བོ་ཉིད་མེད་པ་སོགས་ལྔ་
པོ་གང་རུང་ལ་མ་བརྩམས་པའི་ཕྱིར། ཁྱབ་སྟེ། དྲི་བ་ཞུས་པ་ལྟར་དོགས་པ་ཡོད་པའི་
འཁོར་ལོ་བར་པ་ཡིན་ན། བརྗོད་བྱ་ངོ་བོ་ཉིད་མེད་པ་སོགས་ལྔ་པོ་གང་རུང་ལ་བརྩམས་
པའི་དྲང་དོན་གྱི་མདོ་ཡིན་པས་ཁྱབ་པའི་ཕྱིར་ཏེ། ལེགས་བཤད་སྙིང་པོ་ལས། དེ་བཞིན་
དུ་གཉིས་པ་ཡང་ངོ་བོ་ཉིད་མེད་པ་སོགས་སུ་གསུངས་པ་ལ་བྱ། དུས་གཉིས་པར་གསུངས་
ཀྱང་ངོ་བོ་ཉིད་མེད་པ་སོགས་ལ་མ་བརྩམས་པའི་མདོ་སྡེ་ལ་འགལ་སྤོང་དྲིས་པ་ལྟར་གྱི་དོགས་



སེམས་ཙམ་པའི་སྐབས།
༼ག༽
137
པ་མེད་པས་དེ་འདིར་དྲང་དོན་དུ་སྟོན་མི་དགོས་སོ། །ཞེས་གསུངས་པའི་ཕྱིར། གཞན་
ཡང་། ལམ་ཤེས་ཉིད་ཀྱི་ཚུལ་ལ་ནི། ཞེས་པའི་བཤད་བྱའི་མདོ་ལས། གཟུགས་ནི་མི་
རྟག་པ་ཉིད་དུ་ཡིད་ལ་བྱའོ། །ཞེས་སོགས་ཀྱི་མདོ་དང་། ཕྱིན་དྲུག་སྟོན་པའི་འཁོར་ལོ་
བར་པ་དང་། སེམས་བསྐྱེད་སྟོན་པའི་འཁོར་ལོ་བར་པ་རྣམས་དྲི་བ་ཞུས་པ་ལྟར་དོགས་
པ་ཡོད་པའི་འཁོར་ལོ་བར་པ་མིན་པ་ཡིག་ཆ་ལས་ཤེས་པར་བྱའོ། །དགོངས་འགྲེལ་ལས་
བཤད་པའི་འཁོར་ལོ་དང་པོ་ཞེས་པ་དང་། དེ་ནས་བཤད་པའི་འཁོར་ལོ་བར་པ་ཞེས་པ།
དགོངས་འགྲེལ་གྱི་དོན་དམ་ཡང་དག་འཕགས་ཀྱི་ལེའུ་སོགས་སུ་དགོངས་གཞི་དང་། དགོས་
པ་དང་། དངོས་ལ་གནོད་བྱེད་གསུམ་གྱི་སྒོ་ནས་དྲང་དོན་དུ་བཤད་པའི་འཁོར་ལོ་དང་
པོ་དང་། དེ་འདྲའི་འཁོར་ལོ་བར་པ་ལ་བྱེད་པ་ཡིན་གྱི། འཁོར་ལོ་དང་པོ་དང་བར་པ་
ཡིན་ཚད་ལ་མི་བྱེད་པས་ཚིག་ཙམ་ལ་འཁྲུལ་བར་མི་བྱའོ། །དེས་ན་འཁོར་ལོ་དང་པོ་ཡིན་
ན༑ དགོངས་འགྲེལ་ལས་བཤད་པའི་འཁོར་ལོ་དང་པོ་ཡིན་པས་མ་ཁྱབ། དེ་བཞིན་དུ་
བར་པ་ལའང་མ་ཁྱབ་ཅེས་གསུངས་པའི་དགོངས་པ་ཟབ་མོ་དེ་ཡིན་ནོ། །དེ་བཞིན་དུ་འཁོར་
ལོ་ཐ་མ་ཡིན་ན། དགོངས་འགྲེལ་ལས་བཤད་པའི་འཁོར་ལོ་ཐ་མ་ཡིན་པས་མ་ཁྱབ་སྟེ།
དགོངས་འགྲེལ་ལས་ངེས་དོན་དུ་བཤད་པའི་འཁོར་ལོ་ཐ་མ་ཡིན་ན། ལེགས་ཕྱིའི་ཆོས་
འཁོར་ཡིན་པས་ཁྱབ་པའི་ཕྱིར། ལེགས་བཤད་སྙིང་པོ་ལས། འཁོར་ལོ་གསུམ་པ་ངེས་
དོན་དུ་བཤད་པ་ཡང་སྔར་བཤད་པ་ལྟར་ལེགས་པར་ཕྱེ་བ་རྣམས་ཡིན་གྱི་ཐམས་ཅད་མིན
པ་ནི་མདོ་དེ་ཉིད་ལས་ཀྱང་ཤིན་ཏུ་གསལ་ལ། ཞེས་གསུངས་པའི་ཕྱིར། དེས་ན་སྟོན་པས་
མྱ་ངན་ལས་འདའ་ཚུལ་སྟོན་ཁར་གསུངས་པའི་འདུལ་བ་མདོར་བསྡུས་རུང་མཐུན་དུ་གྲགས་
པ་དང་། དེ་ལ་མི་རུང་མཐུན་ཡང་ཡོད་པའི་ཞིབ་ཆ་ལུང་ཕྲན་ཚེགས་ལས་ཤེས་པར་བྱའོ།།
མདོ་འདི་དང་། རྒྱུད་བླ་མའི་བཤད་བྱ་རྩ་བའི་མདོ་བཞིའི་ནང་གི་དེ་བཞིན་གཤེགས་པ་
སྙིང་པོའི་མདོ་ལྟ་བུ་རྣམས་གཞན་དབང་ཡོངས་གྲུབ་བདེན་གྲུབ་དང་།： ཀུན་བཏགས་ཀྱི་



198
སེམས་ཙམ་པའི་སྐབས།
༼ག༽
ཆོས་རྣམས་བདེན་མེད་དུ་སྟོན་པའི་མདོ་མ་ཡིན་པས་ན། ལེགས་ཕྱེའི་ཆོས་འཁོར་མ་ཡིན་
པའི་ཕྱིར། ཁྱབ་སྟེ། གཞན་དབང་ཡོངས་གྲུབ་བདེན་གྲུབ་དང་། ཀུན་བཏགས་ཀྱི་ཆོས་
རྣམས་བདེན་མེད་དུ་སྟོན་པའི་མདོ་དེ། ལེགས་ཕྱིའི་ཆོས་འཁོར་གྱི་དོན་ཡིན་པའི་ཕྱིར།
ལེགས་བཤད་སྙིང་པོ་ལས། ལེགས་པར་ཕྱེ་བ་ནི་སྔར་བཤད་པ་ལྟར་གཟུགས་ལ་སོགས་
པའི་ཆོས་རེ་རེ་ལ་མཚན་ཉིད་གསུམ་གསུམ་གྱི་རྣམ་བཞག་དང་དེ་ལ་ངོ་བོ་ཉིད་མེད་ཚུལ་
གསུམ་གསུམ་དུ་ཕྱེ་བའོ། །ཞེས་གསུངས་པའི་ཕྱིར། དེ་ལྟར་ལེགས་པར་ཕྱེ་ནས་མ་སྟོན་
པའི་འཁོར་ལོ་ཐ་མ་རྣམས་དགོངས་འགྲེལ་ལས་ངེས་དོན་དུ་མ་བཤད་པའི་ཕྱིར་ཏེ། ལེགས་
བཤད་སྙིང་པོ་ལས། དཔེར་ན་མྱ་ངན་ལས་འདའ་ཁར་འདུལ་བ་མདོར་བསྡུས་ཞེས་བྱ་
བ་རུང་མཐུན་དུ་གྲགས་པ་གསུངས་ཀྱང་དེ་མདོ་འདིས་ངེས་དོན་དུ་སྟོན་པ་མིན་པ་བཞིན་
ནོ༑ ༑ཞེས་གསུངས་པའི་ཕྱིར། དེ་ཉིད་ལས། དེའི་ཕྱིར་ཁ་ཅིག་གིས་མདོ་འདི་ལ་བརྟེན་
ནས་དུས་གསུམ་པར་གསུངས་པའི་མདོ་ཐམས་ཅད་ངེས་དོན་དུ་བསྒྲུབས་ནས། ཞེས་པ་
ནས། སྔར་བཤད་པའི་ལེགས་པར་རྣམ་པར་ཕྱེ་བའི་དོན་དུ་འདོད་དོ། །ཅེས་གསུངས་
པའི་སྐབས་སུ་གཞན་ལུགས་སྔ་མ་དོལ་པོ་པ་ཤེས་རབ་རྒྱལ་མཚན་དང་། མཁས་པ་ཉ་ཕྲུག་
ཀུན་དགའ་དཔལ་བ་སོགས་སྙིང་པོ་རྟག་བརྟན་སྟོན་པའི་མདོ་ཡང་སྒྲ་ཇི་བཞིན་པར་འདོད་
མཁན་རྣམས་གྱི་འདོད་པ་ངོས་བཟུང་ཞིང་། གཞན་ལུགས་གཉིས་པའི་འདོད་ཚུལ་ནི། ཡང་
ལེགས་བཤད་སྙིང་པོ་ལས། དེ་ལ་གཞན་དག་གིས་ནི་མདོ་འདིས་དྲང་ངེས་ཕྱེ་བ་ལྟར་ན།
ཞེས་པ་ནས། སྐབས་ཙམ་ཞིག་ལ་རྩོད་པར་སྣང་ངོ༌། །ཞེས་པའི་བར་རོ། །གཉིས་པ་
ལྟར་འདོད་མཁན་སྔ་མའི་མཁས་པ་མང་པོ་བྱུང་ཞིང་། ཡར་འབྲོག་པ་རིན་ཆེན་ཏོག་གིས་
ཀྱང་། ཐོག་ཏོག་དང་དབང་པོ་རྡོ་རྗེ་སོགས་སུ། ཆོས་ཀྱི་འཁོར་ལོ་གསུམ་པ་ནི། །ཤེར་
ཕྱིན་ཕལ་ཆེན་ཆོས་པད་དཀར། །དེ་སོགས་ཁྱབ་བྱེད་དབུ་མ་ཆེ། །ཟབ་ཡང་རྩོད་དང་
བྲལ་བའོ། །ཞེས་དང་། ཡུམ་ལས་ཆོས་འཁོར་ལན་གཉིས་ཞེས་འབྱུང་ཕྱིར་འཁོར་ལོ་



སེམས་ཙམ་པའི་སྐབས།
༼ག༽
139
བར་པར་འདོད་ཅེས་ན་བདེན་མོད། གཞུང་འདིའི་དོན་ཐེག་ཆུང་གཅིག་ཤོས་གཉིས་སུ་
འདོད། །དཔེར་ན་སྡེ་སྣོད་གསུམ་གཉིས་བཞིན། །ཞེས་འཁོར་ལོ་གསུམ་སྐས་ཀྱི་གདང་
བུ་ལྟ་བུ་ཕྱི་མ་ཕྱི་མ་མཐོ་སྟེ། དེའི་ཕྱིར་ཤེར་མདོ་འཁོར་ལོ་ཐ་མ་ཡིན་ལ། དགོངས་འགྲེལ་
སོགས་སྙིང་པོ་རྟག་བརྟན་སྟོན་པའི་མདོ་རྣམས་འཁོར་ལོ་ཐ་མ་མིན་ཏེ། རྟག་བརྟན་བཤད་
པ་དྲང་དོན་ཡིན་ཞིང་། འཁོར་ལོ་ཐ་མ་ངེས་དོན་དུ་གསུངས་པའི་ཕྱིར། ཞེས་དང་། ཤེར་
མདོ་རང་ལས། ཆོས་ཀྱི་འཁོར་ལོ་གཉིས་པ་བསྐོར་བར་མཐོང་ངོ་། །ཞེས་གསུངས་པས་
ཀྱང་། དེ་འཁོར་ལོ་བར་པ་ཡིན་པར་མི་འགྲུབ་སྟེ། འདིའི་གཉིས་པ་ཞེས་པ་འཁོར་ལོ་
གསུམ་གྱི་གཉིས་པ་མིན་གྱི། ཐེག་པ་དམན་པའི་ཆོས་འཁོར་དང་། ཐེག་པ་ཆེན་པོའི་ཆོས་
འཁོར་གཉིས་སུ་ཕྱེ་བའི་གཉིས་པ་ཡིན་ཏེ། དཔེར་ན་མདོ་སྡེ་རྒྱན་ལས། སྡེ་སྣོད་དག་ནི་
གསུམ་མམ་གཉིས་ཀྱང་རུང༌། །ཞེས་པའི་སྡེ་སྣོད་གཉིས་པ་ལ་སྡེ་སྣོད་གསུམ་དུ་ཕྱེ་བའི་
གཉིས་པ་མི་དགོས་པ་བཞིན་ཡིན་པར་འདོད་ཅིང་། དོལ་པོ་པ་ལ་དགག་པ་བཏང་མོད།
དེ་ལྟར་འདོད་པ་ཡང་སྙིང་པོ་རྟག་བརྟན་དང་བདེ་གཤེགས་སྙིང་པོ་མ་ཤེས་པ་ནོངས་ལ།
དེ་བཞིན་གཤེགས་པའི་སྙིང་པོའི་མདོ་དང་། སྙིང་པོ་རྟག་བརྟན་སྟོན་པའི་མདོ་གཉིས་གཅིག་
ཏུ་འདོད་མཁན་མང་པོ་བྱུང་མོད། སྙིང་པོ་རྟག་བརྟན་སྟོན་པའི་ཚིག་རྣམས་དེ་ན་མི་འདུག་
ཅིང་། ལང་གཤེགས་སུ་མདོ་དེའི་གསུངས་ཚུལ་བཀོད་པ་དྲངས་པ་མ་གཏོགས་མདོ་རང་
ཉིད་བོད་དུ་འགྱུར་པ་མི་སྣང་ངོ༌། །ཞེས་བསྟན་པའི་སྒྲོན་མེས་གསུངས་པ་སོགས་ལས་ཤེས་
པར་བྱའོ། །ཡང་ཡར་འབྲོག་པ་རིན་ཆེན་ཏོག་གིས་དབང་པོའི་རྡོ་རྗེར། མཚན་ཉིད་ཐེག་
པར་ཐུན་མོང་མ་ཡིན་པའི་སྔགས་སྦྱར་ནས་བཤད་པ་དེ་འདྲ་དོལ་པོ་པ་མ་ཡིན་པ་སྔོན་ཆད་
མ་བྱུང་ཞེས་བཤད་དོ། །དེ་ལྟར་བཤད་པ་ཅི་ཞེ་ན། དོལ་པོ་པས་ངེས་དོན་རྒྱ་མཚོར། དག་
པ་ཡེ་ཤེས་ཀྱི་ཀུན་གཞི་ནི་འཁོར་བའི་ཆོས་ཐམས་ཅད་ཀྱིས་སྟོང་པས་གཞན་སྟོང་རྟག་བརྟན་
གཡུང་དྲུང་ཐེར་ཟུག་དང་ཞེས་པ་དང་། ཡང་བཀའ་བསྡུ་བཞི་པར། ཆོས་འཁོར་གསུམ་



140
༼ག༽
སེམས་ཙམ་པའི་སྐབས།
པར་གསུངས་པའི་ཟབ་མོ་ཀུན། །ཀུན་རྫོབ་མ་ཡིན་དོན་དམ་བདེན་པ་ཡིན། །མི་རྟག་མ་
ཡིན་རྟག་བརྟན་ཐེར་ཟུག་ཡིན། །ཀུན་བརྟགས་མ་ཡིན་ཡོངས་གྲུབ་ཡེ་ཤེས་ཡིན། །དངོས་
མེད་མ་ཡིན་དབུ་མ་ཆེན་མོ་ཡིན། །ཞེས་པ་དང་། རྟག་པ་འདུས་མ་བྱས་ཀྱི་ཡེ་ཤེས་དང་།།
རྟག་པ་འདུས་མ་བྱས་ཀྱི་རྒྱལ་བ་ལྔ། །རྟག་བརྟན་ཐེར་ཟུག་གཡུང་དྲུང་རིག་མ་ལྔ། །ཞེས་
དང༌། ཡང་ངེས་དོན་རྒྱ་མཚོ་ལས། དག་གིས་དག་པ་ནི་ཀུན་བཏགས་དང་གཞན་དབང་
གང་ཡིན་པ་ཀུན་རྫོབ་ཀྱི་ཆོས་གཟུགས་ལ་སོགས་པས་དག་པ་སྟེ། ཞེས་པ་རྣམས་དང་།
གཞན་ཡང་སྙིང་པོའི་མདོ་བཅུར་གྲགས་པ་རྣམས་ཀྱི་ཚིག་ཟིན་ལ་བརྟེན་ནས་བདེ་གཤེགས་
སྙིང་པོ་དེ་ཉིད་ཡེ་ཤེས་དང་། ཡོངས་གྲུབ་རྟག་བརྟན་ཐེར་ཟུག་པ་མཚན་དཔེ་སོགས་སངས་
རྒྱས་ཀྱི་ཆོས་རྣམས་དང་ཡང་རང་ཆས་སུ་ལྡན་པར་འདོད་དོ། །རྒྱུད་བླ་མ་ལས། ལུས་
ཅན་ལ་ཡོད་ཟག་པ་མེད་པའི་ཤེས་པ་སྦྱང་མའི་རྩི་དང་འདྲ། །ཞེས་པ་ཟག་མེད་ཡེ་ཤེས་
དངོས་ལ་འདོད་ཅིང་། གཟུགས་སྐུ་རྒྱལ་བ་ལྔ་སོགས་ཀྱི་བདག་ཉིད་དུ་འདོད་ལ། དག་
པའི་བདག་ཞེས་བཏགས་པ་སྔར་གྱི་ཡེ་ཤེས་དེའི་སྟེང་དུ་ཀུན་རྫོབ་རྣམས་བཀག་པ་ནི་མེད་
དགག་ཙམ་མ་ཡིན་པར་ཡེ་ཤེས་དེ་ཉིད་ཡིན་པ་ལ་མཚན་དཔེས་བཀྲ་བའི་སྟོང་གཟུགས་ཀྱི་
སྐུ་ཞིག་འཛིན་སྟངས་སུ་འདོད་པས། དུས་འཁོར་གྱི་ཆོས་སྐད་ཅུང་ཞིག་བསྲེས་པ་ཡིན་
ཞེས་ཡར་འབྲོག་པས་དབང་པོ་རྡོ་རྗེར་གསུངས་སོ། །གཞན་ཡང་དོལ་པོ་པས་ཁོ་རང་གི་
ལུགས་ཀྱི་གཞན་སྟོང་ཆེན་མོ་དེ་འཁོར་ལོ་ཐ་མར་གསུངས་ཀྱང་། བར་པར་ཆད་སྟོང་
མེད་དགག་ཙམ་གྱི་རང་སྟོང་ཞིག་ལས་མ་གསུངས་ལ། རང་སྟོང་དེ་སྟོང་ཉིད་མ་ཡིན་
པར་འདོད་པའི་ཕྱིར། ངེས་དོན་རྒྱ་མཚོར་ཡང་
ང་ཤེར་མདོ་དྲང་དོན་དུ་བསྒྲུབ་པར་ཐོག་ཏོག་
ལས་བཤད་ཅིང་། ཀར་ལན་ཀླུ་སྒྲུབ་དགོངས་རྒྱན་གྱི་དགག་པ་ཐམས་ཅད་ཀྱང་འདི་དང་
ངེས་དོན་རྒྱ་མཚོ་གཉིས་ལ་ཐུན་མོང་པ་ཡིན་པས། ཀར་ལན་ལས། ཡུམ་རྒྱས་འབྲིང་
བསྡུས་གསུམ་ལས་ཆད་སྟོང་མེད་དགག་ཙམ་ཞིག་བསྟན་གྱི་སྔར་བཤད་པའི་གཞན་སྟོང་



སེམས་ཙམ་པའི་སྐབས།
༼ག༽
141
ཆེན་མོ་བདེན་གྲུབ་དེ་མ་བསྟན་པར་བཞེད་པ་དང་། ཞེས་གསུངས་པའི་ཕྱིར། ཇོ་ནང་
པས། རང་གི་ངོ་བོ་བདེན་པར་གྲུབ་ཅིང་། ཀུན་རྫོབ་པའི་ཆོས་གཞན་གྱིས་སྟོང་པ་གཞན་
སྟོང་དང་། རང་གི་ངོ་བོ་བདེན་གྲུབ་ཀྱི་སྟོང་པ་ཡིན་པར་འདོད་ལ། དེ་ལྟར་ན་ཤེར་ཕྱིན་
གྱི་མདོ་སྒྲ་སོར་བཞག་རུང་བས་དགོངས་གཞི་འཇོག་མི་དགོས་སོ་ཞེ་ན། དེའི་ལན་ཀུན་
མཁྱེན་ཇོ་ནང་པས་ལན་མི་འདྲ་བ་གཉིས་འདེབས་པ་ལེགས་བཤད་སྙིང་པོའི་མཆན་འགྲེལ་
བསྟན་པའི་སྒྲོན་མེས་མཛད་པ་ལས་ཤེས་པར་བྱའོ། །ཤེར་མདོ་འཁོར་ལོ་ཐ་མ་ཡིན་པའི་
བཤད་ཚུལ་གཅིག་སློབ་དཔོན་ཡང་དག་བདེན་པས་ཀྱང་བྱས་ཏེ། དེས་མཛད་པའི་བརྗེད་
བྱང་རྣམ་པ་གཉིས་ཡོད་པ་ལས། གཅིག་སྔར་དྲངས་པ་དེ་ཉིད་ཡིན་ལ། འདི ར་ནི་སྡེ་བ་
རྣམས་ཀྱི་ལྟ་བ་བསྟན་པའི་བརྗེད་བྱང་ལས། མྱ་ངན་ལས་འདས་པ་ཆེན་པོའི་མདོ་ནི། ཆོས་
ཀྱི་འཁོར་ལོ་གཉིས་པ་ཞེས་བྱ་སྟེ་ཐེག་པ་ཆེ་ཆུང་གཉིས་ཀའི་ཆེད་དུ་གསུངས་པའོ། །འཕགས་
པ་སངས་རྒྱས་ཕལ་མོ་ཆེ་དང་། ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་རྣམས་ནི་ཆོས་ཀྱི་
འཁོར་ལོ་གསུམ་པ་ཞེས་བྱ་སྟེ། ཆེན་པོ་ཁོ་ནའི་ཆེད་དུ་ཡིན་གྱི་ཆུང་ངུ་ནི་མིན་ནོ། །ཞེས་
སྔ་མ་ལས་བཟློག་སྟེ་བཤད་ལ། ཤེར་མདོ་ཆོས་ཀྱི་འཁོར་ལོ་གཉིས་པ་བསྐོར་བར་མཐོང་
ཞེས་པའི་དོན་དུས་གཉིས་པར་གསུངས་པའི་ཆོས་འཁོར་ཡིན་པ་ལ་བྱ་ཡི། འཁོར་ལོ་གཉིས་
པ་ཡིན་པའི་དོན་མིན་ནོ་ཞེས་འདོད་པར ་ཝེན་ཚེག་གིས་བཤད་དོ། །སློབ་དཔོན་འདིས་ཤེར་
མདོ་འཁོར་ལོ་གསུམ་པར་བཤད་ཅིང་། དགོངས་འགྲེལ་ལས་གསུམ་པ་འདི་ནི་སྨོས་པའི་
གསུམ་པར་གསུངས་པ་ལ་བྱེད་ཅེས་དགོངས་པ་ལེན་གྱི། འདི་ནི་ཞེས་ཉེ་ཚིག་སྨོས་པའི་
གསུམ་པ་དེར་སྔོན་གསུངས་པའི་མདོ་ཞིག་འཇོག་ཅེས་མ་གསུངས་སོ། །དེ་དག་དོན་བསྡུས་
ན་མདོ་འདིའི་དགོངས་པ་ནི་རང་མཚན་གྱིས་གྲུབ་མ་གྲུབ་ཆ་ཕྱེ་མ་ཕྱེའི་སྒོ་ནས་དྲང་ངེས་
སུ་འཇོག་པ་ཡིན་གྱི། དུས་འདི་དང་འདིའི་ཚེ་གསུངས་པ་དྲང་དོན་དང་ངེས་དོན་ནོ་ཞེས་
འབྱེད་པ་མ་ཡིན་པ་དེའི་ཕྱིར། ལེགས་བཤད་སྙིང་པོར། ཕྱོགས་སྔར་བཀོད་པའི་གཞན་



142
༼ག༽
སེམས་ཙམ་པའི་སྐབས།
ལུགས་སྔ་ཕྱི་རྣམས་ཀྱི་བཤད་ཚུལ་དེ་ནི་དྲི་ཞུས་སོགས་སུ་ཆོས་རྣམས་རང་མཚན་གྱིས་ཡོད་
མཉམ་དུ་གསུངས་པ་དང་། །མེད་མཉམ་དུ་གསུངས་པ་ཅི་ལ་དགོངས་ཞེས་དྲི་བ་དང་།
ལན་ཡང་དེ་ལྟར་གསུངས་པའི་སྟེང་ནས་གསུངས་ཀྱི། དུས་འདིའི་སྐབས་སུ་གསུངས་པ་
དྲང་དོན་དང་། འདིའི་སྐབས་སུ་གསུངས་པ་ངེས་དོན་ཡིན་ཞེས་མ་གསུངས་པ་ཞིབ་ཏུ་
མ་བརྟགས་པའི་སྐྱོན་ཡིན་ཏེ། ཁྱེད་ཅག་གིས་དུས་འདིའི་སྐབས་སུ་གསུངས་པ་དྲང་དོན་
དང་། དུས་འདིའི་སྐབས་སུ་གསུངས་པ་ངེས་དོན་ཡིན་ཞེས་པ་འདིའི་དོན་དུ་བསམ་ནས་
ཐ་མའི་སྐབས་སུ་གསུངས་ཚད་ངེས་དོན་ཡིན་མིན་རྩོད་པའི་ཕྱིར། ཁྱབ་སྟེ། དུས་དང་
པོར་གསུངས་པ་དང་། དུས་བར་བར
བར་གསུངས་པ་རྣམས་ཅི་ལ་དགོངས་ཟེར་དགོས་པ་
དང་། མདོ་ལས། དེའི་ནང་ནས་བརྗོད་བྱ་སྟོན་ཚུལ་གྱི་སྒོ་ནས་བྱེ་བྲག་པ་རེ་དམིགས་
ཀྱིས་བསལ་ནས་དྲིས་པའི་ཕྱིར་རོ། །ཕྱོགས་སྔ་རྣམས་ཀྱི་དེ་ལྟར་འདོད་པ་ནི། ལེགས་
བཤད་སྙིང་པོ་ལས། དེ་གཉིས་ཀས་ཀྱང་མདོ་འདིར་མདོ་སྡེ་ལ་འགལ་སྤོང་གི་དྲི་བ་བྱུང་
ལུགས་དང་དེ་ལ་སྟོན་པས་ལན་བཏབ་ལུགས་དང་དེ་ལ་བརྟེན་ནས་དྲང་ངེས་སུ་བཞག་ལུགས་
ལ་ཞིབ་ཏུ་མ་བརྟགས་པར་དྲང་ངེས་ཀྱི་རྣམ་དབྱེ་བྱས་པའི་སྐབས་ཙམ་ཞིག་ལ་རྩོད་པར་
སྣང་ངོ༌། །ཞེས་གསུངས་པའི་ཕྱིར། ཞིབ་གསལ་ནི་ལེགས་བཤད་སྙིང་པོ་ལས་ཤེས་པར་
བྱའོ། །དགོངས་འགྲེལ་ལས་བཤད་པའི་འཁོར་ལོ་ཐ་མ་ཞེས་པའང་འཁོར་ལོ་ཐ་མ་ཐམས་
ཅད་ལ་མ་ཡིན་པར་མཚན་ཉིད་གསུམ་ལ་བདེན་པར་གྲུབ་མ་གྲུབ་ཀྱི་ཁྱད་པར་ཕྱེ་ནས་སྟོན་
པའི་འཁོར་ལོ་ཐ་མ་ལེགས་ཕྱེའི་ཆོས་འཁོར་ཡིན་དགོས་པ་སྔར་བཤད་ཟིན་པ་དེ་དག་གིས་
ཀྱང་ཤེས་ལ། མདོ་སྡེ་ལ་དྲི་བ་དྲི་ལན་འཆད་པར་འགྱུར་པ་ལས་ཀྱང་ཤེས་པར་འགྱུར་
རོ༑ ༑རྒྱ་བོད་ཀྱི་མཁས་པ་རྣམས་ཀྱི་བཤད་ཚུལ་མི་འདྲ་བ་དེ་ལྟར་བྱུང་བ་ནི་དུས་དང་
སྐབས་བབས་ཀྱི་གདུལ་བྱའི་བསམ་པ་དང་མཐུན་པའི་ཐབས་མཁས་ཀྱི་མཛད་པ་ལས་དོན་
ལ་འགལ་བ་ཅི་ཡང་མེད་པར་གོ་ཚུལ་ཡོད་དམ་སྙམ་མོ། །འོ་ན། དྲི་བ་ཞུས་པ་ལྟར་དོགས་



སེམས་ཙམ་པའི་སྐབས།
༼ག༽
149
པ་ཡོད་པའི་འཁོར་ལོ་དང་པོ་དང་། འཁོར་ལོ་བར་པ་དེ་ལྟར་ཡིན། དེ་དག་གི་དྲི་བ་སུས་
ཞུས། དྲི་བ་ཞུས་ཚུལ་ཇི་ལྟར་ཡིན་ཞེ་ན།
དང་པོ་ནི། དོན་དམ་ཡང་དག་འཕགས་ཀྱིས་སྟོན་པ་སངས་རྒྱས་ལ་ཞུས། གང་
གི་ཆེད་དུ་ཞུས་ཞེ་ན། གདུལ་བྱ་གཞན་ལ་དོགས་པ་སྐྱེ་བ་སེལ་བའི་ཕྱིར་ཕན་སེམས་ཀྱིས་
ཞུས་པ་ཡིན་གྱི། ཁོ་རང་ལ་མདོ་དེ་གཉིས་ཀྱི་སྒྲས་ཟིན་འགལ་བ་ཅི་ཡིན་སྙམ་པའི་དོགས་
པ་མེད་པའི་ཕྱིར། དགོངས་འགྲེལ་ལས། དོན་དམ་ཡང་དག་འཕགས་ཁྱོད་ཀྱིས་ལྷ་དང་
མིར་བཅས་པའི་སྐྱེ་དགུའི་དོན་དང་། ཕན་པ་དང་བདེ་བའི་ཕྱིར་ཞུས་ཏེ། དེ་བཞིན་གཤེགས་
པ་ལ་དོན་འདི་ཉིད་འདྲི་བར་སེམས་པ་དེ་ལགས་སོ། །ཞེས་གསུངས་པའི་ཕྱིར། དོན་དམ་
ཡང་དག་འཕགས་དེ་འོད་ཟེར་ཆེན་པོའི་དབང་སྐུར་ཐོབ་པའི་གང་ཟག་ཡིན་པས་སྔར་མ་
ཤེས་པ་གསར་དུ་ཤེས་རྒྱུ་མེད་པ་སོགས་རྣམ་བཤད་སྙིང་པོའི་རྒྱན་ལས་ཤེས་པར་བྱའོ།།
གཉིས་པ། དྲི་བ་ཞུས་ཚུལ་ཡོད་དེ། འཁོར་ལོ་དང་པོར་ཕུང་སོགས་ཀྱི་ཆོས་རྣམས་རང་
འཛིན་པའི་རྟོག་པའི་ཞེན་གཞིར་རང་མཚན་གྱིས་གྲུབ་པར་བཀའ་སྩལ། བར་བར་གཟུགས་
ནས་རྣམ་མཁྱེན་གྱི་བར་གྱི་ཆོས་རྣམས་ངོ་བོ་ཉིད་མེད་པ་སོགས་སུ་བཀའ་སྩལ་ལ། དེ་གཉིས་
སྒྲ་སོར་བཞག་ན་འགལ་ནའང་སྟོན་པ་ལ་འགལ་བ་མི་མངའ་བས། ཞེས་བཀའ་སྩལ་ཚུལ་
དངོས་སུ་ཞུས་ནས། དེ་འདྲའི་འཁོར་ལོ་བར་བར་ཆོས་ཐམས་ཅད་ངོ་བོ་ཉིད་མེད་པ་སོགས་
སུ་གསུངས་པ་གང་ལ་དགོངས་ཞེས་དངོས་སུ་ཞུས་ནས། དེ་འདྲའི་འཁོར་ལོ་དང་པོའི་
དྲི་བ་དོན་གྱིས་ཞུས་པ་ཡིན་པའི་ཕྱིར་ཏེ། ལེགས་བཤད་སྙིང་པོ་ལས་དང་པོ་ནི། དགོངས་
འགྲེལ་ལས། བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་པོ་རྣམས་ཀྱི་རང་གི་མཚན་
ཉིད་ཀྱང་བཀའ་སྩལ། ཞེས་པ་ནས། ཅི་ལ་དགོངས་ནས་གསུངས་པ་དོན་གྱིས་ཞུས་སོ།།
ཞེས་གསུངས་པའི་ཕྱིར། དོན་དེ་ཉིད་བཅོམ་ལྡན་འདས་ལ་བདག་ཡོངས་སུ་ཞུ་ལགས་སོ།།
ཞེས་པའི་ཚེ་དེས་འདིར་བསྟན་འཁོར་ལོ་བར་བའི་དྲི་བ་དངོས་སུ་ཞུས་ནས། དེ་འདྲའི་འཁོར་



144
༼ག༽
སེམས་ཙམ་པའི་སྐབས།
ལོ་དང་པོའི་དྲི་བ་དོན་གྱིས་ཞུས་པར་འགྲོ་ཚུལ་ཡོད་དེ། དང་པོར་ཆ་མ་ཕྱེ་བར་རང་མཚན་
གྱིས་གྲུབ་ཅེས་པའི་མདོ་ཚིག་བཀའ་སྩལ། བར་པར་ཆ་མ་ཕྱེ་པར་རང་མཚན་གྱིས་མ་
གྲུབ་ཅེས་བཀའ་སྩལ་ཚུལ་གཉིས་ཀ་བཀོད་དེ། བར་པར་མ་ཕྱེ་བར་དེ་ལྟར་གསུངས་པ་
གང་ལ་དགོངས་ཞེས་དངོས་སུ་དྲིས་པ་ན། ཚིག་གི་ནུས་པས་ཆ་མ་ཕྱེ་བར་གསུངས་པ་
དེ་དྲང་དོན་དུ་འགྲོ་བའི་རྒྱུ་མཚན་ལྟ་བུར་སོང་བས་ཆ་འབྱེད་རྒྱུ་ཞིག་ཡོད་པར་གོ་ཞིང་། དེ་
ལྟར་ན་དེ་འདྲའི་འཁོར་ལོ་དང་པོ་ཡང་ཆ་མ་ཕྱེ་བར་གསུངས་ཚུལ་བཀོད་མ་ཐག་པ་ལྟར་
ཡིན་པས་དེའང་དྲིས་པར་འགྲོ་བ་ཡིན་ནོ། །ཞེས་གསུངས་སོ། །དྲི་བ་ལ་ཚིག་གིས་མ་
ཁྱབ་པར་ཐལ། བརྒྱ་བྱིན་གྱིས་རབ་འབྱོར་ལ་ཡིད་ཀྱིས་དྲི་བ་བྱས་པར་ཤེར་ཕྱིན་གྱི་མདོ་
ལས་གསུངས་པའི་ཕྱིར། བྱས་པ་ལ་ཁོ་ན་རེ། མ་ཁྱབ་སྟེ། ངག་ཏུ་མ་ཐོན་པར་ཡིད་
ཀྱིས་དྲི་བ་བྱས་པའི་དྲི་བ་དེའང་ཚིག་ཏུ་བཞག་ཆོག་པའི་ཕྱིར། དེར་ཐལ། རྗེ་བཙུན་གྱི་
ངག་ཏུ་མ་ཐོན་གོང་གི་ཐུགས་ལ་བཞུགས་པའི་རྒྱན་དང་། མངོན་རྟོགས་རྒྱན་གྱི་ཚིག་བཟུང་
སྟེ་ཡིད་སྐྱོར་བྱེད་པའི་དུས་ཀྱི་མངོན་རྟོགས་རྒྱན་སོགས་སྒྲ་ཡིན་པར་གསུངས་པའི་ཕྱིར་
ཟེར་ན། དེ་ལྟར་བྱས་ཚེ་གཟུགས་མེད་པ་སྤྲུལ་པའི་ལུས་བཟུང་ནས་ཆོས་ཉན་པར་གསུངས་
པ་དེ་སྤྲུལ་པ་བསྡུས་མ་ཐག་ཆོས་དེ་བརྗེད་མེད་འགྲོ་བས་ཡིད་སྐྱོར་བྱེད་པ་འཇོག་དགོས་
ལ༑ དེའང་སྒྲ་སྤྱིའི་ཕྲེང་བ་རིམ་པར་ཤར་བ་ཙམ་ལ་མི་བྱེད་ན་འཇོག་དཀའ་ཞིང་། སྔ་
མ་རྣ་ཤེས་ཀྱིས་ཐོས་ཚུལ་དང་ཟིན་པའི་འབྱུང་བ་ལས་གྱུར་ཚུལ་ཡང་འཇོག་དཀའ་བས་
དཔྱད་དགོས་ཏེ། རྣམ་འགྲེལ་ལས། བྱེད་པ་རྣམས་ཀྱི་སྦྱར་བའམ། །ཡིད་ཀྱི་བཟླས་པ་
དོན་མེད་འགྱུར། །སྒྲ་ནི་རྣ་བའི་སྤྱོད་ཡུལ་ཡིན། །ཞེས་དང་། ཊཱིཀ་ཆེན་ལས། སྔགས་
སྒྲ་རང་མཚན་པ་དང་ཡིད་ལ་ཤར་བའི་སྔགས་ཀྱི་སྤྱིའི་རང་བཞིན་སོ་སོར་མ་ཕྱེ་བར། ཞེས་
སོགས་རིག་བྱེད་པ་དང་རྩོད་ཚུལ་ཡང་ཤེས་དགོས་སོ། །ཞེས་བསྟན་པའི་སྒྲོན་མེས་གསུངས་
སོ༑ ༑ལེགས་བཤད་གསེར་ཕྲེང་ལས། དཔེར་ན། རྨི་ལམ་ན་སྔགས་ལ་སོགས་པ་ལྷའི་



སེམས་ཙམ་པའི་སྐབས།
༼ག༽
145
མཐུས་རྙེད་པའི་རྣམ་རིག་ཉིད་རང་གི་ཤེས་པ་ཡིན་ཡང་ལྷས་བྱས་ཞེས་བརྗོད་པ་བཞིན་ཏེ།
ཞེས་གསུངས་པའི་དཔེ་དེས་མཚོན་བའི་དོན་དང་། ཡང་དེ་ཉིད་ལས། ངག་གི་སྒྲ་རང་
མཚན་པ་ལ་འདོད་ན་ཡང་ངག་ཏུ་མ་ཐོན་ན་བསྟན་བཅོས་མ་བརྩམས་པ་དང་བསེ་རུ་ལྟ་
བུས་ཀྱང་གདུལ་བྱ་ལ་ཆོས་མ་བསྟན་པར་འགྱུར་རོ། །ཞེས་དང་། མཁས་གྲུབ་རྗེའི་རྟོགས་
དཀའི་སྣང་བ་ལས། ལུས་ངག་གི་རྣམ་རིག་གཉིས་རྟོག་དཔྱོད་ཀྱིས་ཀུན་བསླང་བར་འདྲ་
་བས། སྟོན་པ་པོའི་ཤེས་པའི་རྩལ་སྟོན་བྱེད་དུ་མཚུངས་ལ་རྒྱུའི་རྟོག་དཔྱོད་ཀྱང་གཡེང་
བའི་རྒྱུར་མཚུངས་པའི་ཕྱིར། ལུས་ཀྱིས་སྟོན་པའང་བཀག་སྟེ། རང་རྒྱལ་རང་གི་ཐུགས་
ལ་ཤར་བ་ན། སྨོན་ལམ་གྱི་མཐུས་གདུལ་བྱ་ལ་གོ་བ་སྐྱེད་པར་གསུངས་སྟེ། སྒྲ་མེད་ཀྱང་
དེ་དེ་ལྟར་སྣང་། །ཞེས་པའི་ཚིག་གི་ནུས་པ་འདོན་ལུགས་འདི་ལེགས་སམ་དཔྱད། ཅེས་
བོསྟན་པའི་སྒྲོན་མེས་གསུངས་སོ། །དེས་ན་བརྒྱ་བྱིན་གྱིས་རབ་འབྱོར་ལ་ཡིད་ཀྱིས་དྲི་བ་
བྱས་པ་བཞིན། འདིར་བསྟན་འཁོར་ལོ་བར་པའི་དྲི་བ་ལའང་ཡིད་ཀྱི་དྲི་བ་བཞག་ཆོག་དེ།
ཇི་ལྟར་བཞག་ཅེ་ན། འདིར་བསྟན་འཁོར་ལོ་བར་པའི་སྐབས་སུ་གཟུགས་ནས་རྣམ་མཁྱེན་
གྱི་བར་གྱི་ཆོས་ཐམས་ཅད་ངོ་བོ་ཉིད་མེད་པ་སོགས་སུ་གསུངས་པ་དང་། གང་ལ་དགོངས་
པའི་དགོངས་གཞི་གདུལ་བྱ་གསུངས་ན་སྙམ་པའི་དོན་དམ་ཡང་དག་པར་འཕགས་ཀྱི་རྒྱུད་
ཀྱི་ཡིད་དེ། དེ་འདྲའི་འཁོར་ལོ་བར་པའི་ཡིད་ཀྱི་དྲིས་པ་དང་། དེ་བཞིན་དུ་དེ་འདྲའི་འཁོར་
ལོ་དང་པོའི་སྐབས་སུ་གཟུགས་ནས་འཕགས་ལམ་ཡན་ལག་བར་གྱི་ཆོས་རྣམས་རང་འཛིན་
པའི་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་གསུངས་པ་གང་ལ་དགོངས་
པའི་དགོངས་གཞི་དེ། གདུལ་བྱ་རྣམས་ལ་གསལ་བར་གསུངས་ན་ཅི་མ་རུང་སྙམ་པའི་
དོན་དམ་ཡང་དག་འཕགས་ཀྱི་རྒྱུད་ཀྱི་ཡིད་དེ། དེ་འདྲའི་འཁོར་ལོ་དང་པོའི་ཡིད་ཀྱི་དྲིས་
པ་ལ་བཞག་ཆོག །ཅེས་བདག་གི་དགེ་བའི་བཤེས་གཉེན་དོན་གྱི་སླད་དུ་མཚན་ནས་སྨོས་
ཏེ་བློ་བཟང་བཀྲ་ཤིས་ལགས་དང་། འཇམ་དབྱངས་ཆོས་འཕེལ་ལགས་རྣམ་པ་གཉིས་ཀས་



146
སེམས་ཙམ་པའི་སྐབས།
༼ག༽
བཀའ་གནང་བྱུང་། །དེ་ལྟར་ན་འདིར་བསྟན་འཁོར་ལོ་དང་པོའི་ཚིག་གི་དྲི་བ་དོན་གྱིས་
ཞུས་ཀྱང་། དེའི་ཡིད་ཀྱི་དྲི་བ་དངོས་སུ་ཞུས་ཟེར་དགོས་སམ་སྙམ། གང་ལྟར་ཡང་ཡིད་
ཀྱི་དྲི་བ་ཡོད་ལ། དེ་ལྟ་ན་ཡིད་ཀྱི་ལན་ཡང་ཡོད་ཆོག་པས། འདི་ལ་ཀུན་མཁྱེན་ཡེ་ཤེས་
ཡོད་ན། དོན་དམ་ཡང་དག་འཕགས་གྱིས་དེ་གཞན་སེམས་ཤེས་པའི་མངོན་ཤེས་ཀྱིས་
རྟོགས་པ་ཡིན་ནོ། །གཞན་སེམས་ཤེས་པའི་མངོན་ཤེས་མངོན་སུམ་ཡིན་པས། ཀུན་མཁྱེན་
ཡེ་ཤེས་སངས་རྒྱས་ཁོ་ནའི་མངོན་སུམ་གྱི་སྤྱོད་ཡུལ་མ་ཡིན་པར་འགྱུར་རམ་སྙམ་པའི་དོགས་
པའོ། །ད་དུང་ཡིད་ཀྱི་དྲི་བ་ལ་བློ་རིག་བདུན་གྱི་ནང་ནས་དུ་ཞིག་ཡོད་རིགས་སྨྲ་རྣམས་
ཀྱིས་དགོངས་པར་མཛོད། སྒྲ་ཟད་པར་གྱི་ཏིང་ངེ་འཛིན་མེད་པའི་རྒྱུ་མཚན་ཡང་འདིར་
འབྲེལ་ཆེས་འམ་སྙམ། དྲི་བ་ཞུ་ཚུལ་དེ་ལྟར་ཡིན་ན། དེ་དག་ལ་ལན་ཇི་ལྟར་ཡིན་ཞེ་ན།
འདིར་བསྟན་འཁོར་ལོ་དང་པོར་གཟུགས་ནས་འཕགས་ལམ་ཡན་ལག་བར་གྱི་ཆོས་རྣམས་
རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པར་གསུངས་པ་དེ། ཀུན་གཞིའི་
སྟེང་གི་དོན་སྣང་གི་བག་ཆགས་སྨིན་པ་ལས་ཀྱི་དོན་སྣང་བ་ཡོད་པ་ལ་དགོངས་པ་ཡིན་ཏེ།
ཉི་ཤུ་པ་ལས། རང་གི་ས་བོན་གང་ལས་སོ། །རྣམ་རིག་སྣང་བ་གང་འབྱུང་བ། །དེ་དང་
དེ་ཡི་སྐྱེ་མཆེད་ནི། །རྣམ་པ་གཉིས་སུ་ཐུབ་པས་གསུངས། །ཞེས་གསུངས་པའི་ཕྱིར། དེ་
ཉིད་མདོ་ཕྱི་མའི་དགོངས་གཞིར་གྲུབ་མཐའི་རྩ་འགྲེལ་གྱིས་གྲུབ་པར་སྐབས་དང་པོའི་མཆན་
འགྲེལ་ལས་གསུངས་སོ། །འདིར་བསྟན་འཁོར་ལོ་བར་པའི་སྐབས་སུ་ཆོས་ཐམས་ཅད་
ངོ་བོ་ཉིད་མེད་པ་སོགས་སུ་གསུངས་པའི་དགོངས་གཞི་ཡོད་དེ། ཀུན་བཏགས་མཚན་ཉིད་
ངོ་བོ་ཉིད་མེད་པ་དང་། གཞན་དབང་སྐྱེ་བ་ངོ་བོ་ཉིད་མེད་པ་དང་། ཡོངས་གྲུབ་དོན་དམ་
པ་ངོ་བོ་ཉིད་ལ་དགོངས་ནས་གསུངས་པ་ཡིན་ཏེ། དགོངས་འགྲེལ་ལས། དོན་དམ་ཡང་
དག་འཕགས། ངས་ཆོས་རྣམས་ཀྱི་ངོ་བོ་ཉིད་མེད་པ་རྣམ་པ་གསུམ་པོ་འདི་ལྟ་སྟེ། མཚན་
ཉིད་ངོ་བོ་ཉིད་མེད་པ་ཉིད་དང་། སྐྱེ་བ་ངོ་བོ་ཉིད་མེད་པ་ཉིད་དང་། དོན་དམ་པ་ངོ་བོ་



སེམས་ཙམ་པའི་སྐབས།
༼ག༽
147
ཉིད་མེད་པ་ཉིད་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པའོ། །ཞེས་བསྟན་ཏོ།།
ཞེས་དང་། བསྡུ་བ་ལས་ཀྱང་། བཅོམ་ལྡན་འདས་ཀྱིས་ཅི་ལ་དགོངས་ནས་ཆོས་ཐམས་
ཅད་ངོ་བོ་ཉིད་མེད་པ་ཞེས་གསུངས་ཞེ་ན། སྨྲས་པ། འདུལ་བའི་དབང་གིས་དེ་དང་དེར་
ངོ་བོ་ཉིད་མེད་པ་ཉིད་རྣམ་པ་གསུམ་ལ་དགོངས་ནས་གསུངས་ཏེ། ཞེས་གསུངས་ཤིང་།
སུམ་ཅུ་པ་ལས། ངོ་བོ་ཉིད་ནི་རྣམ་གསུམ་གྱི། །ངོ་བོ་ཉིད་མེད་རྣམ་གསུམ་ལ། །དགོངས་
ནས་ཆོས་རྣམས་ཐམས་ཅད་ནི། །ངོ་བོ་ཉིད་མེད་བསྟན་པ་ཡིན། །ཞེས་གསུངས་པའི་
ཕྱིར། སྔ་མའི་ངོ་བོ་ཉིད་གསུམ་ཕྱི་མའི་ངོ་བོ་ཉིད་མེད་པ་གསུམ་གྱི་མཚན་གཞིར་ཡིག་ཆར་
བསྟན་པ་ལེགས་སོ། །ཞེས་སོ། །སྤྱིར་མདོ་སྡེ་དགོངས་འགྲེལ་ལ་དྲི་ལན་མི་འདྲ་བའི་ལེའུ་
བཅུ་ཡོད་དེ། རྣམ་རིག་ཙམ་གྱི་དེ་ཉིད་གཏན་ལ་འབེབས་པ་དོན་ཟབ་དགོངས་པ་ངེས་འགྲེལ་
གྱི་ལེའུ་དང་། ཚུལ་བཞིན་ཀུན་ཏུ་དྲི་བའི་ལེའུ་གཉིས་དྲི་ལན་གྱི་ཆ་ནས་ལེའུ་གཅིག་ཏུ་བྱས།
གཉིས་པ། ཆོས་ཉིད་རྟོག་གེའི་སྤྱོད་ཡུལ་ལས་འདས་པར་སྟོན་པ་ཆོས་འཕགས་ཀྱི་ལེའུ།
གསུམ་པ། བདེན་གཉིས་ངོ་བོ་གཅིག་ལ་ལྡོག་པ་ཐ་དད་པའི་ཚུལ་སྟོན་པ་བློ་གྲོས་རྣམ་དག་
གི་ལེའུ། བཞི་པ། ཆོས་ཀྱི་དབྱིངས་སུ་དབྱེར་མེད་པར་སྟོན་པ་རབ་འབྱོར་གྱི་ལེའུ། ལྔ་
པ༑ ཀུན་གཞི་གཙོ་བོར་སྟོན་པ་བློ་གྲོས་ཡངས་པའི་ལེའུ། དྲུག་པ། མཚན་ཉིད་གསུམ་
སྟོན་པ་ཡོན་ཏན་འབྱུང་གནས་ཀྱི་ལེའུ། བདུན་པ། ངོ་བོ་ཉིད་མེད་པ་སོགས་སུ་གསུངས་
པའི་དྲང་ངེས་སོ་སོར་འབྱེད་པ་དོན་དམ་ཡང་དག་འཕགས་གྱི་ལེའུ། བརྒྱད་པ། ཞི་ལྷག་
གི་རྣམ་བཞག་སྟོན་པ་བྱམས་པས་ཞུས་པའི་ལེའུ། དགུ་པ། ས་བཅུའི་རྣམ་བཞག་སྟོན
པ་སྤྱན་རས་གཟིགས་གྱིས་ཞུས་པའི་ལེའུ། བཅུ་པ། སངས་རྒྱས་ཀྱི་སའི་ཡོན་ཏན་སྟོན་
པ་འཇམ་དཔལ་གྱིས་ཞུས་པའི་ལེའུ་རྣམས་སོ། །རྒྱ་ནག་འགྲེལ་ཆེན་ལས། གླེང་གཞིའི་
ལེའུ་སྟེ་དང་པོའོ། །ཞེས་འབྱུང་བ་དང་། རྒྱལ་བ་དགེ་འདུན་རྒྱ་མཚོའི་དྲང་ངེས་དཀའ་
འགྲེལ་ལས། འོག་ཏུ་གླེང་གཞིའི་ལེའུ་ཞེས་འབྱུང་བས་དེ་ལྟར་ན་ལེའུ་བཅུ་གཅིག་ཏུ་འགྱུར་



148
༼ག༽
སེམས་ཙམ་པའི་སྐབས།
བས་རབ་འབྱོར་གྱི་ལེའུ་མ་བགྲང་ཞེས་གསུངས་ཡང་། དེ་ནི་མདོ་གཞན་བཞིན་གླེང་གཞི་
རྫོགས་མཚམས་ནས་ལེའུ་བྱས་ཀྱང་དོན་གྱིས་ཐོབ་པ་ལ་དགོངས་པ་ཡིན་གྱི། རབ་འབྱོར་
གྱི་ལེའུ་གཞུང་རང་ལ་ལེའུར་བྱས་ནས་ཡོད་ལ། གཏན་ལ་དབབ་པའི་བསྡུ་བས་ཀྱང་དེ་
བཞིན་དྲངས་བས་འདོར་ཐབས་མེད་དོ། །དྲང་ངེས་དཀའ་འགྲེལ་གྱི་དགོངས་པ་ནི། རྣམ་
བཤད་སྙིང་པོ་རྒྱན་ལས། ས་བཅུའི་མཚན་སྨོས་ཀྱང་རབ་འབྱོར་མ་བྱུང་ཡང་ལེའུ་སྟེ་སེམས་
དཔའ་བཅུའི་དྲིས་ལན་གྱི་གྲངས་མ་ཡིན་པ་ལ་དགོངས་སོ། །སེམས་དཔའ་བཅུ་ཡོད་ཀྱང་
དང་པོ་གཉིས་ལ་དྲི་ལན་ལེའུ་གཅིག་ལས་མེད་པས་རབ་འབྱོར་གྱི་ལེའུ་སྟེ་བཅུའི་གྲངས་ཡིན་
ལ༑ དྲི་ལན་མི་འདྲ་བའི་ལེའུར་བྱས་པ་བཅུ་ཡོད་པས་སོ། །དེ་དག་གིས་སེམས་ཙམ་པའི་
ལུགས་ཀྱི་གཞི་ལམ་འབྲས་བུའི་རྣམ་བཞག་ཆ་ཚང་བར་བསྟན་པ་དང་། ཐེག་བསྡུས་ལས།
ཤེས་བྱའི་གནས་དང་མཚན་ཉིད་དེར་འཇུག་དང་། །དེ་ཡི་རྒྱུ་འབྲས་དེ་རབ་དབྱེ་བ་དང་།།
བསླབ་པ་གསུམ་དང་དེ་འབྲས་སྤངས་པ་དང༌། །ཡེ་ཤེས་ཐེག་པ་མཆོག་གྱུར་ཁྱད་པར་
འཕགས། །ཞེས་ཤེས་བྱའི་གནས་ཀུན་གཞི་དང་། མཚན་ཉིད་ཅེས་པས་མཚན་ཉིད་གསུམ་
སྟེ༑ དེ་བཞིའི་སྒོ་ནས་གཞིའི་རྣམ་བཞག་གཏན་ལ་འབེབས། དེར་འཇུག་ཅེས་པས་དྲོད་
རྩེ་དང་། བཟོད་མཆོག་དང་མཐོང་ལམ་གསུམ་རིམ་བཞིན་ཀུན་བཏགས་དང་། གཞན་
དབང་དང་། ཡོངས་གྲུབ་གསུམ་ལ་འཇུག་ཚུལ་དང༌། དེ་ཡི་རྒྱུ་འབྲས་ཞེས་པས་ཕྱིན་
དྲུག་དང་། དེ་རབ་དབྱེ་ཞེས་པས་ས་བཅུར་འབྱེད་ཚུལ་དང་། བསླབ་པ་གསུམ་ཞེས་པས་
བསླབ་པ་གསུམ་དུ་བསྡུ་ཚུལ་ཏེ་ལམ་གྱི་རྣམ་བཞག་གཏན་ལ་འབེབས། དེ་འབྲས་སྤངས་
པ་དང་ཞེས་པས་མི་གནས་པའི་མྱང་འདས་དང་། ཡེ་ཤེས་ཞེས་པས་ཡེ་ཤེས་ཆོས་སྐུ་སྟེ་
གཉིས་ཀྱིས་འབྲས་བུའི་དོན་གཏན་ལ་འབེབས་པས་མདོ་སྡེ་དགོངས་འགྲེལ་དང་ཁོག་མཐུན་
ཀྱང་དོན་ཚན་རེ་རེ་ལ་ལེའུ་རེ་རེ་སོ་སོར་
ར་སྦྱོར་དགོས་པ་མ་ཡིན་ཏེ། ལེའུ་བརྒྱད་པ་དང་
དགུ་པས་ལམ་བསྟན། བཅུ་པས་འབྲས་བུ་བསྟན། གཞན་བདུན་གྱིས་གཞིའི་རྣམ་བཞག་



སེམས་ཙམ་པའི་སྐབས།
༼ག༽
149
གཏན་ལ་འབེབས་པའི་ཕྱིར། །ཇི་ལྟར་ཁོག་མཐུན་ལུགས་ནི་གཞུང་སོ་སོར་རང་ལས་ཤེས་
སོ༑ ༑འདིར་ཤུགས་ལ་གནས་པའི་དོན་ཞེས་པ་དགོངས་འགྲེལ་གྱི་ལེའུ་བཅུའི་ནང་གི་དོན་
དམ་ཡང་དག་འཕགས་ཀྱི་ལེའུའི་དྲི་ལན་གྱི་ཤུགས་བསྟན་ལ་བྱེད་པ་ཡིན་གྱི། དགོངས་
འགྲེལ་གྱི་ཤུགས་བསྟན་དུ་མི་རུང་སྟེ། གྲུབ་དོན་གྱི་དངོས་བསྟན་ཡིན་དགོས་པའི་ཕྱིར།
དེས་ན་དྲང་ངེས་ཀྱི་ཁྱད་པར་འདི་ཡན་ཆད་ཀྱི་ཤུགས་བསྟན་དུ་མི་རུང་སྟེ། ལན་གྱི་སྐབས་
སུ་དྲང་པའི་དོན་གྱི་མདོ་སྒྲ་ཇི་བཞིན་པར་ཞེན་ན་རྟག་ཆད་ཀྱི་ལྟ་བ་ཐོབ་པར་གསུངས་པའི་
ཕྱིར། ཁྱབ་སྟེ། འདི ར་དགོངས་གཞིའི་ངོ་བོ་ཉིད་མེད་པ་ལས་ལྷག་པའི་དྲང་དོན་དུ་སྒྲུབ་
ཚུལ་གྲུབ་དོན་ལ་མེད་པའི་ཕྱིར། འདི ར་དྲང་བའི་དོན་ཞེས་པའི་ཚིག་ཙམ་བྱུང་ཡང་དྲང་
དོན་ཡིན་མིན་སྒྲུབ་པའི་སྐབས་མ་ཡིན་པའི་ཕྱིར། དྲི་ལན་གཉིས་ཀྱི་སྐབས་སུ་དྲང་ངེས་
ཕྱེ་ཟིན་པ་དེའི་འཐད་པ་སྒྲུབ་པས་གྲུབ་དོན་དུ་འཇོག་པའི་ཕྱིར། གྲུབ་དོན་འདིར་འཁོར་
ལོ་སོ་སོའི་ཐ་སྙད་དང་། དྲང་ངེས་སུ་འཇོག་ཚུལ་སྦྱར་ནས་གསུངས་པ་ཡིན་ལ། འཁོར་
ལོ་གསུམ་གྱི་ཐ་སྙད་གང་གི་སྒོ་ནས་སྦྱར་ཞེ་ན། དུས་ཀྱི་རིམ་པའི་སྒོ་ནས་སྦྱར་བ་ལེགས་
བཤད་སྙིང་པོར་གསུངས་པའི་ཕྱིར། དེས་ན་གསུངས་ཚུལ་གོ་རིམ་བཞིན་བཀོད་པའི་ཤུགས་
ལ་འཁོར་ལོ་གསུམ་གྱི་ཐ་སྙད་ཐོབ་ཡོད་པ། དེ་ལན་གཉིས་ཀའི་ཤུགས་ལ་གནས་པའི་དོན་
དུ་བཞག་པ་དང་། གཞན་དུ་ན། འཁོར་ལོ་དང་པོ་གཉིས་དྲང་དོན་ཐ་མ་ངེས་དོན་དུ་སྔར་
བཤད་པའི་ཤུགས་ཀྱིས་ཞེས་མ་གསུངས་པར་མདོ་སྡེ་གཉིས་ཞེས་སྨོས་པ་ལ་དགོས་པ་མེད་
པར་འགྱུར་རོ། །ཡང་ན། སངས་རྒྱས་ཀྱིས་ཐོར་བུ་ཐོར་བུར་གསུངས་པའི་བཀའ་རྣམས་
བསྡུས་ན། དུས་དང་པོར་གསུངས་པའི་འཁོར་ལོ་དང་པོ་དང་། དུས་བར་པར་གསུངས་
པའི་འཁོར་ལོ་བར་པ་དང་། དུས་ཐ་མར་གསུངས་པའི་འཁོར་ལོ་ཐ་མ་གསུམ་དུ་གྲངས་
ངེས་པ་དེའང་དྲི་ལན་གཉིས་ཀའི་ཤུགས་ལ་གནས་པའི་དོན་དུ་ཡིག་ཆར་བཤད་པ་ཆེས་ལེགས་
སོ༑ ༑དྲང་ངེས་ཀྱི་ཁྱད་པར་དྲི་བ་ཁོ་ནའི་ཤུགས་བསྟན་ཡིན་པ་ལ་འགལ་བ་མེད་པས། ཤུགས་



150
༼ག༽
སེམས་ཙམ་པའི་སྐབས།
ལ་གནས་པའི་དོན་ལ། དོན་དམ་ཡང་དག་འཕགས་ཀྱི་ལེའུ་དྲི་ལན་གཉིས་ཀའི་ཤུགས་ལ་
གནས་པའི་དོན་དང་། ལེའུ་དེའི་དྲི་བ་ཁོ་ནའི་ཤུགས་ལ་གནས་པའི་དོན་ཞེས་སོ་སོར་ཕྱེ་
ན༑ གྲྭ་ཚང་སོ་སོའི་ཡིག་ཆའི་བཤད་ཚུལ་མི་འདྲ་བ་རྣམས་མི་འགལ་བ་ཡིན་པ་ཤེས་སླ་
ཞེས་བདག་གི་དགེ་བའི་བཤེས་གཉེན་དོན་གྱི་སླད་དུ་མཚན་ནས་སྨོས་ཏེ་འཇམ་དབྱངས་
ཆོས་འཕེལ་ལགས་ཀྱིས་བཀའ་གནང་། དགེ་བཤེས་འགའ་རེས་ཤུགས་ལ་གནས་པའི་དོན་
ཡོད་པ་བཞིན། ཤུགས་ལ་གནས་པའི་ཐ་སྙད་ཀྱང་ཡོད་དགོས་ཞེས་ལྷ་ས་སྨོན་ལམ་ཆེན་
མོའི་དམ་བཅའ་སྐབས་རྟགས་གསལ་བཏང་བ་གོ་མྱོང་། གང་ལྟར་ཡང་མདོ་སྡེ་གཉིས་
དྲང་དོན་དང་གཅིག་ངེས་དོན་ཡིན་པ་དེ་ལས་གཞན་པའི་ཤུགས་ལ་གནས་པའི་དོན་ཞིག་
ཡོད་དགོས་ཏེ། གཞན་དུ་ན་ལེགས་བཤད་སྙིང་པོར། ཉེ་ཚིག་སྨོས་དགོས་པ་ལས་ཤུགས་
ལ་གནས་པའི་དོན་དེ་ཉིད། ཅེས་རིང་ཚིག་སྨོས་པའི་ཕྱིར་རོ། །མངོན་རྟོགས་རྒྱན་སྐབས་
དང་པོའི་གོ་སྒྲུབ་སོ་དྲུག་བསྟན་པའི་རྩ་བ་ལ་འགྱུར་གསར་རྙིང་གཉིས་ཡོད་པ་ལས། ལེགས་
བཤད་གསེར་གྱི་ཕྲེང་བར་འགྱུར་རྙིང་ལེགས་པར་བཤད་པའི་ཕྱིར། འགྱུར་རྙིང་ཇི་ལྟར་
ཡིན་ཞེ་ན། སྦྱིན་པ་ལ་སོགས་རྣམ་དྲུག་ལ། །རྣམ་པ་དྲུག་ཏུ་བསྡུས་པ་ཡིས། །གོ་ཆའི་
སྒྲུབ་པ་གང་ཡིན་ཏེ། །དྲུག་ཚན་དྲུག་གིས་ཇི་བཞིན་བཤད། །ཅེས་དང་། འགྱུར་གསར་
ནི༑ དེ་དག་སོ་སོར་སྦྱིན་ལ་སོགས། །རྣམ་པ་དྲུག་ཏུ་བསྡུས་པ་ཡིས། །ཞེས་པ་དེ་ཡིན་
པས། དེ་དག་སོ་སོར་ཞེས་པ་ལྟར་ན་གོང་དུ་བསྙེག་ས་ཡོད་དགོས་པ་ལས། རྩ་བ་དེའི་
གོང་དུ་མངོན་རྟོགས་རྒྱན་ལས་གོ་སྒྲུབ་སོ་དྲུག་བསྟན་པའི་རྩ་ཚིག་མེད་ཅེས་པའི་དོན་ཡིན་
པ་སོགས་ཞིབ་ཆ་ལེགས་བཤད་གསེར་ཕྲེང་ལས་ཤེས་པར་བྱའོ། །དེས་ན་སྔར་གྱི་ཤུགས་
ལ་གནས་པའི་དོན་དེ་ཉིད། ཅེས་པའི་དེ་སྒྲའི་བསྙེག་ས་ཚིག་འདིའི་གོང་དུ་ཡོད་དགོས་ལ།
དེ་ཡང་རིང་ཚིག་ཡིན་པས་ལེགས་བཤད་སྙིང་པོ་རང་ལ་གོ་རྒྱུ་ཡིན་མིན་བརྟགས་པར་བྱའོ།།
ད་དུང་སྤྲོ་བྱ་མང་ཡང་མང་དོགས་ནས་མ་བྲིས་སོ། །



སེམས་ཙམ་པའི་སྐབས།
༼ག༽
15
གོང་གི་ས་བཅད་གཉིས་པ། ལམ་དུ་འཇུག་པའི་རྟེན་རིགས་ཀྱི་རྣམ་བཞག་བཤད་
པ་ལ། རིགས་ཀྱི་ངོ་བོ། རིགས་སུ་འགྱུར་ཚུལ། རིགས་ཀྱི་རབ་དབྱེ་དང་གསུམ། དང་
པོ་ནི། ནང་གི་སྐྱེ་མཆེད་ཀྱི་བཅུའི་སྟེང་གི་གཉེན་པོ་འབྱུང་རུང་དང་དྲི་མ་ཟད་རུང་གི་ནུས་
པའམ་ས་བོན་ཞིག་ལ་རིགས་སུ་འདོད་ལ། དེ་ལ་ནང་གི་སྐྱེ་མཆེད་དྲུག་ཀ་ཡོད། གཉེན་
པོ་ལ་གནས་སྐབས་དང་མཐར་ཐུག་གི་གཉེན་པོ་སྤང་རྟོགས་ཕུན་ཚོགས་ཀྱི་བར་ཡོད་དེ། ཉན་
ས་ལས། ས་བོན་དེ་ནི་སྐྱེ་མཆེད་དྲུག་པོ་དེ་དག་ལས་ལོགས་ཤིག་ན་ཐ་དད་པའི་མཚན་ཉིད་
མེད་དེ། ཅེས་པ་དང་། སྐྱེ་མཆེད་དྲུག་པོ་དེ་ལྟར་གྱུར་པའི་གནས་སྐབས་དེ་ལ་རིགས་
དང་ས་བོན་དང་ཁམས་དང་རང་བཞིན་ཞེས་བྱའོ། །ཞེས་དང་། དབང་པོ་དྲུག་གནས་
འགྱུར་པའི་ཡོན་ཏན་བརྒྱ་ཕྲག་བཅུ་གཉིས་འཐོབ་པར་མདོ་སྡེ་རྒྱན་ལས་བཤད་པའི་ཕྱིར།
དབང་པོ་ལྔ་རྣམས་གཞན་འགྱུར་ན། །དོན་ཀུན་འཇུག་དང་ཐམས་ཅད་ཀྱིས། །ཡོན་ཏན་
བརྒྱ་ཕྲག་བཅུ་གཉིས་འབྱུང་། །འབྱོར་བ་དམ་པ་ཐོབ་པར་འགྱུར། །ཞེས་དང་། དབྱིག་
འགྲེལ་ལས། དབང་པོ་ལྔ་གཞན་འགྱུར་ན། དབང་པོ་ལྔ་པོ་ཐམས་ཅད་དོན་ལྔ་པོ་ཐམས་
ཅད་ལ་འཇུག་པ་དང་། དེ་ལ་ཡང་སོ་སོར་ཡོན་ཏན་བརྒྱ་ཕྲག་བཅུ་གཉིས་འབྱུང་བ་ལ་འབྱོར་
བ་དམ་པ་གཉིས་ཐོབ་བོ། །ཞེས་གསུངས་པའི་ཕྱིར། དེ་ཡང་མདོ་པད་དཀར་ལས། མིག་
ལ་བརྒྱ་བརྒྱུ། རྣ་བ་ལ་སྟོང་ཉིས་བརྒྱ། སྣ་ལ་བརྒྱད་བརྒྱ། ལྕེ་ལ་སྟོང་ཉིས་བརྒྱ། ལུས་
ལ་བརྒྱད་བརྒྱ། ཡིད་ལ་སྟོང་ཉིས་བརྒྱ་ཡོད་པར་གསུངས་པ་ཇི་བཞིན་མ་བྱུང་ཡང་མཚོན་
ཙམ་མོ། །དེ་དང་སའི་ཡོན་ཏན་བཤད་པའི་སྐབས་གྱི་ཡོན་ཏན་བརྒྱ་ཕྲག་བཅུ་གཉིས་མི་
འདྲ་བ་ཡིན་པ་གཞུང་ལས་ཤེས་པར་བྱའོ། །དེས་ན་རིགས་ནི་འདུས་བྱས་ཡིན་ཏེ། མདོ་
སྡེ་རྒྱན་ལས། ཁམས་རྣམས་དང་ནི་མོས་པ་དང་། །སྒྲུབ་པ་ཐ་དད་དབྱེ་བ་དང་། །འབྲས་
བུ་ཐ་དད་དམིགས་པའི་ཕྱིར། །རིགས་ཡོད་ཉིད་དུ་ངེས་པར་བརྗོད། །ཅེས་ཐེག་པ་གསུམ་
གྱི་རིགས་ཐ་དད་པའི་སྒྲུབ་བྱེད་དུ། རྒྱུ་ཁམས་ཐ་དད་པ་དང་། རྐྱེན་ཐེག་པ་གསུམ་ལ་



152
སེམས་ཙམ་པའི་སྐབས།
༼ག༽
མོས་པ་ཐ་དད་པ་དང༌། ངེས་པར་སྒྲུབ་མི་སྒྲུབ་ཐ་དད་པ་དང་། འཐོབ་བྱའི་བྱང་ཆུབ་
ལ་རབ་འབྲིང་ཐ་གསུམ་ཡོད་པས་བསྒྲུབས་པའི་ཕྱིར། དེ་བཞིན་ཉིད་ཡིན་ན་ཆོས་ཅན་ཐ་
དད་པ་ཙམ་གྱི་དབྱེ་བ་མ་གཏོགས་ངོ་བོ་ཐ་དད་པའི་དབྱེ་བ་མེད་པས་མོས་པ་ཐ་དད་སོགས་
ཀྱིས་སྒྲུབ་པར་མི་ནུས་པས་སོ། །གཞན་ཡང་ཐེག་དམན་གྱི་རིགས་ལྷག་མེད་ཀྱི་ཚེ་ཡོངས་
སུ་གཏུགས་ལ། ཐེག་ཆེན་གྱི་རིགས་དེའི་ཚེ་མི་ཟད་པས་རིགས་མཆོག་ཏུ་བསྒྲུབས་པའི་
ཕྱིར་ཏེ། དེ་བཞིན་ཉིད་ཡིན་ན་རྒྱུན་ཆད་པ་མི་སྲིད་པས་སོ། །ཞེས་རྗེ་རིན་པོ་ཆེ་གསུངས་
པའི་ཕྱིར། །དཔལ་འཕྲེང་སེང་གིས་ཞུས་པའི་མདོ་ལས། རྣམ་པར་བྱང་བའི་ས་བོན་ལ་
ལྟོས་ནས་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ནོ། །ཞེས་དང་།
དོན་གསང་ལས། ས་བོན་གྱི་བདག་ཉིད་ཀྱང་རང་བཞིན་དུ་གནས་པ་དང་ཡང་དག་པར་
བསྒྲུབས་པ་དང་རྣམ་པ་གཉིས་ཏེ། ཞེས་དང་། ཐེག་བསྡུས་ལས་ཀྱང་། དེ་ལ་ཐོས་པའི་
བག་ཆགས་ཀྱི་ས་བོན་ཆུང་ངུ་དང་ཆེན་པོ་ཡང་ཆོས་ཀྱི་སྐུའི་ས་བོན་དུ་བལྟ་སྟེ། ཀུན་གཞི་
རྣམ་པར་ཤེས་པའི་གཉེན་པོ་ཡིན་པས་ཀུན་གཞི་རྣམ་པར་ཤེས་པའི་ངོ་བོ་ཉིད་མ་ཡིན་པ་
དང་། ཞེས་ཀུན་གཞི་ལ་འོ་ཆུ་བཞིན་ལྷན་ཅིག་གནས་པ་དེ་ཇི་ཙམ་འཕེལ་བ་དེ་ཙམ་གྱིས་
ངང་པས་ཆུ་ལ་འོ་མ་འཐུང་བ་ལྟ་བུར་ས་བོན་རྣམས་ཟད་ནས་གནས་འགྱུར་བར་བཤད་
དེ༑ འདིས་ཀྱང་མི་རྟག་པར་གསུངས་སོ། །བསྡུ་བ་ལས། སྒྲིབ་པ་གཉིས་ག་དང་། ཉོན་
སྒྲིབ་ཙམ་སྤང་དུ་རུང་བ་དང་སྤང་དུ་མི་རུང་བའི་རྒྱུད་ལ་རིམ་པ་ལྟར་ཐེག་ཆེན་དང་ཐེག་
དམན་དང་རིགས་ཆད་ཡིན་པར་བཤད་དེ། འདི་ཡང་ཀུན་གཞིའི་སྟེང་གི་ས་བོན་ལ་དགོངས་
སོ༑ ༑ཀུན་གཞི་རྣམ་པར་མ་བཞག་པའི་རིགས་ལ་ཡང་རང་བཞིན་དུ་གནས་པ་དང་རྒྱས་
པ་ལས་གྱུར་བ་གཉིས་ཡོད། ཅེས་དང་། བྱང་ས་ལས་དེ་ལ་རིགས་གང་ཞེ་ན། མདོར་
བསྡུས་ན་རྣམ་པ་གཉིས་ཏེ། ནས། དེ་ལ་རང་བཞིན་གྱིས་གནས་པའི་རིགས་ནི་བྱང་ཆུབ།
ཞེས་དང་། གཅིག་ནས་གཅིག་ཏུ་བརྒྱུད་དེ་འོངས་ལ་ཐོགས་མ་མེད་པའི་དུས་ཅན་ཆོས་



སེམས་ཙམ་པའི་སྐབས།
༼ག༽
153
ཉིད་ཀྱིས་ཐོབ་པ་དེ་ལྟ་བུ་ཡིན་ནོ། །དེ་ལ་ཡང་དག་པར་བསྒྲུབས་པའི་རིགས་ནི་སྔོན་དགེ་
བའི་རྩ་བ་གོམས་པར་བྱས་པ་ལས་ཐོབ་པ་གང་ཡིན་པ་སྟེ། ཞེས་དང་། ཉན་ས་ལས། འོ་
ན་རིགས་དེའི་རང་བཞིན་ཇི་ལྟ་བུ་ཞེ་ན། དེ་ནི་ལུས་ལས་ཁྱད་པར་དུ་གྱུར་པ་དང་། སྐྱེ་
མཆེད་དྲུག་གིས་ཟིན་པ་དང་། ཆོས་ཉིད་ཀྱི་ཐོབ་པ་དང་། ཐོག་པ་མེད་པའི་དུས་ནས་བརྒྱུད་
དེ་འོངས་པ་དེ་ལྟ་བུ་ཡིན་ཏེ། ཞེས་གསུངས་པའི་ཕྱིར། རིགས་གཉིས་ལྡོག་པ་འགལ་བ་
ཡིན་གྱི་རྫས་འགལ་བ་མིན་པ་དང༌། རྫས་ལ་བསམས་ན་ལམ་ཞུགས་ནས་གཉིས་ཀ་ཡིན་
ཚུལ་གསེར་ཕྲེང་ལས་ཤེས་པར་བྱའོ། །སློབ་དཔོན་ཐོགས་མེད་ཀྱི་གཞུང་འགའ་ཞིག་ཏུ་
ཆོས་ཉིད་རིགས་ཡིན་ཞེས་འབྱུང་བ། རྡོ་རྗེའི་གནས་བདུན་གྱི་ཁམས་བྱང་ཆུབ་ཡོན་ཏན་
འཕྲིན་ལས་བཞི་འབྲས་བུ་དཀོན་མཆོག་གསུམ་མངོན་དུ་བྱེད་པའི་རྟེན་ཙམ་དུ་འགྱུར་བ་
ལ་རིགས་སུ་འདོགས་པ་བཞིན། ཆོས་ཉིད་ལ་དམིགས་ནས་ལམ་ལ་འབད་པས་ཐེག་པ་
གསུམ་གྱི་ཡོན་ཏན་འབྱུང་བར་འགྱུར་བ་ཙམ་ལ་རྟེན་རིགས་ཀྱི་ཐ་སྙད་འདོགས་པར་གསེར་
ཕྲེང་དང་ཀུན་གཞི་དཀའ་འགྲེལ་གཉིས་ཀའི་ཞིབ་ཆ་གནང་བ་ལྟར་རོ། །རྒྱ་མཚོ་སྤྲིན་ལས།
ས་བོན་དེ་ཡང་འདུས་བྱས་ལས་དེ་ཉིད་གཞན་དང་གཞན་དུ་བརྗོད་པ་ལས། ཞེས་པ་ནས།
དེའི་ཕྱིར་སེམས་ཅན་གྱི་ཁྱད་པར་རོ། །ཞེས་གསུངས་པ་ལྟར། རིགས་པའི་རྗེས་འབྲང་
གི་སེམས་ཙམ་པས་རྣམ་ཤེས་དྲུག་གི་སྟེང་གི་སངས་རྒྱས་རུང་གི་ཟག་མེད་སེམས་ཀྱི་ས་
བོན་འམ་ནུས་པ་རིགས་སུ་འདོད་ལ། མཐར་ཐུག་ཐེག་པ་གཅིག་ཏུ་འདོད་པས་གཏན་ནས་
རིགས་ཆད་ཁས་མི་ལེན་པ་མ་གཏོགས་རིགས་ཀྱི་འཐད་དུ་གཞན་ཕལ་ཆེར་ལུང་གི་རྗེས་
འབྲང་གི་སེམས་ཙམ་པ་དང་མཐུན་ནོ། །གཉིས་པ། རིགས་སུ་འགྱུར་ཚུལ་ནི། སྤྱིར་
སེམས་ཅན་གྱི་ཤེས་རྒྱུད་ལ་ཡོན་ཏན་སྐྱེར་རུང་ཞིང་། སྒྲིབ་པ་སྤང་དུ་རུང་བའི་རྒྱུ་ཙམ་
ཞིག་རིགས་སུ་འཇོག་པར་དབུ་སེམས་གཉིས་ཀས་བཤད་པ་མཐུན་ཞིང་། སྤང་དུ་རུང་
བ་ཡང་དྲི་མ་གློ་བུར་བར་སོང་བས་ཡིན་ལ། གློ་བུར་པའི་དོན་འདོད་ཚུལ་མི་འདྲ་དེ། སེམས་



154
༼ག༽
སེམས་ཙམ་པའི་སྐབས།
ཙམ་པས་ནི་མདོ་སྡེ་རྒྱན་གྱི་བཤད་ཚོད་ལྟར་དང༌། དབུ་མ་པས་རྒྱུད་བླའི་བཤད་ཚོད་ལྟར་
ཡིན་ལ་ལེགས་བཤད་གསེར་ཕྲེང་ལས་ཤེས་པར་བྱའོ། །དེ་དག་བདེན་གྲུབ་འདོད་མི་འདོད་
ལ་ཐུག་གོ །གསུམ་པ། རིགས་ཀྱི་དབྱེ་བ་བཤད་པ་ལ། གྲུབ་མཐའི་རྩ་བ་ལས། སྔ་མས་
ཁམས་ནི་ནུས་དེས་བདེན་གྲུབ་ཕྱིར། ཐེག་གསུམ་རིགས་ངེས་རིགས་ཆད་ཐོས་སོགས་
ཀྱིས། །ཞུགས་ཀྱང་སྐྱོ་སོགས་ངེས་འབྱུང་གཏན་མི་སྐྱེ། །ཞེས་རིགས་ལ་ཐེག་པ་གསུམ་
གྱི་རིགས་གསུམ་དང་། ངེས་པའི་རིགས་དང་། མ་ངེས་པའི་རིགས་དང་། ཆད་པའི་
རིགས་དྲུག །དང་པོ་ཉན་ཐོས་ཀྱི་རིགས་ནི། ཉན་སའི་བར་སྡོམ་ལས། རང་བཞིན་དང་
ནི་དེ་རྣམ་བཞག །རྟགས་རྣམས་དང་ནི་གང་ཟག་དག །དེ་དག་ཐམས་ཅད་མདོར་བསྡུས་
ཏེ༔ ༈ རིགས་ཀྱི་སར་ཅི་ཤེས་པར་བྱ། ཞེས་རིགས་ཀྱི་རང་བཞིན་དང་། དེའི་རྣམ་བཞག་
དང༌། དེའི་རྟགས་དང་། རིགས་ལ་གནས་པའི་གང་ཟག་བཤད་པ་དང་བཞི། དེ་དག་
ཉན་ས་དང་གྲུབ་མཐའ་ཆེན་མོ་རྣམས་ལས་ཤེས་པར་བྱའོ། །
གཉིས་པ་རང་རྒྱལ་གྱི་རིགས་ནི། རིགས་ཀྱི་ངོ་བོ་དང་། ལམ་དང་། ཡང་དག་
པར་འགྲུབ་པ་དང་། གནས་པ་དང་། སྤྱོད་པ་དང་། སྡེ་སྣོད་ཀྱི་ཁྱད་པར་དང་། དབང་
པོའི་ཁྱད་པར་དང་ཞུགས་གནས་ཀྱི་ཁྱད་པར་དང་། ཚོགས་བསགས་པའི་ཁྱད་པར་དང་།
སྒྲ་བཤད་དང་བཅུ། རྟོག་གེ་འབར་པ་ལས་གསུངས་པ་དེ་བཞིན་གྲུབ་མཐའ་ཆེན་མོར་ཡང་
གསུངས་པ་ལས། །དང་པོར་རང་རྒྱལ་རིགས་ནི། སློབ་དཔོན་ལེགས་ལྡན་འབྱེད་ཀྱིས།
རིགས་ཀྱི་མཚན་ཉིད་གསུམ་ཉིད་དེ། ཅེས་གསུངས་པ་ལྟར། དང་པོ་ཉིད་ནས་འདོད་ཆགས་
ཆུང་བ། སྙིང་རྗེ་ཆུང་བའི་རིགས་ཅན། ཁྱད་པར་ང་རྒྱལ་ལ་སྤྱོད་པ། ཞེས་སོ། །ཡང་
དག་པར་འགྲུབ་པ་ལ་མི་འདྲ་བ་གསུམ་ཡོད་དེ། རང་རྒྱལ་བསེ་རུ་ལྟ་བུ་ནི་བསྐལ་བ་བརྒྱར་
སངས་རྒྱས་འབྱུང་བ་མཉེས་པར་བྱས་ནས་ཚོགས་བསགས། དེའི་འོག་ཏུ་ཕུང་ཁམས་སོགས་
ཀྱི་གནས་དྲུག་ལ་མཁས་པར་བྱས་ཏེ། ཚེ་འཕོས་པས་ཕྱི་མ་ལ་ལམ་ལྷག་མ། སྦྱོར་ལམ་



སེམས་ཙམ་པའི་སྐབས།
༼ག༽
155
མཐོང་སྒོམ་མི་སློབ་ལམ་བཞི་བསྐྱེད་པར་བཞེད་ཅིང་། གདན་ཐོག་གཅིག་ལ་ངེས་པར་
མཛོད་ལྟར་བསྐྱེད་པར་མི་བཞེད་དོ། །ཚོགས་སྤྱོད་པ་ཆེན་པོའི་རང་རྒྱལ་ནི། སངས་རྒྱས་
འབྱུང་བ་མཉེས་པར་བྱས་ཏེ་སྐྱེས་བུ་དམ་པ་ལ་བརྟེན་པ་དང་། དམ་ཆོས་ཉན་པ་དང་།
ཚུལ་བཞིན་ཡིད་ལ་བྱས་པས་སྦྱོར་ལམ་དྲོད་རྩེ་བཟོད་པ་གསུམ་བསྐྱེད་ནས། ཚེ་དེ་ལ་ཆོས་
མཆོག་གམ་འབྲས་བུ་ཐོབ་མི་ནུས་ཀྱི། ཕྱིས་དེ་གཉིས་ཐོབ་ཆེད་དུ་གནས་དྲུག་ལ་མཁས་
པ་དང་། ཚོགས་སྤྱོད་ཆུང་བའི་རང་རྒྱལ་ནི། རྒྱུ་བཞི་པོ་སྔ་མ་འདི་ཉིད་ལྟར་བྱས་པ་ལ་
བརྟེན་ནས་ཆོས་མངོན་པར་རྟོག་པར་བྱེད་ཅིང་། དགེ་སྦྱོང་གི་འབྲས་བུ་ཐོབ་ལ། དགྲ་
བཅོམ་པའི་འབྲས་བུ་མ་ཐོབ་པས། ཕྱིས་སུ་༼འདས་ལམ་གྱིས་༽དེ་ཐོབ་པའི་ཆེད་དུ་གནས་
དྲུག་ལ་མཁས་པར་བྱེད་དོ། །རྒྱས་པར་རྟོག་གེ་འབར་བ་དང༌། ལེགས་བཤད་གསེར་
ཕྲེང་དང་། གྲུབ་མཐའ་ཆེན་མོ་ལས་ཤེས་པར་བྱའོ། །གནས་པ་ལ་ཐུགས་ཀྱི་གནས་པ་
དང་ལུས་ཀྱི་གནས་པ་གཉིས་ལས། དང་པོ་ནི། ཟབ་མོ་ལ་མོས་པ་དང་། རྟེན་འབྲེལ་སོ་
སོར་རྟོགས་པ་ལྷུར་ལེན་པ་དང་། རྣམ་ཐར་སྒོ་གསུམ་ཡིད་ལ་བྱེད་པར་རྟོག་གེ་འབར་པར་
གསུངས་སོ། །ལུས་ཀྱི་གནས་པ་ནི། རྒྱུ་ལམ་ལ་བསླབ་པའི་འབྲས་བུ་ཡང་དག་པར་འགྲུབ་
ཚུལ་ཤད་ཟིན་པ་ལ་རྟེན་ནས་ཤེས་སླའོ། །སྡེ་སྣོད་ནི་ཉན་ཐོས་ཀྱི་སྡེ་སྣོད་ལ་ཟུར་ན་མེད་
ལ༑ སྤང་བྱའང་ཉོན་སྒྲིབ་ལས་གཞན་མི་སྤོང་། རྣལ་འབྱོར་སྤྱོད་པའི་དབུ་མ་རང་རྒྱུད་
པ་མ་གཏོགས་པའི་ནང་པའི་གྲུབ་མཐའ་སྨྲ་བ་ཐམས་ཅད་ཀྱི་ལུགས་ལ་ཉན་རང་གཉིས་སྤང་
རྟོགས་ཀྱི་རིགས་འདྲ་བའི་ཕྱིར། འཆད་པར་འགྱུར་རོ། །ཞུགས་གནས་བརྒྱད་ཀྱི་རྣམ་
བཞག་རང་རྒྱལ་ལའང་དབྱེ་རུང་བ་ཉན་རང་གཉིས་སྤང་རྟོགས་ཀྱི་རིགས་འདྲ་བར་འདོད་
པའི་རྒྱུ་མཚན་གྱིས་ཡིན་ནོ། །ས་སྡེར་འབྲས་བུ་སྔ་ཕྱིའི་ཐོབ་ཚུལ་བཤད་པ་དང༌། བྱང་
ས་ལས། རང་རྒྱལ་བ་རྣམས་ནི་ཉན་ཐོས་ཇི་ལྟ་བ་དེ་ཁོ་ན་བཞིན་དུ་རིག་པར་བྱའོ། །དེ་
ཅིའི་ཕྱིར་ཞེ་ན། དེ་ནི་ཉན་ཐོས་རྣམས་དང་ལམ་གྱི་རང་བཞིན་མཚུངས་པའི་ཕྱིར། ཞེས་



156
༼ག༽
སེམས་ཙམ་པའི་སྐབས།
དང་། ཀུན་བཏུས་ལས། སྔོན་འབྲས་བུ་མ་ཐོབ་པ་དང་། ཐོབ་པ་ཡང་རུང་སྟེ། ཞེས་
སོགས་སྔར་བཤད་པའི་ལམ་དང་འགྲུབ་པ་ཕྱི་མ་གཉིས་ལ་བརྟེན་ནས་ཆོས་མཆོག་ནས་དགྲ་
བཅོམ་པའི་བར་དང་། བཟོད་པ་ནས་ཡང་རུང་། ཕྱིར་འོང་ནས་སམ་ཕྱིར་མི་འོང་ནས་
དགྲ་བཅོམ་པའི་བར་འགྲུབ་པར་བཤད་པས་ཀྱང་གང་ཟག་ཡ་བརྒྱད་འགྲུབ་སྟེ། འགྲུབ་
པ་གསུམ་གྱི་རྣམ་བཞག་བྱེད་པ་སྲིད་པ་ཐ་མའི་ཚེ་ལམ་མང་འབྲིང་ཉུང་བ་བསྐྱེད་ནུས་མི་
ནུས་ཀྱི་སྒོ་ནས་བཞག་པའི་ཕྱིར། ཚོགས་བསགས་པའི་ཁྱད་ནི། རང་རྒྱལ་རིགས་ངེས་
རྣམས་ནི་བསྐལ་ཆེན་བརྒྱར་སངས་རྒྱས་འབྱུང་བ་མཉེས་པར་བྱས་ནས་ཚོགས་བསགས་
པའི་ལག་རྗེས་ལ། གཙུག་ཏོར་དང་མཚན་དཔེ་ཆ་འདྲ་བའམ་རྗེས་མཐུན་པ་འབྱུང་ལ།
མ་ངེས་པའི་རིགས་ཅན་རྣམས་བསྐལ་བ་བརྒྱར་ཚོགས་བསགས་པའི་ངེས་པ་མེད་པས།
གཙུག་ཏོར་རྗེས་མཐུན་སོགས་ཡོད་པའི་ངེས་པ་མེད་ལ། མ་ངེས་བ་ལ་ལམ་གཞན་སྔོན་
དུ་མ་སོང་བར་དང་པོ་ནས་རང་རྒྱལ་གྱི་ལམ་དུ་ཞུགས་པའི་ཚོགས་སྤྱོད་ཡིན་ན་ཡོད་ལ།
ཉན་ཐོས་སྲིད་པ་ཐ་མའི་ཚེ་སངས་རྒྱས་སམ་སློབ་དཔོན་གཞན་དང་མ་ཕྲད་ན་རང་རྒྱལ་
དུ་འགྱུར་བ་སྲིད་པས། འདི་ལ་མེད་དོ། །ཉན་ཐོས་ཅིག་ཅར་པའང་ཕྱིས་རང་རྒྱལ་དུ་
སོང་བ་གཅིག་སྲིད་ཀྱི་བསེ་རུ་ལྟ་བུའི་རང་རྒྱལ་དུ་འགྱུར་པ་མི་སྲིད་དེ། བསེ་རུ་ལྟ་བུ་ནི་
སྦྱོར་ལམ་སྐྱེད་པ་ལ་བསམ་གཏན་བཞི་པའི་དངོས་གཞི་ལ་བརྟེན་ནས་སྐྱེད་ལ། བསམ་
གཏན་བཞི་པའི་དངོས་གཞི་ཐོབ་ན་བསམ་གཏན་གསུམ་པ་མན་ཆད་ཀྱི་ཉོན་མོངས་ལ་ཆགས་
བྲལ་བྱས་དགོས་ལ། དེ་ལྟ་ན། ཁམས་གསུམ་ཀའི་ཉོན་མོངས་ལ་ཆགས་བྲལ་བྱས་པའི་
སོ་སྐྱེ་ཡོད་པ་ཧ་ཅང་ཐལ་བར་འགྱུར་བའི་ཕྱིར། གསེར་ཕྲེང་ལས་ཤེས་པར་བྱའོ། །ཉན་
རང་གི་ཁྱད་པར་གཞན་རྟོགས་སླ་ཞིང་ཅུང་རྟོགས་དཀའ་རྣམས་གྲུབ་མཐའ་ཆེན་མོ་ལས་
སོ་སོའི་ཤེས་བྱེད་དང་བཅས་པ་ཤེས་པར་བྱའོ། །
གསུམ་པ། ཐེག་ཆེན་གྱི་རིགས་ནི། མདོ་སྡེ་རྒྱན་ལས། ཡོད་དང་མཆོག་དང་



སེམས་ཙམ་པའི་སྐབས།
༼ག༽
157
མཚན་ཉིད་དང་། །རྟགས་དང་རིགས་རབ་དབྱེ་བ་དང་། །ཉེས་དམིགས་དང་ནི་ཕན་ཡོན་
་དང་། །དཔེ་རྣམས་གཉིས་ཏེ་རྣམ་པ་བཞི། །ཞེས་རིགས་ཡོད་པ་དང་། མཆོག་དམན་
དང་། མཚན་ཉིད་དང་། སྒྲ་བཤད་དང་། རྟགས་དང་། དབྱེ་བ་དང་། ཉེས་དམིགས་
དང་། ཕན་ཡོན་དང་། དཔེ་གཉིས་སྟེ་དགུ་ལས། དང་པོ་ནི། ཐེག་པ་གསུམ་གྱི་རིགས་
བདེན་གྲུབ་ཐ་དད་ཡིན་ཏེ། ལམ་ལ་མ་ཞུགས་གོང་གི་གང་ཟག་ལའང་། ཁམས་དང་མོས་
པ་དང་སྒྲུབ་པ་ཐ་དད་པ་ཡོད་པས་ན། འབྲས་བུ་མཆོག་དམན་ཐ་དད་པ་ཡོད་པའི་ཕྱིར།
མདོ་སྡེ་རྒྱན་ལས། ཁམས་རྣམས་དང་ནི་མོས་པ་དང་། །སྒྲུབ་པ་ཐ་དད་དབྱེ་བ་དང་།།
་འབྲས་བུ་ཐ་དད་དམིགས་པའི་ཕྱིར། །རིགས་ཡོད་ཉིད་དུ་ངེས་པར་བརྗོད། །ཞེས་དང་།
གཉིས་པ་ནི། ཐེག་ཆེན་གྱི་རིགས་དེ་ཉན་རང་གི་རིགས་ལས་ཁྱད་པར་བཞིས་མཆོག་ཡིན་
ཏེ༑ མདོ་སྡེ་རྒྱན་ལས། དེ་དག་གི་ཁྱད་པར་འཕགས་པ་དང་། །ཐམས་ཅད་དང་ནི་དོན་
ཆེན་དང་། །མི་ཟད་པ་ཡི་རྒྱུ་མཚན་ཕྱིར། །རིགས་མཆོག་ཉིད་ཅེས་བརྗོད་པ་ཡིན། །ཞེས་
''དང་། གསུམ་པ་ནི། ཐེག་ཆེན་གྱི་བྱང་ཆུབ་དུ་འགྱུར་རུང་གི་ནུས་པ་ཞིག་ལ་ཐོས་སོགས་
''ཀྱིས་གསོས་མ་བཏབ་པའི་རང་བཞིན་གནས་རིགས་ཁོ་ན་དང་། གསོས་བཏབ་པའི་རྒྱས་
འགྱུར་གྱི་རིགས་གཉིས་ཡོད་པའི་ཕྱིར། །མདོ་སྡེ་རྒྱན་ལས། རང་བཞིན་དང་ནི་རྒྱས་པ་
དང་། །ཞེས་དང་། བཞི་པ། སྒྲ་བཤད་ནི། དེ་ཉིད་ལས། ཡོན་ཏན་ནི། །སྒྲོལ་པའི་དོན་
དུ་ཤེས་པར་བྱ། །ཞེས་དང་། ལྔ་པ་རྟགས་ནི། མདོ་ལས། དུ་བ་ལས་ནི་མེར་ཤེས་དང་།།
ཆུ་སྐྱར་ལས་ནི་ཆུ་ཤེས་ལྟར། །བྱང་ཆུབ་སེམས་དཔའ་བློ་ལྡན་གྱིས། །རིགས་ནི་མཚན་
མ་དག་ལས་ཤེས། །ཞེས་དཔེ་ཡི་འབྲས་རྟགས་གཉིས་དང་དོན་གྱི་འབྲས་རྟགས་གསུམ་
བསྟན་པ་ལས་ཤེས་པར་བྱའོ། །དྲུག་པ་ནི་གོ་སླའོ། །བདུན་པ། ཉེས་དམིགས་ནི། ཉོན་
མོངས་གོམས་དང་གྲོགས་ངན་དང་། །འཕོངས་དང་གཞན་གྱི་དབང་ཉིད་དང་། །ཞེས་
པ་ལྟར་དང་། །བརྒྱད་པ། ཐེག་ཆེན་གྱི་རིགས་པ་གནས་པའི་ཕན་ཡོན་ནི། མདོ་སྡེ་རྒྱན་
14



158
༼ག༽
སེམས་ཙམ་པའི་སྐབས།
ལས། རིང་མོ་ཞིག་ནས་ངན་སོང་དུ། །འགྲོ་ཞིང་མྱུར་དུ་ཐར་བ་དང་། །དེ་ནའང་སྡུག་
བསྔལ་ཆུང་ངུ་མྱོང་། །སྐྱོ་བཅས་སེམས་ཅན་སྨིན་པར་བྱེད། །ཞེས་པ་གསུངས་པ་ལྟར་
ཕན་ཡོན་བཞི་དང་། དགུ་པ་དཔེ་ལ། ཐེག་ཆེན་གྱི་རིགས་གསེར་གྱི་རིགས་ཆེན་པོ་དང་།
རིན་ཆེན་མཆོག་གཉིས་ལ་ཁྱད་པར་བཞི་བཞིའི་སྒོ་ནས་དཔེ་དོན་སྦྱར་བ་ནི་རིམ་བཞིན། མདོ་
སྡེ་རྒྱན་ལས། གསེར་གྱི་རིགས་བཞིན་ཤེས་པར་བྱ། །ཞེས་པ་ནས། སེམས་ཅན་མང་
པོའི་དོན་གནས་ཕྱིར། །ཞེས་གསུངས་པའི་ཕྱིར། མདོ་སྡེ་རྒྱན་གྱི་དབྱིག་འགྲེལ་དང༌།
གྲུབ་མཐའ་ཆེན་མོ་ལས་ཤེས་པར་བྱའོ། །
གོང་གི་ས་བཅད་གསུམ་པ། མཐའ་གཉིས་ངོས་བཟུང་བ་དང་། དེ་དང་བྲལ་པའི་
དབུ་མའི་ལམ་བཤད་པ་དང་། དེ་ལ་འཁྲུལ་པ་དགག་པ་དང་གསུམ། དང་པོ་ནི། གཞན་
དབང་དང་ཡོངས་གྲུབ་གཉིས་རང་འདོགས་བྱེད་ཀྱི་སྒྲ་རྟོག་གི་འཇུག་གཞིར་དོན་དམ་པར་
གྲུབ་པར་འཛིན་པའི་བློས་སྒྲོ་འདོགས་དང་། དེ་ལྟར་ཞེན་པ་ལྟར་གྲུབ་པར་འཛིན་པ་སྒྲོ་
འདོགས་ཀྱི་མཐར་ལྷུང་བའི་དོན་དང་། དེ་ལྟར་འཛིན་པའི་ཞེན་ཡུལ་རྣམས་བརྟགས་པ་
མཐའ་བཟུང་གི་སྒྲོ་འདོགས་ཀྱི་མཐའ་ཡིན་ཏེ། བྱང་ས་ལས། གཟུགས་ལ་སོགས་པའི་
ཆོས་རྣམས་དང་གཟུགས་ལ་སོགས་པའི་དངོས་པོ་ལ་འདོགས་པའི་ཚིག་གི་ངོ་བོ་ཉིད་ཀྱི་རང་
གི་མཚན་ཉིད་ཡོད་པ་མ་ཡིན་པ་ལ་སྒྲོ་བཏགས་ནས་མངོན་པར་ཞེན་པ་གང་ཡིན་པ། ཞེས་
དང་། བསྡུ་བ་ལས། དེ་ལ་གཞན་གྱི་དབང་གི་ངོ་བོ་ཉིད་དང་། ཡོངས་སུ་གྲུབ་པ་ལས་
ཀུན་བཏགས་པའི་ངོ་བོ་ཉིད་དུ་ཞེན་པ་གང་ཡིན་པར་རིག་པར་བྱའོ། །ཞེས་གསུངས་པའི་
ཕྱིར། གཞན་དབང་དང་ཡོངས་གྲུབ་གཉིས་དོན་དམ་པར་མེད་པར་འཛིན་པའི་བློ་བསྐུར་
འདེབས་དང༌། དེ་ལྟར་ཞེན་པ་བསྐུར་འདེབས་ཀྱི་མཐར་ལྷུང་བའི་དོན་དང་། དེ་ལྟར་
འཛིན་པའི་ཞེན་ཡུལ་དེ་བརྟགས་པ་མཐའ་བཟུང་གི་བསྐུར་འདེབས་ཀྱི་མཐའ་ཡིན་ཏེ། བྱང་
ས་ལས། བཏགས་པའི་ཚིག་གི་མཚན་མའི་གཞི། བཏགས་པའི་ཚིག་གི་མཚན་མའི་རྟེན་



སེམས་ཙམ་པའི་སྐབས།
15
༼ག༽
དུ་གྱུར་པ། བརྗོད་དུ་མེད་པའི་བདག་ཉིད་ཀྱིས་དོན་དམ་པ་ཡང་དག་པའི་དངོས་པོ་ལ་ཐམས་
ཅད་དུ་མེད་དོ་ཞེས་བསྐུར་བ་འདེབས་ཤིང་ཆུད་གཟོན་པར་བྱེད་པ་གང་ཡིན་པ། ཞེས་
དང་། བསྡུ་བ་ལས། བསྐུར་བ་འདེབས་པའི་མཐའ་ནི་གཞན་གྱི་དབང་གི་ངོ་བོ་ཉིད་དང་།
ཡོངས་སུ་གྲུབ་པའི་ངོ་བོ་ཉིད་ཡོད་པ་ལ་མེད་དོ། །ཞེས་རང་གི་མཚན་ཉིད་ལ་བསྐུར་བ་
འདེབས་པ་གང་ཡིན་པ་སྟེ། ཞེས་གསུངས་པའི་ཕྱིར། བྱང་ས་དང་བསྡུ་བ་གཉིས་སྒྲོ་བསྐུར་
གྱི་མཐའ་དང་དེ་སྤོང་ཚུལ་གསུངས་པ་རྣམས་འདྲ་བ་ཡིན་ཏེ། ལེགས་བཤད་སྙིང་པོ་ལས།
བྱང་ས་དང་འདི་གཉིས་སྒྲོ་བསྐུར་གྱི་མཐའ་དང་དེ་སྤོང་ཚུལ་གཅིག་གོ །ཞེས་གསུངས་
པའི་ཕྱིར། གྲུབ་མཐའ་རྩ་བར། ཀུན་བཏགས་བདེན་གྲུབ་སྒྲོ་འདོགས་གཞན་གཉིས་པོ།།
བདེན་མེད་སྐུར་འདེབས། ཞེས་པ་དེ་དག་གི་དོན་བསྡུས་པ་ཡིན་ནོ། །སྐབས་འདིའི་སྒྲོ་
འདོགས་འགོག་ཡུལ་གྱི་ཕྱོགས་སྔ་སྨྲ་བ་བྱང་སར་ལུང་རིགས་གཉིས་ཀྱིས་བཀག་པ་ལས།
ལུང་གི་འགོག་ཡུལ་ལ་ཉན་ཐོས་སྡེ་གཉིས་གང་རུང་གིས་ཁྱབ་སྟེ། ལེགས་བཤད་སྙིང་པོ་
ལས། འདི་ལྟར་འདི་འགོག་པ་ན་བྱང་ས་ལས་ལུང་གསུམ་གྱིས་བཀག་ཅིང་། གཞན་སྡེ་
ལ་རང་གི་སྟོན་པའི་ལུང་གིས་འགོག་ཏུ་མི་རུང་བས་དགག་པའི་ཡུལ་ལ་རང་སྡེ་ཡང་ཡོད་
ལ༔ ངོ་བོ་ཉིད་མེད་པར་སྨྲ་བ་དང་། རྣལ་འབྱོར་སྤྱོད་པའི་ཁྱད་པར་ལ་འགོག་པ་མ་ཡིན་
པས་ཉན་ཐོས་སྡེ་པའོ། །ཞེས་གསུངས་པའི་ཕྱིར། རིགས་པའི་འགོག་ཡུལ་ལ་གཞན་སྡེའང་
ཡོད་དེ། ལེགས་བཤད་སྙིང་པོ་ལས། དགག་པའི་ཡུལ་ལ་རང་སྡེ་ཡང་ཡོད་ལ། ཞེས་
པའི་ཡང་སྒྲའི་དོན་ཡོད་པའི་ཕྱིར་དང་། ཡང་དེ་ཉིད་ལས། སྒྲོ་འདོགས་ལ་ནི་ཀུན་བཏགས་
དང་ལྷན་སྐྱེས་གཉིས་ཡོད་ལ་ཀུན་བཏགས་ནི་གཞན་སྡེ་དང་རང་སྡེ་གཉིས་ཀྱི་ལུགས་སོ།།
ཞེས་གསུངས་པའི་ཕྱིར། ཡང་དེ་ཉིད་ལས། འདིར་སྐུར་འདེབས་འགོག་པའི་ཕྱོགས་སྔ་
ཁས་ལེན་མཁན་ནི་གཞན་སྡེ་འོང་དོན་མེད་ལ། ཞེས་སྐབས་འདིའི་སྐུར་འདེབས་འགོག་
པའི་ཕྱོགས་སྔ་ལ་གཞན་སྡེ་མེད་ཅེས་དམིགས་གྱིས་བཀར་ཏེ་གསུངས་པས། སྒྲོ་འདོགས་



160
༼ག༽
སེམས་ཙམ་པའི་སྐབས།
འགོག་པའི་ཕྱོགས་སྔ་ཁས་ལེན་མཁན་ལ་རང་གཞན་གྱི་སྡེ་པ་གཉིས་ཡོད་པར་དོན་གྱི་བསྟན་
པའོ། །སྐབས་འདིའི་སྐུར་འདེབས་འགོག་ཡུལ་གྱི་ཕྱོགས་སྔ་སྨྲ་བ་ཐེག་ཆེན་གྱི་གྲུབ་མཐའ་
སྨྲ་བ་ཁོ་ན་ཡིན་ཏེ། ལེགས་བཤད་སྙིང་པོ་ལས། དེ་ལ་འདིར་སྐུར་འདེབས་འགོག་པའི་
ཕྱོགས་སྔ་ཁས་ལེན་མཁན་ནི་གཞན་སྡེ་འོང་དོན་མེད་ལ། རང་སྡེ་ཡང་ཉན་ཐོས་སྡེ་པ་ལ་
མིང་བརྡས་ཐ་སྙད་འདོགས་པའི་གཞིའི་གཟུགས་སོགས་ཀྱི་དངོས་པོ་རང་གི་མཚན་ཉིད་ཀྱིས་
མེད་ཅེས་ཁས་ལེན་པ་ཡང་མེད་དོ། །དེས་ན་བསྡུ་བ་ལས་བཤད་པ་ལྟར། ཞེས་པ་ནས།
ངོ་བོ་ཉིད་སྨྲ་བ་རྣམས་སོ། །ཞེས་གསུངས་པའི་ཕྱིར། བྱང་ས་ལས་བསྐུར་འདེབས་ཀྱི་
གཞི་གཞན་དབང་ཁྱད་པར་གསུམ་ལྡན་དུ་བཤད་པའི་གཉིས་པ་བརྗོད་དུ་མེད་པའི་དངོས་
པོའི་དོན་བཤད་ཚུལ་དུ་མ་ཡོད་དེ། རྒྱལ་བ་དགེ་འདུན་རྒྱ་མཚོའི་དྲང་ངེས་དཀའ་འགྲེལ་
ལས། བརྡ་སྦྱོར་དགོས་ཀྱི་དངོས་པོ་ཞིག་ལ་གསུངས་པའི་དགོངས་པ། དྲང་ངེས་བཻ་ཌཱུར
དཀར་པོའི་གན་མཛོད་སྐལ་བཟང་རེ་བ་ཀུན་སྐོང་ལས། བརྡ་སྦྱོར་དགོས་ཀྱི་གང་ཟག་གི་
ངོ་ལ་སྦྱར་ཏེ། སྤྱིར་རང་གྲུབ་ཙམ་ནས་ཐ་སྙད་དང་ལྡན་དགོས་པར་དགོངས་སོ། །ཞེས་
དང་། རིན་ཆེན་བྱང་ཆུབ་ཀྱིས་བུམ་བརྡ་མ་སྦྱར་བ་དེས་ལྟོ་ལྡིར་བ་མཐོང་བའི་ཚེ་རང་
གི་ངོ་བོ་ཙམ་བརྗོད་དུ་ཡོད་ཀྱང་བུམ་པའི་ཐ་སྙད་བརྗོད་དུ་མེད་པས། མཚོན་བྱས་བསྡུས་
པའི་འདུས་བྱས་རྣམས་བརྗོད་དུ་མེད་པའི་དངོས་པོ་མིན་ལ། མཚན་ཉིད་ཀྱིས་བསྡུས་པ་
རྣམས་དེ་ཡིན་ནོ། །ཞེས་བཤད་དེ། མཚོན་བྱ་ལ་རང་གི་ངོ་བོ་ངེས་པ་ལས་ལོགས་སུ་
ཐ་སྙད་ཚོལ་རྒྱུ་མེད་པ་ལ་དགོངས་པ་འདྲ། པྲ་སྟི་རིན་ཆེན་དོན་གྲུབ་ཀྱི་དྲང་ངེས་རྣམ་
འབྱེད་རྒྱས་པར། གཞན་དབང་གི་གཙོ་བོ་ཀུན་རྟོགས་དང་ཡོངས་གྲུབ་གཉིས་རང་རིག་
དང་མི་རྟོག་ཡེ་ཤེས་ཀྱི་ངོར་གཉིས་སྣང་ནུབ་པའི་ཕྱིར་སྤྲོས་པའི་རྣམ་པར་བརྗོད་དུ་མེད་
པ་ལ་བཤད་པ་དང་ཡང་བབ་ལེགས་པར་བསྟན་པའི་སྒྲོན་མེས་གསུངས་སོ། །ལེགས་བཤད་
སྙིང་པོའི་གཞན་འགྲེལ་ལས། ཀུན་མཁྱེན་འཇམ་དབྱངས་བཞད་པ་རང་ཉིད་ཀྱི་དགོངས་



སེམས་ཙམ་པའི་སྐབས།
༼ག༽
161
པ་ནི། བརྗོད་དུ་མེད་པའི་དངོས་པོའི་དོན། དོན་དམ་པར་སྒྲ་རྟོག་གི་ཡུལ་མ་ཡིན་པ་ལ་
བྱེད་པར་མངོན་ཏེ། བྱང་ས་ལས། བཏགས་པའི་ཚིག་གི་མཚན་མའི་གཞི་ཞེས་སོགས་
ཀྱིས་བཤད་པའི་ཁྱད་ཆོས་གསུམ་དང་། འཇུག་པར་སེམས་ཙམ་པའི་འདོད་པ་བརྗོད་པའི་
སྐབས་སུ། ཡོད་དང་སྤྲོས་ཀུན་ཡུལ་མིན་རང་བཞིན་ཡོད། ཅེས་ཁྱད་ཆོས་གསུམ་གསུངས་
པ་དང་སྦྱར་ཏེ། གཉིས་ཀའི་ཐད་དུ། དོན་དམ་པར་སྒྲ་རྟོག་གི་ཡུལ་མ་ཡིན་པའམ། བརྗོད་
དུ་མེད་པ། ཞེས་གསུངས་པའི་ཕྱིར། དོན་དམ་པར་སྒྲ་རྟོག་གི་ཡུལ་མིན་ཚུལ་ཡང་། གནས་
ཀྱི་བཀོད་པ་ལྟ་བུ་ཞིག་གཞན་གྱིས་བརྗོད་པའི་ཚེ་བློར་ལམ་གྱིས་འཆར་རྒྱུ་ཞིག་ཡོད་པ་དེ་
སྒྲ་སྤྱི་ཡིན་གྱི་དོན་དངོས་མ་ཡིན་ཏེ། དེ་ཡིན་ན་མིག་གིས་མཐོང་བ་ལྟར་རྩི་ཤིང་སོགས་
ཀྱང་འཆར་དགོས་ལ། དེ་དག་འཆར་བ་སོ་སོ་ནས་བརྗོད་དགོས་ཀྱི་བརྡ་གཅིག་གིས་ཁྱད་
པར་ཀུན་བློར་འཕེན་མི་ནུས་པའི་ཕྱིར། སེལ་བའི་རྣམ་པའི་འཇུག་ཚུལ་ཡང་དེ་ཡིན་ཏེ།
རྣམ་འགྲེལ་ལས། ཁྱད་པར་རྣམས་ལ་བརྡ་དག་ནི། །འཇུག་པ་སྲིད་པ་ཡོད་མ་ཡིན། །ཞེས་
དང་། དགོངས་པ་རབ་གསལ་ལས། དངོས་སུ་ན་བཏགས་པའི་རྣམ་པ་འཛིན་པ། ཞེས་
གསུངས་པའི་ཕྱིར། དེར་མ་ཟད་ཞིབ་ཏུ་ཕྱེ་ན་བརྗོད་པ་པོའི་རྟོགས་དུས་ཀྱི་དེ་ཁོ་ནའི་དོན་
སྤྱི་ཡིན་གྱི་སྐབས་དེར་ཡོད་པ་དེའི་སྒྲ་སྤྱི་ཡིན་པར་མ་ངེས་ཏེ། སྐབས་དེར་ཡུལ་ཇི་ལྟར་
ཡོད་ཀྱང་། བློ་ལ་དེའི་བཤད་པ་ལྟར་གྱི་རྣམ་པ་ཞིག་འཆར་བའི་ཕྱིར། འོན་ཀྱང་སངས་
རྒྱས་ཀྱི་གསུང་གི་ཁྱད་པར་ཡང་བརྗོད་པའི་སེལ་འཇུག་མ་ཡིན་པར་བླ་མ་དག་འཆད་ཀྱང་།
གཅིག་གིས་བློར་མཉམ་དུ་མི་འཕེན་པས་དཔྱད་དགོས། དེ་ལ་འོ་ན་ཡོད་དང་ཞེས་པས་
ཀུན་བཏགས་ཀྱི་གཞི་ཡིན་པར་ཇི་ལྟར་བསྟན་ཞེ་ན། གཞུང་དེའི་ཕྱོགས་སྔར་དབུས་མཐའ་
འགྲེལ་པ་སོགས་ཡོང་ཞིང་། དེར་ལྷག་མ་ཡོད་པར་གསུངས་པ་ཀུན་བཏགས་བཀག་ཤུལ་
ན་དེས་སྟོང་རྒྱུའི་གཞི་དང་སྟོང་པ་དོན་དམ་པར་ཡོད་པ་ལ་འོག་ཏུ་འཆད་པར་འགྱུར་བས་
འདིར་སྨོས་པ་ཡང་དེར་མ་གྲུབ་བཞིན་དུ་དེར་ཀུན་བཏགས་པའི་གཞི་དོན་དམ་པར་ཡོད་



162
༼ག༽
སེམས་ཙམ་པའི་སྐབས།
པ་ལ་བྱ་ཡི། སྤྱིར་ཡོད་པ་ཙམ་ལ་མི་བྱ་སྟེ། དབུ་མ་སྙིང་པོ་ཡང་། བཏགས་པ་རྒྱུ་མཚན་
བཅས་ཕྱིར་དང་། །ཞེས་སྨོས་སོ། །ཞེས་གསུངས་པའི་ཕྱིར། སྒྲའི་བརྗོད་ཚུལ་དང་རྟོག་
པའི་འཆར་ཚུལ་ལ་དེ་ལྟར་དཔྱད་པར་མ་ཟད། སོ་སོ་སྐྱེས་བུའི་དབང་པོའི་མངོན་སུམ་
གྱི་ཡུལ་སྣང་ཚུལ་ལའང་དཔྱད་པར་བྱ། དཔེར་ན། སོ་སྐྱེའི་རྒྱུད་ཀྱི་སྔོན་འཛིན་མིག་ཤེས་
ཀྱིས་སྔོན་པོ་ལ་བལྟས་པའི་ཚེ་ཕ་རོལ་ནས་ཚུར་སྔོན་པོའི་སྣང་བ་ཤར་བ་དེ་སྔོན་པོ་དངོས་
མ་ཡིན་གྱི། ཐོག་མེད་ནས་བག་ཆགས་གོམས་པའི་དབང་གིས་ཤར་བའི་སྣང་ཆ་ཀུན་བཏགས་
ཙམ་ཞིག་ཡིན་ཏེ། དེ་ཉིད་དོན་དམ་པར་གྲུབ་ན་འཁྲུལ་པའི་སྣང་ཆ་ལས་གཞན་མེད་པར།
སེམས་ལས་དོན་གཞན་དུ་རྒྱངས་ཆད་ལ་འགྲོ་སྟེ། ཀུན་བཏགས་དོན་དམ་པར་གྲུབ་པ་
དང༌། ཆོས་བདག་གཉིས་རྩ་བ་གཅིག་ཏུ་འགྲོ་ཚུལ་གཞུང་ལས་ཤེས་པར་བྱའོ། །འོན་
ཀྱང་དེ་ཉིད་སྣང་བས་སྔོན་པོ་སྣང་བར་འཇོག་པ་དྲན་པའི་ངོ་བོར་འདས་པའི་མི་སོགས་གྲོང་
དེ་ཡོད་པ་མི་དེ་ཉིད་མིན་ཀྱང་། དེ་ལས་མི་ངེས་པར་འཇོག་པ་དང་འདྲ་བས། སྔོན་པོ་
དངོས་ནི་ཕ་རོལ་ནས་ཚུར་འཆར་རྒྱུ་ཡང་མེད་ལ། ཚུར་ངོས་ཀྱི་སེམས་ཀྱང་མིན། ཡེ་
མེད་ཀྱང་མ་ཡིན་པ་རྨི་ལམ་གྱི་གླང་པོ་ཆེ་དང་འདྲ་བའི་ཕྱིར་བརྗོད་དུ་མེད་པའི་དངོས་པོ་
ཡིན་ནོ། །ལེགས་བཤད་སྙིང་པོ་ལས། བསྡུ་བ་ལས། མངོན་པར་རྟོག་པ་དེ་དག་མིང་
གང་དང་མངོན་པར་བརྗོད་པ་གང་གིས། ཞེས་པ་ནས། ། དོན་དམ་པར་ནི་དེའི་ངོ་བོ་ཉིད་
མ་ཡིན་པར་བརྗོད་པའོ། །དེ་དག་ནི་སེམས་ཙམ་པའི་གྲུབ་མཐའི་དཀའ་གནད་མཐར་ཐུག་
ཡིན་པས་ངེས་པར་ཤེས་དགོས་པ་ཞིག་ཡིན། ལེགས་བཤད་སྙིང་པོ་མཆན་འགྲེལ་དང་
བཅས་པ་ལས་ཤེས་པར་བྱའོ། །གཞན་ཡང་། མདོ་སྡེ་པ་ཆོས་ཅན། སྐུར་འདེབས་འགོག་
ཡུལ་གྱི་ཕྱོགས་སྔ་སྨྲ་བ་ཡིན་པར་ཐལ། ཡོངས་གྲུབ་དོན་དམ་པར་མེད་པར་ཁས་ལེན་
པའི་ཕྱིར་ཏེ། བདེན་གྲུབ་ལ་འདུས་བྱས་ཀྱིས་ཁྱབ་པ་ཁས་ལེན་པའི་ཕྱིར། རྩ་བར་འདོད་
མི་ནུས་སྟེ། སྐུར་འདེབས་འགོག་ཡུལ་གྱི་ཕྱོགས་སྔ་སྨྲ་བ་ལ་ཐེག་ཆེན་གྱི་གྲུབ་མཐའ་སྨྲ་



སེམས་ཙམ་པའི་སྐབས།
༼ག༽
163
བ་དགོས་པ་སྔར་གྱི་ལེགས་བཤད་སྙིང་པོའི་ལུང་དོན་དེའི་ཕྱིར་ཞེ་ན། ལན་ཅི། །ཡང་
ཐལ་འགྱུར་བ་ཆོས་ཅན། སྐུར་འདེབས་འགོག་པའི་ཕྱོགས་སྔ་མ་ཡིན་པར་ཐལ། སྒྲོ་འདོགས་
འགོག་པའི་ཕྱོགས་སྔ་སྨྲ་བ་ཡིན་པའི་ཕྱིར། དེར་ཐལ། སྒྲོ་འདོགས་ཀྱི་མཐའ་ལ་གནས་
པའི་གང་ཟག་ཡིན་པའི་ཕྱིར་ཏེ། ཕྱི་དོན་ཁས་ལེན་པའི་ཕྱིར་ཞེ་ན། ཡང་། མདོ་སྡེ་པ་
ཆོས་ཅན། ཀུན་བཏགས་དོན་དམ་པར་གྲུབ་པར་ཁས་ལེན་པར་ཐལ། སྒྲོ་འདོགས་འགོག་
ཡུལ་གྱི་ཕྱོགས་སྔ་སྨྲ་བ་ཡིན་པའི་ཕྱིར། ཁྱབ་སྟེ། ལེགས་བཤད་སྙིང་པོ་ལས། དེ་ལྟར་
བྱས་ན་ཀུན་བཏགས་དོན་དམ་པར་ཡོད་དོ། །ཞེས་པ་ནི་སྒྲོ་འདོགས་དང་ངོ་བོ་ཉིད་གཞན་
ཉིད་དོན་དམ་པར་མེད་དོ་ཞེས་པ་ནི་སྐུར་འདེབས་ཡིན་ཏེ། དང་པོ་ཀུན་རྫོབ་དང་གཞན་
གཉིས་དོན་དམ་པར་ཡོད་པའི་ཕྱིར་རོ། །ཞེ་ན། ཡང་། ཡོངས་གྲུབ་དོན་དམ་པར་སྒྲའི་
ཡུལ་ཡིན་པར་ཐལ། དེ་དོན་དམ་པ་ཡིན་པ་ཡང་སྒྲའི་ཡུལ་ཡིན། དེ་དོན་དམ་པར་གྲུབ་
པ་ཡང་སྒྲའི་ཡུལ་ཡིན་པའི་ཕྱིར་ཞེ་ན། ཡང་། ཡོངས་གྲུབ་ཆོས་ཅན། རྗོད་བྱེད་སྒྲའི་
ཡུལ་དུ་དོན་དམ་པར་གྲུབ་པར་ཐལ། རྟོག་པའི་ཡུལ་དུ་དོན་དམ་པར་གྲུབ་པའི་ཕྱིར། དེར་
ཐལ། རྗེས་དཔག་གི་ཡུལ་དུ་དོན་དམ་པར་གྲུབ་པའི་ཕྱིར། དེར་ཐལ། ཚད་མའི་ཡུལ་
དུ་དོན་དམ་པར་གྲུབ་པའི་ཕྱིར་ཏེ། གཞལ་བྱར་དོན་དམ་པར་གྲུབ་པའི་ཕྱིར་ཞེ་ན། ཡང་།
སྐུར་འདེབས་ཀྱི་མཐའ་ཆོས་ཅན། ཁྱོད་ལ་གནས་པའི་གང་ཟག་མེད་པར་ཁྱོད་མེད་པའི་
ཕྱིར། གཞན་དུ་ན་རི་བོང་གི་རྭའི་སྟེང་ན་གནས་པའི་གང་ཟག་ཡོད་པར་ཐལ་ལོ། །ཞེ་
ན། ཡང་། བརྗོད་དུ་མེད་པའི་དངོས་པོའི་དོན་ལ་མཁས་པའི་བཤད་ཚུལ་མང་པོ་འབྱུང་
བ་གང་འཐད་ཅེ་ན། དང་པོ་གཉིས་ལ་སྤྱིར་སྒྲོ་སྐུར་འགོག་ཡུལ་གྱི་ཕྱོགས་སྔ་སྨྲ་བ་དང་།
བྱང་སའི་དངོས་བསྟན་གྱི་སྒྲོ་སྐུར་འགོག་ཡུལ་གྱི་ཕྱོགས་སྔ་གཉིས་ལ་ཁྱད་པར་ཡོད་པའི་
ཞིབ་ཆ་བྱེད་ན་རུང་ངམ་སྙམ། གསུམ་པ་ལ། མདོ་སྡེ་པས་ཀུན་བཏགས་རྟོག་པའི་ཞེན་
གཞིར་དོན་དམ་པར་གྲུབ་པར་ཁས་མི་ལེན་ཅིང་། དེར་རང་དངོས་ནས་གྲུབ་པར་ཁས་



154
༼ག༽
སེམས་ཙམ་པའི་སྐབས།
ལེན་པས་རིག་པའི་ཕུལ་ཡིན་ཞེས་ལན་འདེབས་ན་རུང་ངམ། བཞི་པ་ལ་མ་ཁྱབ་ཀྱི་ལན་
ནོ༑ ༑ལྔ་པའི་རྟགས་གཉིས་པ་ལ་མ་ཁྱབ་པའི་ལན་ཐེབ་བམ་སྙམ། དྲུག་པ་ལ། སྐུར་
འདེབས་ཀྱི་མཐའ་དང་རི་བོང་གི་རྭ་གཉིས་མེད་ཙམ་དུ་འདྲ་ནའང་། སྐུར་འདེབས་ཀྱི་
མཐའ་ལ་གནས་མི་གནས་ཟེར་བ་ནི། སྐུར་འདེབས་ཀྱི་ཞེན་ཡུལ་ལྟར་དུ་གྲུབ་པར་ཁས་
ལེན་མི་ལེན་ལ་བྱེད་པས་མི་འདྲ་ལ། སྒྲོ་འདོགས་ཀྱི་མཐར
ཐར་ལྷུང་ཟེར་བའང་དེ་བཞིན་ནོ།།
བདུན་པ་ནི། རང་རང་གི་ལུགས་ལ་དབུ་མ་པར་འདོད་དོ། །ཅེས་གསུངས་པའི་རྗེས་སུ་
འབྲངས་པས་སོ། །གཞན་ཡང་། མཐའ་གཉིས་སྤོང་ཚུལ་སྤྱིར་བསྟན་པའི་སྐབས་ཀྱི་སྒོ་
འདོགས་ཀྱི་མཐའ་དང་། སྒྲོ་འདོགས་ཀྱི་མཐའ་བྱེ་བྲག་ཏུ་འགོག་པའི་སྐབས་ཀྱི་སྒྲོ་འདོགས་
ཀྱི་མཐའ་གཉིས་བརྟགས་པ་མཐའ་བཟུང་དོན་གཅིག་ཡིན་མིན་ནི། ལེགས་བཤད་སྙིང་
པོའི་མཆན་འགྲེལ་ལས། ཐག་ཁྲ་སྦྲུལ་དུ་སྣང་བའི་སྣང་ཆ་སྦྲུལ་དུ་མ་གྲུབ་པའི་དཔེ་དང་།
ཐག་ཁྲ་སྦྲུལ་དུ་མ་གྲུབ་པའི་དཔེ་གཉིས་ཀྱིས་མཚོན་ནས་དེ་དག་དགག་པ་ལས་ཤེས་པར་
བྱའོ། །
གཉིས་པ། དེ་དག་དང་བྲལ་བའི་དབུ་མའི་ལམ་བཤད་པ་ནི། གྲུབ་མཐའི་རྩ་བ་
ལས། བཟློག་པ་དབུ་མའི་ལམ། ཞེས་པ་མདོར་བསྡུས་ན། མཐའ་དེ་གཉིས་ལས་བཟློག་
པ་སྒྲ་རྟོག་གི་ཞེན་གཞིར་དོན་དམ་པ་སོགས་སུ་མེད་པ་དང་། གཞན་དབང་དང་ཡོངས་
གྲུབ་དོན་དམ་པར་ཡོད་པ་རྣམས་ཇི་ལྟ་བ་བཞིན་འཛིན་པའི་བློ་རྣམས་དབུ་མའི་ལམ་དུ་འོང་
སྲུང་གི་ལེའུར་བཤད་དོ། །དེ་ལ་བཅུ་གསུམ་ཡོད་དེ། བློ་བརྟན་གྱི་འོད་སྲུང་གི་ལེའུའི་
འགྲེལ་པ་ལས། འདི་ལྟར་དབུ་མའི་ལམ་ནི་བཅུ་གསུམ་ཏེ། གང་ཟག་སྟོང་པ་ཉིད་དུ་སྟོན་
པ་དང་། ཞེས་པ་ནས། དེ་ཉིད་ཀྱི་མཐུ་སྟོན་པའོ། །ཞེས་དང་། ཡང་གཞི་ལམ་སོགས་
དང་བྱ་བྱེད་ཅི་རིགས་ཀྱི་མཐའ་གཉིས་ལས་བཟློག་པའི་དབུ་མའི་ལམ་བཅུ་གསུམ་བཅོམ་
འདས་ཀྱིས་གསུངས་ཏེ། གང་ཟག་སྟོང་པར་སྟོན་པའི་དང་། གང་ཟག་ལ་བདག་མེད་



སེམས་ཙམ་པའི་སྐབས།
༼ག༽
165
པའི་དང་། ཆོས་སྟོང་པ་ཉིད་དང་། ཆོས་ལ་བདག་མེད་པའི་དང་། སྒྲོ་འདོགས་པའི་
མཐའ་སྟོན་པའི་དང༌། སྐུར་འདེབས་ཀྱི་མཐའ་སྟོན་པའི་དང་། ཆོས་མངོན་པར་རྟོགས་
པའི་དང་། དེ་བྱང་ཆུབ་ཆེན་པོར་ཡོངས་སུ་སྒྱུར་བའི་དང་
། དེར་ཞུགས་པ་ཉན་མོངས་
དང་སྡུག་བསྔལ་གཉིས་ཀྱིས་སེམས་བློ་མ་ཟིན་པའི་དང་། བདག་མེད་གཉིས་ལ་མོས་པའི་
དང༌། བདག་མེད་ཕྱི་མའི་རྒྱུར་གྱུར་པའི་དང་། སྟོང་པ་ཉིད་ཀྱི་མཐར་ཐུག་པའི་དང་།
སྟོང་པ་ཉིད་ཀྱི་མཐུ་སྟོན་པའི་དབུ་མའི་ལམ་སྟེ་བཅུ་གསུམ་གསུངས་པའི་ཕྱིར་ཏེ། ཞེས་
གྲུབ་མཐའ་ཆེན་མོར་གསུངས་པ་དང་། དེ་དག་སོ་སོའི་ཤེས་བྱེད་དེ་ཉིད་ལས་ཤེས་པར་
བྱའོ། །ཡང་དེ་ཉིད་ལས། འོད་སྲུང་གི་ལེའུ་འདི་ལ་དབུ་སེམས་གཉིས་ཀའི་དབུ་མའི་ལམ་
བརྟེན་ཅིང་དེ་ལྟར་བཅུ་གསུམ་དུ་བཤད་པས་དཔྱིས་ཕྱིན་པར་ཤོད་ཐུབ་པར་སྣང་བས་རྒྱས་
པར་འགྲེལ་པར་བལྟའོ། །ཞེས་སོ། །སྤྱིར་མཐར་འཛིན་གྱི་ལྟ་བ་ལའང་ཉེར་དྲུག་ལས་
ལྷག་ཡོད། དབུ་མའི་ལམ་ལའང་བཅུ་གསུམ་ལས་ལྷག་ཡོད་མོད། འོད་སྲུང་གི་ལེའུ་ལས་
དབུ་མའི་ལམ་བཅུ་གསུམ་ལས་མ་གསུངས་པ་ནི། རང་རང་གི་ལྡོག་ཕྱོགས་མཐར་འཛིན་
གཉིས་གཉིས་དང་འཛིན་སྟངས་འགལ་བཟླར་ཞུགས་པའི་འཛིན་སྟངས་མི་འདྲ་བའི་དབུ་
མའི་ལམ་གྱི་དབང་དུ་བྱས་པ་ཡིན་ནོ། །དབུས་མཐའ་ལས། ཐ་དད་པ་དང་གཅིག་མཐའ་
དང་། །མུ་སྟེགས་ཉན་ཐོས་གཉིས་ཀ་དང་། །ཞེས་པ་ནས། དེ་ནི་རྣམ་རྟོག་གཉིས་ཀྱི་
མཐའ། །ཞེས་པའི་རྩ་འགྲེལ་གྱིས། འོད་སྲུང་གི་ལེའུས་དབུ་མའི་ལམ་བསྡུ་ན་བཅུ་གསུམ་
བཤད་པའི་དོན། དེ་བཞིན་བཤད་ཅེས་མཁས་པ་དགའ་ཞིག་གི་གསུངས་ལ་འདུག །ལེགས་
བཤད་སྙིང་པོ་ལས། འོད་སྲུང་གི་ལེའུ་ལས་ཡོད་མེད་གཉིས་མཐའ་རེ་རེར་བཤད་ནས་
དེ་གཉིས་ཀྱི་དབུས་ནི་ཆོས་རྣམས་ལ་སོ་སོར་རྟོག་པའི་དབུ་མའི་ལམ་དུ་བཤད་པ་ཉིད་དེ་
ནི་དབུ་མའི་ལམ་ཡིན་ནོ། །ཞེས་གསུངས་པ་འདིའི་དོན་དུ་བློ་བརྟན་གྱིས་བཤད་དོ། །དེས་
ན་རྣམ་པར་རིག་པ་ཙམ་གྱི་ཚུལ་འདི་ཉིད་དབུ་མའི་དོན་དུ་འགྲེལ་པས་དབུ་མ་པ་གཞན་གྱི་



166
༼ག༽
སེམས་ཙམ་པའི་སྐབས།
ལྟར་ན་དེ་གཉིས་སྔ་མ་ལས་ཕྱི་མ་མཆོག་ཏུ་བཞེད་ཀྱང་ཚུལ་འདིས་དེ་གཉིས་དོན་གཅིག་
ཏུ་མཛད་པ་ཡིན་ནོ། །ཞེས་པའི་ཀྱང་སྒྲའི་དོན་སོགས་ལས་ཤེས་པར་བྱའོ། །
གསུམ་པ། དེ་ལ་འཁྲུལ་པ་དགག་པ་ནི། གྲུབ་མཐའ་རྩ་བ་ལས། དངོས་ཀུན་
བདེན་ན་བྱེད་པོའང་ཀུན་རྫོབ་ཏུ། །ཡོད་ཅེས་བཤད་ཅེས་བདེན་གཉིས་ཡོད་ཚུལ་གཉིས།།
དང་པོ་དབུ་སེམས་ཡོད་མེད་རྩོད་པ་དང་། །གཉིས་པ་ཀུན་ཉོན་སློང་རུང་ཐ་སྙད་གཞི། །ཡིན་
མིན་ཀུན་རྫོབ་དོན་དམ་ཡོད་གསུངས་ཙམ། །རྫས་བཏགས་ལའང་གཉིས་ཕྱིར་དངོས་པོ་
རྫུན་གྲུབ་འཁྲུལ། །ཞེས་བྱ་བ་སྨྲས་ཏེ། གྲུབ་མཐའ་གོང་འོག་གི་ཀུན་རྫོབ་བཤད་པའི་དོན་
མི་འདྲ་བ་མ་གོ་བ་དང་། ཁྱད་པར་དུ་སེམས་ཙམ་པ་ལྟ་བུའི་གྲུབ་མཐའ་སྨྲ་བ་གཅིག་གི་
ལུགས་ལའང་ཀུན་རྫོབ་ཏུ་བཤད་ཚུལ་ཆེས་མི་འདྲ་བ་མང་པོ་ཡོད་པ་མ་གོ་བར། ཁ་ཅིག་
གིས་གཞན་དབང་ཡིན་ན་བདེན་གྲུབ་ཡིན་པས་ཁྱབ་ན། དགོངས་འགྲེལ་ལས། འདུས་
བྱས་ཡིན་ན་ནི་དོན་དམ་པར་མི་འགྱུར་རོ། །ཞེས་བཤད་པ་དང་། དབུ་མཐའ་ལས། ཡོངས་
གྲུབ་གཅིག་བུ་དོན་དམ་དུ་བཤད་པ་དང་། མདོ་སྡེ་རྒྱན་ལས། དོན་དམ་བདེན་པ་མཚན་
ཉིད་ལྔ་ལྡན་དུ་བཤད་པ་དང་། བསྡུ་བ་ལས། རྒྱུ་མཚན་ཀུན་རྫོབ་ཏུ་ཡོད་པར་བརྗོད་པར་
བྱ་བའམ། དོན་དམ་པར་བརྗོད་པར་བྱ་ཞེ་ན། སྨྲས་པ་ཀུན་རྫོབ་ཏུ་ཡོད་པར་བརྗོད་པར་
བྱ༑ ཞེས་དང་། རྣམ་པར་རྟོག་པ་ཀུན་རྫོབ་ཏུ་ཡོད་པར་བརྗོད་པར་བྱའམ་དོན་དམ་དུ་
ཡོད་པར་བརྗོད་པར་བྱ་ཞེ་ན། སྨྲས་པ་ཀུན་རྫོབ་ཏུ་ཡོད་པར་བརྗོད་པར་བྱ། ཞེས་དང་།
དོན་དམ་པ་སྟོང་པ་ཉིད་བསྟན་པའི་མདོ་ལས། ལས་ཀྱང་ཡོད་རྣམ་པར་སྨིན་པ་ཡང་ཡོད་
ལ༑ བྱེད་པ་པོ་ནི་མི་དམིགས་སོ། །ཞེས་དང་། དེའི་དོན་རྣམ་བཤད་རིག་པ་ལས། ངེད་
ནི་ཀུན་རྫོབ་ཏུ་ཡོད་ཀྱི་རྫས་སུ་མ་ཡིན་ཏེ། ཞེས་སོགས་གསུངས་རྣམས་དང་འགལ་ལོ་ཞེ་
ན༑ ཆེས་ཤིན་ཏུ་མི་འགལ་ཏེ། ཀུན་རྫོབ་ཏུ་ཡོད་ཅེས་པའི་ཀུན་རྫོབ་དང་དེར་ཡོད་པའི་
དོན་ལའང་དུ་མ་ཡོད། དེ་བཞིན་དོན་དམ་དུ་ཡོད་ཅེས་པའི་དོན་དམ་དང་། དེར་ཡོད་



སེམས་ཙམ་པའི་སྐབས།
༼ག༽
167
ཚུལ་ལའང་དུ་མ་ཡོད་དེ། དེའི་རྒྱུ་མཚན་གྱིས་ཀུན་རྫོབ་དང་དོན་དམ་གཉིས་ཀར་ཡོད་
པར་བཤད་པ་དུ་མ་ཡོད་པའི་ཕྱིར་དང་། དེ་ལྟར་དུ་སེམས་ཙམ་པས་དབུ་མ་པ་ལ་རྩོད་
ཚུལ་ཤིན་ཏུ་མང་པའི་ཕྱིར་ཏེ། ཀ་མ་ལ་ཤི་ལས་སེམས་ཙམ་པས་དབུ་མ་པ་ལ་རྩོད་ཚུལ་
དབུ་མ་སྣང་བར་བཀོད་པའི་སྐབས་ཀུན་རྫོབ་ཏུ་འཇོག་ཚུལ་བཅུ་གཅིག་བཤད་ལ། དང་
པོ་བདུན་གྱི་བཟློག་ཟླ་དོན་དམ་དང་དོན་དམ་པར་གྲུབ་པར་མངོན་པར་གྲུབ་མཐའ་ཆེན་
ཆོ་ལས་བཤད་པའི་ཕྱིར་དང་། བསྡུ་བ་ལས། འཕགས་པའི་རྗེས་ཐོབ་ཡེ་ཤེས་ནི་ཀུན་རྫོབ་
ནང་དོན་དམ་གཉིས་ཀར་ཡོད་པར་གསུངས་པ་ནི། རང་གི་མཚན་ཉིད་ཀྱིས་ཡོད་པས་
དོན་དམ་པར་ཡོད་པ་དང་། ཐ་སྙད་པའི་ཚད་མས་དམིགས་པས་ཀུན་རྫོབ་ཏུ་ཡོད་པར་
་གསུངས་ལ། རྣམ་བཤད་རིགས་པ་ལས། མིང་དང་བརྗོད་པ་དང་གདགས་པ་དང་ཐ་
ནད་ནི་ཀུན་རྫོབ་ཡིན་ལ། ཆོས་རྣམས་ཀྱི་རང་གི་མཚན་ཉིད་ནི་དོན་དམ་པ་ཡིན་ནོ་ཞེ་ན།
འོ་ན་དེ་ལྟ་ན་ལས་དང་རྣམ་པར་སྨིན་པ་གཉིས་མིང་དུ་ཡང་ཡོད་པས་དེ་གཉིས་ཇི་ལྟར་འདོད་
ཐར་ཡོད་དུ་རྟོག་ལ་རིག་གོ །ཞེས་ཀུན་རྫོབ་དང་དོན་དམ་གཉིས་ཀར་ཡོད་ཚུལ་སྔ་མ་རྣམས་
་དང་མི་འདྲ་བ་གཅིག་བཤད་པ་དང་། མངོན་པ་ཀུན་བཏུས་ལས། ཇི་ལྟར་ན་ཀུན་རྫོབ་
ནུ་ཡོད་པ་ཡིན་ཏེ། ཀུན་རྫོབ་ཏུ་ཡོད་པ་རྣམས་ནི་དུ་ཞིག །ཀུན་ནས་ཉོན་མོངས་པའི་དམིགས་
པར་གྱུར་པ་ནི་ཀུན་རྫོབ་ཏུ་ཡོད་པའོ། །ཐམས་ཅད་ཀྱང་ཀུན་རྫོབ་ཏུ་ཡོད་པའོ། །ཞེས་
དང༌། ཇི་ལྟར་ན་དོན་དམ་དུ་ཡོད་པ་ཡིན། དོན་དམ་པར་ཡོད་པ་ནི་དུ་ཞིག །རྣམ་པར་
དག་པའི་དམིགས་པ་ནི་དམ་པར་ཡོད་པའོ། །ཐམས་ཅད་ཀྱང་དོན་དམ་པར་ཡོད་པའོ།།
་ཞེས་གསུངས་པས་ཀྱང་། ཀུན་རྫོབ་དང་དོན་དམ་དུ་ཡོད་ཚུལ་མི་འདྲ་བ་གཉིས་གཉིས་
(བཤད་ཅིང་། དེའི་རྒྱུ་མཚན་ཤེར་ཕྱིན་གྱི་མདོ་སོགས་ལས་གཉིས་སུ་མེད་ཅེས་དབྱེར་མེད་
པ་དང་ཐ་མི་དད་སོགས་བཅུ་རྣམ་གཡེང་གི་རྟོག་པ་བཅུའི་གཉེན་པོར་གསུངས་པ། བློ་གྲོས་
པ་མི་ཟད་པའི་མདོ་དང་། དཀོན་བརྩེགས་ཀྱི་ལེའུ་དུ་མ་དང་། ཆོས་ཡང་དག་པར་སྡུད་པ་
*ལར



1ss
༼ག༽
སེམས་ཙམ་པའི་སྐབས།
སོགས་དུ་མ་ལས། མིང་དུ་ཐ་སྙད་དང་བརྡའ་སོགས་ཀྱིས་ཀུན་རྫོབ་འཇོག་པར་བཤད་
པ་དང་། ཆོས་ཐམས་ཅད་དེར་ཡོད་ཅེས་བཤད་པ་རྣམས་ཀྱི་ཀུན་རྫོབ་དང་དོན་དམ་སོགས་
མི་འདྲ་བར་བཤད་དགོས་པ་ནི། དབུ་སེམས་ཀྱི་མཁས་པ་ཀུན་མཐུན་པས་དེ་ལྟར་ཤེས་
ན་མདོ་བསྟན་བཅོས་གནད་ཟབ་མོ་འགྲེལ་ཚུལ་གོ་ཞིང་གསུང་རབ་ལ་ནང་བྱན་ཆུད་པ་དང་
སྨྲ་བ་ལ་ཟླ་མེད་པར་གྱུར་པར་གསུངས་པའི་ཕྱིར། ལེགས་བཤད་སྙིང་པོ་ལས། དེ་ལྟར་
གྲུབ་མཐའ་གོང་འོག་གི་རྫས་བཏགས་ཀུན་རྫོབ་དོན་དམ་ཡོད་ཚུལ་དང་། གྲུབ་མཐའ་གཅིག་
གིས་དེ་དག་གི་འཇོག་ཚུལ་མི་འདྲ་བའི་ཁྱད་པར་ཞིབ་པར་ཕྱེད་ན་གྲུབ་མཐའ་གལ་ཅན།
རྣམས་ལེགས་པར་གཏན་ལ་འབེབས་ནུས་ཤིང་། དངོས་པོར་སྨྲ་བའི་བཏགས་ཡོད་དང་
ཀུན་རྫོབ་ཏུ་ཡོད་པར་ཁས་བླངས་པ་མང་པོ་དབུ་མ་པས་དེ་དག་ལ་དོན་དམ་པར་མེད་པར་
སྒྲུབ་དགོས་པ་རྣམས་ཤེས་པར་འགྱུར་ལ། གཞན་དུ་ན་གྲུབ་མཐའ་གོང་འོག་གི་ཁྱད་པར་
འབྱེད་པ་ལ་དགའ་བ་ཙམ་དུ་ཟད་དོ། །ཞེས་དང་། རྩོམ་པར་དམ་བཅའ་ལས། གཞུང་
ལུགས་མང་ཐོས་རིགས་པའི་ལམ་དུའང་། །ཞེས་པ་ནས། སྨྲ་བ་ཟླ་མེད་འདོད་རྣམས་
གུས་པས་ཉོན། །ཞེས་གསུངས་པའི་ཕྱིར། དེ་ལྟར་ཀུན་རྫོབ་དང་དོན་དམ་དུ་ཡོད་ཚུལ་
དུ་མ་བཤད་པ་ལས་གཙོ་བོ་གཉིས་ཏེ། མིང་བརྡའི་དབང་གིས་བཞག་པའི་ཡོད་པ་ལ་ཀུན་
རྫོབ་ཏུ་གྲུབ་པ་དང་། དེ་ལྟར་མིན་པར་གྲུབ་པ་ནི་དོན་དམ་དུ་གྲུབ་པ་སྟེ། གྲུབ་ཚུལ་འདི་
ནི་དབུ་སེམས་གཉིས་ཀྱིས་ཀུན་རྫོབ་དང་དོན་དམ་དུ་གྲུབ་མ་གྲུབ་དཔྱོད་པའི་གཞིར་གྱུར་
པ་དང་། གཉིས་པ་ནི། ཀུན་ནས་ཉོན་མོངས་པ་སློང་རུང་གི་ཐ་སྙད་ཀྱི་གཞིར་གྲུབ་པ་
ཀུན་རྫོབ་ཏུ་གྲུབ་པ་དང་། འཕགས་པའི་མཉམ་བཞག་སོ་སོ་རང་རིག་པའི་ཡེ་ཤེས་དོན་
དམ་དུ་བྱས་པའི་དོན་དམ་དེར་གྲུབ་པས་དོན་དམ་དུ་འཇོག་ཚུལ་དང་གཉིས་ཡོད་པའི་ཕྱིར།
དང་པོ་གྲུབ་སྟེ། ལེགས་བཤད་སྙིང་པོ་ལས། འདི་ནི་དབུ་མ་པ་དང་རང་གཞན་གྱི་སྡེ་པ་
དངོས་པོར་སྨྲ་བ་རྣམས་དོན་དམ་དང་ཐ་སྙད་དུ་ཡོད་མེད་རྩོད་པའི་གཞིར་གྱུར་པའོ། །ཞེས་



སེམས་ཙམ་པའི་སྐབས།
༼ག༽
169
དང་། གཉིས་པ་གྲུབ་སྟེ། ལེགས་བཤད་སྙིང་པོ་ལས། དབུ་མ་པའི་བསྟན་བཅོས་དུ་མ་
ནས་རྣལ་འབྱོར་སྤྱོད་པ་བ་དང་རྩོད་པ་ན་གཞན་དབང་ཡོད་མེད་ལ་རྩོད་པ་ཡང་ཐ་སྙད་
ཀྱི་དབང་དུ་བྱས་པ་མིན་གྱི་དོན་དམ་པར་ཡོད་མེད་ལ་རྩོད་པ་ཡིན་པས་དོན་དམ་པ་དེ་གཉིས་
ལེགས་པར་ཕྱེད་དགོས་སོ། །ཞེས་གསུངས་པའི་ཕྱིར། དོན་དམ་འཇོག་ཚུལ་གཉིས་བཤད་
པ་ལས་འཕྲོས་ནས་ཡེ་ཤེས་རང་རིག་གི་རྩོད་ལན་འབྱུང་ཚུལ་ནི། ལེགས་བཤད་སྙིང་པོ་
ལས། ལུགས་འདིས་ཡེ་ཤེས་དེ་རང་རིག་ཏུ་བཞེད་པས་ཡེ་ཤེས་ཀྱང་ཡུལ་དུ་འགྱུར་རོ་
སྙམ་ན། ཞེས་རྩོད་པ་དང་། ཡུལ་གང་ལ་ལྟོས་ནས་དེ་ཁོ་ན་ཉིད་ཀྱི་དོན་རྟོགས་པའི་ཡུལ་
དེ་ལ་དགོངས་པས་སྐྱོན་མེད་དོ། །ཅེས་པས་ལན་འདེབས་ཚུལ་གསུངས་སོ། །ལེགས་
བཤད་སྙིང་པོའི་དཔེ་འགའ་ཞིག་ལ་ལུགས་འདིའི་ཞེས་པའང་འདུག །ཀུན་མཁྱེན་རིན་པོ་
ཆེས་ལུགས་འདིས་ཞེས་པ་རང་ལུགས་མཛད་ནས་འཕགས་པའི་མཉམ་བཞག་ཡེ་ཤེས་རང་
ཉིད་ཀྱིས་རང་ཉིད་འཇལ་བར་ཐལ། ཞེས་པའི་རྩོད་པ་བཀོད་ལ། ལྕང་སྐྱ་རིན་པོ་ཆེས་
ལུགས་འདིའི་ཞེས་པ་རང་ལུགས་མཛད་ནས། འཕགས་པའི་མཉམ་བཞག་ཡེ་ཤེས་དོན་
དམ་བདེན་པར་ཐལ་བའི་རྩོད་པ་བཀོད། སྔ་མས་ནི་གྲུབ་མཐའ་བཞི་གའི་གཞུང་གི་སྟེང་
ནས་ལན་བཏབ་ཆོག་པར་གསུངས་ལ། ཕྱི་མས་ནི་སེམས་ཙམ་པ་ཁོ་ནའི་གཞུང་གི་སྟེང་
ནས་བཏབ་ཚུལ་གསུངས་པ། གུང་ཐང་རིན་པོ་ཆེས་དམ་པ་དེ་གཉིས་ཀྱི་དགོངས་པ་གཅིག་
ཏུ་འགྲེལ་བའི་ཚུལ་ལེགས་བཤད་སྙིང་པོའི་མཆན་འགྲེལ་ལས་ཤེས་པར་བྱའོ། །ཀར་ལན་
ཀླུ་སྒྲུབ་དགོངས་རྒྱན་ལས་ཀྱང་རང་ཡུལ་གཉིས་མེད་ཀྱི་ཤེས་པ་རིག་པ་མིན་ན་སོ་སོ་རང་
རིག་ཅེས་པ་འབྲེལ་མེད་ཅེས་ཕྱོགས་སྔའི་རྩོད་པ་བཀོད་ནས། གྲུབ་མཐའ་སྨྲ་བ་བཞི་གས་
གཉིས་མེད་ཀྱི་ཤེས་པ་དོན་དམ་བདེན་པར་ཁས་ལེན་པར་ཐལ་ལོ། །ཞེས་འགོ་མཚུངས་
མཛད་པར་གསུངས་ལ། དབུ་མ་སྣང་བ་སོགས་གྲུབ་མཐའ་བཞི་གའི་གཞུང་ཐམས་ཅད་
ལས་སོ་སོ་རང་རིག་ཅེས་འབྱུང་བས་ལུགས་འདིས་ཀྱང་ཞེས་བཤད་ན་ལེགས་པའི་ཚུལ་



17
སེམས་ཙམ་པའི་སྐབས།
༼ག༽
དང་། སོ་སོ་རང་རིག་པའི་དོན་རང་ཉིད་ཀྱིས་རང་ཉིད་འཇལ་བ་ལ་འདོད་པའི་གྲུབ་མཐའ་
སྨྲ་བ་དང་མཁས་པ་སུ་ཡང་མེད་ཅེས་བཤད་མཁན་འབྱུང་ཡང་། དེ་ལྟར་ཀུན་མཁྱེན་ཇོ་
ནང་བས་འདོད་ཡོད་པ་དང་། སོ་སོར་རང་རིག་ཅེས་པ་ཆོས་ཉིད་གཟིགས་ཚུལ་གྱི་སྒོ་ནས་
ཡིན་གྱི་ཡེ་ཤེས་རང་ཉིད་རིག་པའི་ཆ་ནས་མ་ཡིན་པ་དང༌། གཟུང་རྣམ་མཉམ་བཞག་ཡེ་
ཤེས་དེས་ཡེ་ཤེས་རང་གི་ངོ་བོ་མ་མཐོང་ན་འཛིན་རྣམ་རྐྱང་པ་ལ་དེ་ཤར་ཡང་དཔྱད་སྟོབས་
ཀྱིས་ཤར་བར་འགྲོ་དོན་མེད་ཅིང་། དེའི་ཕྱིར་འཛིན་རྣམ་རང་རིག་དེ་ཉིད་ཀྱིས་ཡེ་ཤེས་
དེ་རྙེད་ཅིང་། དེ་ཟག་མེད་མ་འཁྲུལ་པའི་ཤེས་པ་ཡང་ཡིན་མོད་ཀྱང་ཡུལ་དེ་གནས་ལུགས་
དཔྱད་པའི་དཔྱད་མཐར་རྙེད་པ་མ་ཡིན་པས་དེའི་སྒོ་ནས་དོན་དམ་བདེན་པར་འཇོག་མི་
ནུས་ཞེས་ལན་མཛད་ཚུལ་སོགས་མཆན་འགྲེལ་དེ་ཉིད་ལས་ཤེས་པར་བྱའོ། །
གོང་གི་ས་བཅད་བཞི་པ། མཚན་ཉིད་གསུམ་གྱི་རྣམ་བཞག་ཅུང་ཟད་བཤད་པ་
ལ༑ ཤེས་བྱ་ཐམས་ཅད་མཚན་ཉིད་གསུམ་དུ་བསྡུས་ཏེ། འདུས་བྱས་ཐམས་ཅད་གཞན་
དབང་དང་། སྟོང་ཉིད་ཐམས་ཅད་ཡོངས་གྲུབ་དང་། དེ་དག་ལས་གཞན་པ་རྣམས་ནི་
ཀུན་བཏགས་སོ། །ཆོས་ཐམས་ཅད་ངོ་བོ་ཉིད་མེད་པ་གསུམ་དུ་ཡང་བསྡུས་ཏེ། ཀུན་བཏགས་
མཚན་ཉིད་ངོ་བོ་ཉིད་མེད་པ་དང་། གཞན་དབང་སྐྱེ་བ་ངོ་བོ་ཉིད་མེད་པ་དང་། ཡོངས་
གྲུབ་དོན་དམ་པའི་ངོ་བོ་ཉིད་མེད་པའོ། །ཀུན་བཏགས་ཅིའི་ཕྱིར་མཚན་ཉིད་ངོ་བོ་ཉིད་མེད་
པ་ཡིན་ཞེ་ན། མིང་དང་བརྡས་རྣམ་པར་བཞག་པ་ཡིན་གྱི། རང་གི་མཚན་ཉིད་ཀྱིས་མ་
གྲུབ་པས་སོ། །གཞན་དབང་ཅིའི་ཕྱིར་སྐྱེ་བ་ངོ་བོ་ཉིད་མེད་པ་ཡིན་ཞེ་ན། རྒྱུ་རྐྱེན་གཞན་
གྱི་སྟོབས་ཀྱིས་འབྱུང་བ་ཡིན་གྱི། བདག་ལས་མ་སྐྱེས་པས་ནའོ། །ཡོངས་གྲུབ་ཅིའི་ཕྱིར་
དོན་དམ་པའི་ངོ་བོ་ཉིད་མེད་པ་ཡིན་ཞེ་ན། རྣམ་དག་ལམ་གྱི་དམིགས་པ་མཐར་ཐུག་ཡིན་
པའི་ཕྱིར་རོ། །བྱེ་བྲག་ཏུ་ཆོས་ཐམས་ཅད་རེ་རེའི་སྟེང་དུ་མཚན་ཉིད་གསུམ་གསུམ་གྱི་
རྣམ་བཞག་དང་། ངོ་བོ་ཉིད་མེད་པ་གསུམ་གསུམ་གྱི་རྣམ་བཞག་སྦྱར་དགོས་པ་ནི་འཁོར་



སེམས་ཙམ་པའི་སྐབས།
༼ག༽
171
ལོ་བར་པར་ཆོས་ཐམས་ཅད་ངོ་བོ་ཉིད་མེད་པ་སོགས་སུ་གསུངས་པའི་གནད་ཀྱིས་ཡིན་
ནོ༔ ༈དེས་ན་གཞི་གཞན་དབང་ཡིན་ན། གཞན་དབང་ཡིན་པས་མ་ཁྱབ་སྟེ། ཆོས་ཐམས་
ཅད་རང་རང་སྟེང་གི་གཞན་དབང་དང་། དེ་དག་དགག་བྱའི་བདག་ཏུ་གྲུབ་པ་དེ་དག་རེ་
རེའི་སྟེང་གི་ཀུན་བཏགས་དང་། ཆོས་ཐམས་ཅད་རང་རང་སྟེང་གི་དགག་བྱའི་བདག་
ཏུ་གྲུབ་པས་སྟོང་པ་རང་རང་སྟེང་གི་ཡོངས་གྲུབ་ཡིན་པའི་ཕྱིར་ཏེ། གཞན་དུ་ན་ཆོས་ཐམས་
ཅད་ངོ་བོ་ཉིད་མེད་པར་གསུངས་པ་ཀུན་རྫོབ་པའི་ཆོས་ལ་དགོངས་ཀྱི་དོན་དམ་པ་ལ་དགོངས་
པ་མིན་ཞེ་ནའང་སྐྱོན་མེད་དུ་ཐལ་བའི་ཕྱིར། ཐལ་འགྱུར་པའི་རྒྱུད་ལ་ཀུན་བཏགས་རྣམ་
དག་ལམ་གྱི་དམིགས་པ་མཐར་ཐུག་ཏུ་འགྱུར་སྙམ་པའི་དོགས་པ་སྐྱེ་རུང་བར་ཐལ། ཀུན་
བཏགས་རང་སྟེང་གི་ཡོངས་གྲུབ་རྟོགས་པའི་རྣམ་དག་ལམ་གྱི་དམིགས་པར་རང་བཞིན་
གྱིས་གྲུབ་པར་སེམས་ཙམ་པས་འདོད་པའི་ཕྱིར་ཟེར་ན། ལན་ཅི་ཡོད་ཞིབ་ཆ་དགོས། རྟོག་
པས་བཏགས་ཙམ། ཀུན་བཏགས་ཀྱི་མཚན་ཉིད། དེ་ལ་དབྱེ་ན། རྣམ་གྲངས་པའི་ཀུན་
བཏགས་དང་། མཚན་ཉིད་ཡོངས་སུ་ཆད་པའི་ཀུན་བཏགས་གཉིས། དང་པོ་ནི། ནམ་
མཁའ་ལྟ་བུ། གཉིས་པ་ནི། བདག་གཉིས་ལྟ་བུ། རྒྱུ་རྐྱེན་གཞན་གྱི་དབང་གིས་བྱུང་ཞིང་།
ཡོངས་གྲུབ་ཀྱི་རྟེན་དུ་གྱུར་པ། གཞན་དབང་གི་མཚན་ཉིད། དབྱེ་ན། དག་པའི་གཞན་
དབང་དང་། མ་དག་པའི་གཞན་དབང་གཉིས། དང་པོ་ནི། འཕགས་པའི་རྗེས་ཐོབ་ཡེ་
ཤེས་དང་། སངས་རྒྱས་ཀྱི་མཚན་དཔེ་ལྟ་བུ། གཉིས་པ་ནི། ཟག་བཅས་ཀྱི་ཕུང་པོ་ལྟ་
བུའོ། །བདག་གཉིས་གང་རུང་གིས་སྟོང་པའི་དེ་བཞིན་ཉིད། ཡོངས་གྲུབ་ཀྱི་མཚན་ཉིད།
དབྱེ་ན། ཕྱིན་ཅི་མ་ལོག་པའི་ཡོངས་གྲུབ་དང་། འགྱུར་མེད་ཡོངས་གྲུབ་གཉིས། དང་
པོ་ནི། འཕགས་པའི་མཉམ་བཞག་ཡེ་ཤེས་དང་། གཉིས་པ་ནི། གཟུགས་ཕྱི་རོལ་དོན་དུ་
གྲུབ་པས་སྟོང་པ་ལྟ་བུའོ། །འཕགས་པའི་མཉམ་བཞག་ཡེ་ཤེས་ཡོངས་གྲུབ་ཀྱི་དབྱེ་བར་
་བཀོད་ཀྱང་ཡོངས་གྲུབ་མ་ཡིན་ཏེ། གང་ལ་དམིགས་ནས་སྒྲིབ་པ་དག་པར་འགྱུར་པའི་



7༡
༼ག༽
སེམས་ཙམ་པའི་སྐབས།
རྣམ་དག་ལམ་གྱི་དམིགས་པ་མཐར་ཐུག་མ་ཡིན་པའི་ཕྱིར་རོ། །
གོང་གི་ས་བཅད་ལྔ་པ། བདེན་པ་གཉིས་ཀྱི་རྣམ་བཞག་བཤད་པ་ལ། བདེན་གཉིས་
ཀྱི་དབྱེ་གཞི་དང་། བདེན་གཉིས་སོ་སོའི་མཚན་ཉིད་དང་། བདེན་གཉིས་ངོ་བོ་གཅིག་
ལ་ལྡོག་པ་ཐ་དད་པའི་ཚུལ་བཤད་པ་དང་གསུམ། དང་པོ་ནི། ཤེས་བྱ་བདེན་གཉིས་ཀྱི་
དབྱེ་གཞི་ཡིན་ཏེ། ཡབ་སྲས་མཇལ་བའི་མདོ་ལས། ཤེས་པར་བྱ་བ་ཡང་ཀུན་རྫོབ་དང་
དོན་དམ་པའི་བདེན་པ་གཉིས་པོ་འདིར་ཟད་དོ། །ཅེས་དང་། ལོ་ཙཱ་བ་སེང་ཅན་གྱིས་བསྒྱུར་
བའི་ཆོས་དང་ཆོས་ཉིད་རྣམ་འབྱེད་ལས། འདི་དག་ཐམས་ཅད་མདོར་བསྡུ་ན། །རྣམ་
པ་གཉིས་སུ་ཤེས་བྱ་སྟེ། །ཆོས་དང་དེ་བཞིན་ཆོས་ཉིད་ཀྱིས། །ཞེས་གསུངས་པའི་ཕྱིར།
གཉིས་པ་ནི། ཀུན་ཉོན་སྐྱེ་རུང་གི་དམིགས་པའི་ཆོས་ཐ་སྙད་པ་དེ། ཀུན་རྫོབ་བདེན་པའི་
མཚན་ཉིད། བློ་གྲོས་མི་ཟད་པའི་མདོ་རྩ་འགྲེལ་དང་། རྣམ་བཤད་རིག་པ་ལས་ཀྱང་།
ལས་དང་རྣམ་པར་སྨིན་པ་དག་ནི་ཀུན་རྫོབ་ཏུ་རྫས་སུ་ཡོད། དོན་དམ་པར་ནི་མེད་དེ། འཇིག་
རྟེན་པའི་ཤེས་པའི་ཡུལ་ཡིན་པའི་ཕྱིར་རོ། །ཞེས་སོ། །དབྱེ་ན། གང་ཟག་དང་དེས་
ཀུན་བཏགས་པའི་ཆ་དང་ཆོས་རྣམས་ཀྱི་བྱ་བྱེད་ལས་གསུམ་གྱི་ཆར་གྱུར་པའི་ཐ་སྙད་དང་
གསུམ། དགོངས་འགྲེལ་འཇམ་དབྱངས་ཀྱི་ལེའུར་བཤད་པ་དང་། ། བཏགས་པའི་ཀུན་
རྫོབ་དང་ཤེས་པའི་ཀུན་རྫོབ་དང་བརྗོད་པའི་ཀུན་རྫོབ་གསུམ། དབུས་མཐའི་འགྲེལ་པ་
ལས་བཤད་པའི་ཕྱིར། དེ་ཉིད་ལས། ཀུན་རྫོབ་ནི་རྣམ་པ་གསུམ་སྟེ། བཏགས་པའི་ཀུན་
རྫོབ་དང་། ཤེས་པའི་ཀུན་རྫོབ་དང་། བརྗོད་པའི་ཀུན་རྫོབ་བོ། །ཞེས་གསུངས་པའི་ཕྱིར།
རྣམ་དག་ལམ་གྱི་དམིགས་པ་མཐར་ཐུག་དེ། དོན་དམ་བདེན་པའི་མཚན་ཉིད། མཚན་
གཞི་ཡོད་དེ། ཕུང་སོགས་ཀྱི་ཆོས་ཕྱི་རོལ་དོན་དུ་མ་གྲུབ་པ་དེ་ཡིན་པའི་ཕྱིར་ཏེ། དགོངས་
འགྲེལ་རབ་འབྱོར་གྱི་ལེའུར་ལས། རབ་འབྱོར་ཕུང་པོ་ལྔ་རྣམས་ལ་རྣམ་པར་དག་པའི་
དམིགས་པ་གང་ཡིན་པ་དེ་ནི་ངས་དོན་དམ་བདེན་པ་ཡིན་པར་ཡོངས་སུ་བསྟན་ཅིང་། ཞེས་



སེམས་ཙམ་པའི་སྐབས།
༼ག༽
173
དང་། དབུས་མཐའ་ལས། རྣམ་དག་སྤྱོད་ཡུལ་རྣམ་གཉིས་ཏེ། གཅིག་བུ་ཁོ་ནར་བརྗོད་
བ་ཡིན། ཞེས་པས་གང་ཟག་གི་བདག་མེད་ཕྲ་མོ་ཡང་ཡོངས་གྲུབ་ཡིན་པར་གསུངས་ལ།
གཞན་དུ་ན། ཉན་ཐོས་མཐོང་ལམ་བར་ཆད་མེད་ལམ་ཆོས་བཟོད་དུ་སོང་བའི་ཡུལ་མེད་
བར་འགྱུར་ཏེ། དེ་གང་ཆོས་བཟོད་དུ་སོང་བའི་ཡུལ་དེའི་ངོ་བོར་མཐོང་སྤང་ཉོན་མོངས་
ཟོད་པ་འགོག་བདེན་དུ་འདོད་དགོས་ལ། འགོག་བདེན་དོན་དམ་བདེན་པར་མ་གྲུབ་ན་ཐར་
པ་དོན་དམ་པར་མ་གྲུབ་དགོས་ལ། འཁོར་འདས་དོན་དམ་པར་ཡོད་མཉམ་ཡིན་དགོས་
པར་གསུངས་པའི་ཕྱིར། ཁྱབ་སྟེ། ཉན་རང་ཆོས་ཀྱི་བདག་མེད་མ་སྒོམ་པས་དེའི་ངོ་བོར་
སྒྲིབ་པ་ཟད་དོན་མེད་ཅིང་། དེའི་ཕྱིར་ཉན་རང་གི་འགོག་བདེན་ལ་གང་ཟག་གི་བདག་མེད་
ཕྲ་མོས་ཁྱབ་པའི་ཕྱིར། ཞེས་དང་། སྟོང་ཐུན་ལས། འགོག་བདེན་ལ་དེ་བཞིན་ཉིད་ཀྱིས་
ཁྱབ་པར་འདོད་པ་ལ་དབུ་སེམས་ཀྱི་མཁས་པ་སུ་ཡང་མི་མཐུན་པ་མེད་དོ། །ཞེས་པ་ལྟར་
ནི༑ ཉན་ཐོས་འཕགས་པ་ཆོས་ཅན། ཁྱོད་ཀྱིས་ཆོས་ཉིད་མངོན་སུམ་དུ་རྟོགས་པར་ཐལ།
ཁྱོད་ཀྱིས་འགོག་བདེན་མངོན་སུམ་དུ་རྟོགས་པའི་ཕྱིར། །ཞེས་དང་། གང་ཟག་གི་བདག་
མེད་རྟོགས་པའི་ལྟ་བ་དེ། དབུ་མའི་ལྟ་བ་ཡིན་པར་ཐལ། གང་ཟག་གི་བདག་མེད་དེ་དབུ་
མ་ཡིན་པའི་ཕྱིར། ཞེས་དང་། ཉན་ཐོས་སྡེ་པའི་རྒྱུད་ཀྱི་གང་ཟག་གི་བདག་མེད་རྟོགས་
པའི་རིགས་ཤེས་ཆོས་ཅན། དོན་དམ་དཔྱད་ནས་རྙེད་པའི་རིགས་ཤེས་ཡིན་པར་ཐལ། ཁྱོད་
དོན་དམ་དཔྱོད་པའི་རིགས་ཤེས་གང་ཞིག །ཁྱོད་གང་ལ་རིགས་ཤེས་སུ་སོང་བའི་ཡུལ་
དེ་ཁྱོད་ཀྱིས་རྙེད་པའི་ཕྱིར། འདོད་ན། ཉན་ཐོས་སྡེ་པས་གནས་ལུགས་ཀྱི་དོན་རྙེད་པར་
”ཐལ། ཞེས་སོ། །བདེན་པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་བས་ཅི་ཞིག་
ཕྱི༑ ༑གསུམ་པ། བདེན་གཉིས་ངོ་བོ་ཐ་དད་ཡིན་ན་སྐྱོན་བཞི་ཡོད་དེ། གཟུགས་ཕྱི་རོལ་
དོན་དུ་མ་གྲུབ་པ་གཟུགས་ཀྱི་ཆོས་ཉིད་མ་ཡིན་པར་ཐལ་བ་དང་། སྟོང་ཉིད་རྟོག་པའི་བློས་
བདག་འཛིན་ཟིལ་གྱིས་མི་ནོན་པར་ཐལ་བ་དང་། སྣང་ཚུལ་གནས་ལུགས་མཐར་ཐུག་



174
༼ག༽
སེམས་ཙམ་པའི་སྐབས།
ཡིན་པས། ལམ་བསྒོམ་པ་དོན་མེད་དུ་ཐལ་བ་དང་། གནས་ངན་ལེན་གྱི་འཆིང་བ་མ་
ལུས་པ་མི་སྤངས་པར་ཐལ་བའི་སྐྱོན་ཡོད་པའི་ཕྱིར། དགོངས་འགྲེལ་ལས། གལ་ཏེ་འདུ་
བྱེད་ཀྱི་མཚན་ཉིད་དང་དོན་པའི་མཚན་ཉིད་ཐ་དད་པ་ཡིན་པར་གྱུར་ན་ནི། ཞེས་པ་ནས།
མངོན་པར་རྫོགས་པར་འཚང་རྒྱ་བར་ཡང་མི་འགྱུར་རོ། །ཞེས་གསུངས་པའི་ཕྱིར། བདེན་
པ་གཉིས་པོ་དེ་ལྡོག་པ་ཐ་དད་མ་ཡིན་ནའང་སྐྱོན་བཞི་ཡོད་དེ། ཉོན་མོངས་སྤོང་བ་ལྟར་
ཉོན་མོངས་ཀྱི་ཆོས་ཉིད་སྤོང་བར་ཐལ་བ་དང་། ཕུང་སོགས་རིགས་མི་འདྲ་བ་ཐ་དད་པ་
ལྟར་དེ་དག་གི་ཆོས་ཉིད་ཀྱང་རིགས་མི་འདྲ་བ་ཐ་དད་པར་ཐལ་བ་དང་། སོ་སོ་སྐྱེ་བོས་
ཆོས་ཉིད་མངོན་སུམ་དུ་རྟོགས་པར་ཐལ་བ་དང་། སོ་སྐྱེ་ཡིན་བཞིན་པར་སྒྲིབ་པ་ཐམས་
ཅད་སྤངས་པ་དང་སངས་རྒྱས་པར་ཐལ་བའི་ཕྱིར། དགོངས་འགྲེལ་ལས། གལ་ཏེ་འདུ་
བྱེད་ཀྱི་མཚན་ཉིད་དང་དོན་དམ་པའི་མཚན་ཉིད་ཐ་དད་པ་མ་ཡིན་པར་འགྱུར་ན་ནི། ཞེས་
པ་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་
རྒྱ་བར་ཡང་འགྱུར་རོ། །ཞེས་གསུངས་པའི་ཕྱིར།
གོང་གི་ས་བཅད་དྲུག་པ། རྣམ་རིག་པའི་དེ་ཉིད་བྱེ་བྲག་ཏུ་བཤད་པ་ལ། རིགས་
པའི་རྗེས་འབྲང་གི་སེམས་ཙམ་པས་རྣམ་ཤེས་ཚོགས་དྲུག་འདོད་ཚུལ་བཤད་པ་དང་། ལུང་
གི་རྗེས་འབྲང་གི་སེམས་ཙམ་པས་རྣམ་ཤེས་ཚོགས་བརྒྱད་འདོད་ཚུལ་བཤད་པ་གཉིས། དང་
པོ་ནི། རིགས་པའི་རྗེས་འབྲང་གི་སེམས་ཙམ་པས་གལ་ཏེ་ཀུན་གཞི་ཡོད་ན། སེམས་ཅན་
བྱེ་བྲག་པ་གཅིག་གི་རྒྱུད་ལ་རིགས་མཐུན་པའི་རྣམ་ཤེས་དུ་མ་དུས་གཅིག་ལ་འབྱུང་བར་
འགྱུར་ལ། དེ་ལྟ་ན་མདོ་དང་འགལ་ཏེ། །མདོ་ལས། གང་སྔ་ཕྱི་མེད་པར་སེམས་གཉིས་
འབྱུང་བ་ནི་གནས་མ་ཡིན་ཏེ། གོ་སྐབས་མེད་དོ། །ཞེས་དང་། ཡང་མདོ་ལས། སེམས་
ཅན་ཐམས་ཅད་ནི་རྣམ་པར་ཤེས་པའི་རྒྱུད་གཅིག་པའོ། །ཞེས་གསུངས་པ་རྣམས་ལ་བརྟེན་
ནས། རྣམ་འགྲེལ་ལས། དེ་ཉིད་ཀྱིས་མྱོང་ཡིན་ན་ནི། །རྟོག་གཉིས་གཅིག་ཅར་མཐོང་



སེམས་ཙམ་པའི་སྐབས།
༼ག༽
175
བ་མེད། །ཅེས་གསུངས་ལ། སློབ་དཔོན་ཆོས་ཀྱི་གྲགས་པས་མདོ་དེ་གཉིས་ཀྱི་དོན་རིགས་
མཐུན་གྱི་རྣམ་ཤེས་གཅིག་ཅར་མི་འབྱུང་བ་ལ་བཤད་པར་སློབ་དཔོན་ཞི་བ་འཚོས་གསུངས་
པའི་ཕྱིར་ཏེ། དབུ་མ་རྒྱན་རང་འགྲེལ་ལས། གལ་ཏེ་དེ་ལྟར་ན་འདི་ནི་སྔོན་གྱི་སློབ་དཔོན་
གྱི་ཚུལ། དེ་དག་རྣམས་ལ་རིགས་མཐུན་པའི། །རྣམ་པར་ཤེས་ལ་ངེས་པར་འགྱུར། །འདི་
ལྟར་རྣམ་པར་རྟོག་པ་རྣམས། །རིམ་གྱིས་འབྱུང་བར་ཡང་དག་རྟོག །ཅེས་བྱ་བ་དང་
འགལ་ལོ། །ཞེས་གསུངས་པའི་ཕྱིར། ཡེ་ཤེས་ཀུན་བཏུས་འགྲེལ་པ་ལས། དེ་ལ་རྣམ་པ་
་ དང་བཅས་པ་ནི་ཕྱོགས་ཀྱི་གླང་པོ་ལ་སོགས་པ་སྟེ། ཞེས་པ་ནས་ཞེས་བྱ་བ་ལ་སོགས་པ་
སྟེ༑ རྣམ་པར་ཤེས་པའི་ཚོགས་དྲུག་ཏུ་སྨྲའོ། །ཞེས་སོ། །དེས་ན་མདོ་དང་སྡེ་བདུན་
རྗེས་འབྲང་ལྷ་དབང་བློ་དང་། སློབ་དཔོན་ཆོས་མཆོག་དང་། ཛེ་ཏཱ་རི་ཆེན་པོ་དང༌། ཀ་
མ་ལ་ཤི་ལ། འཕགས་སེང་རྣམས་ཀྱང་རྣམ་ཤེས་ཚོགས་བརྒྱད་མི་བཞེད་པར་གྲུབ་མཐའ་
ཆེན་མོར་གསུངས་པའི་ཕྱིར། རྣམ་འགྲེལ་ལས། ཀུན་གཞི་ལས་གཞན་འབྱུང་བ་མེད།
ཅེས་པ་མཐའ་བཀག་ནས་གཅིག་ཅར་རིགས་མཐུན་པའི་སེམས་དུ་མ་འཇུག་པ་ནི་ཀུན་བཞིའི་
ཚུལ་ལ་རུང་གི་གཞན་མཐོང་བ་མེད་ཅེས་པའི་དོན་ཡིན་གྱི། ཀུན་གཞི་ཡོད་པའི་དོན་མ་
ཡིན་ཏེ། གཞན་དུ་ན། གཅིག་ཅར་རིགས་མི་མཐུན་སྐྱེ་ཡང་། །ཞེས་པ་འབྲེལ་མེད་དུ་
འགྱུར་པའི་ཕྱིར་དང་། དེས་རྣམ་འགྲེལ་རང་ལུགས་སྣ་ཚོགས་གཉིས་མེད་པའི་ལུགས་
ཡིན་པར་སྒྲུབ་པོ། གལ་ཏེ་ཀུན་གཞི་ཡོད་ན་དྲུག་པ་ཡིད་ཀྱི་རྣམ་ཤེས་དང་རིགས་མཐུན་
པ་ལས་གཞན་འོས་མེད་པས་སྔར་མདོ་གཉིས་ཀྱི་དོན་འགྲེལ་དང་ཡང་འགལ་བའི་ཕྱིར། ཡང་
ཁ་ཅིག་ན་རེ། མགོན་པོ་ཀླུ་སྒྲུབ་ཀྱི་བྱང་ཆུབ་སེམས་འགྲེལ་ལས། ཇི་ལྟར་རྒྱ་མཚོ་ལ་ནི་
ཤིང་། །སེམས་ནི་མེད་ཀྱང་གཡོ་བར་འགྱུར། །དེ་བཞིན་ཀུན་གཞིའི་རྣམ་ཤེས་ནི། །ལུས་
ལ་བརྟེན་ནས་གཡོ་བ་ཡིན། །ཞེས་པས་ཀུན་གཞི་བཤད་ཟེར་ན། བྱང་ཆུབ་སེམས་འགྲེལ་
གྱི་ཚིག་དེས་ཀུན་གཞི་བཤད་པ་མ་ཡིན་པར་ཐལ། དེར་ཀུན་གཞིའི་མིང་གིས་བསྟན་པ་



176
༼ག༽
སེམས་ཙམ་པའི་སྐབས།
དེ་ཡིན་ཀྱི་རྣམ་ཤེས་ལ་བྱེད་པའི་ཕྱིར། དེར་ཐལ། དེ་ཉིད་ལས། དེའི་ཚེ་སྲིད་པ་འཛིན་
པར་བྱེད། ཅེས་ཉིང་མཚམས་སྦྱོར་བའི་སེམས་སུ་བཤད་པ་གང་ཞིག །འཕགས་པ་ཡབ་
སྲས་ཀྱིས་འདུས་པའི་སྐོར་གྱིས་གཞུང་གཞན་ལས་འཆི་སེམས་དང་སྐྱེ་སེམས་གཉིས་ཀ་ཡིད་
ཤེས་སུ་ཡང་ཡང་གསུངས་པའི་ཕྱིར། དེ་དང་བཤད་ཚུལ་མཐུན་མི་དགོས་སྙམ་ན་ཡང་
མི་འཐད་པར་ཐལ། འདིས་འདུས་པའི་རྩ་རྒྱུད་ལེའུ་གཉིས་པའི་ནང་གི་རྣམ་སྣང་གིས་
གསུངས་པའི་བྱང་ཆུབ་ཀྱི་སེམས་ཀྱི་ཚིགས་བཅད། དངོས་པོ་ཐམས་ཅད་དང་བྲལ་བ།།
ཕུང་པོ་ཁམས་དང་སྐྱེ་མཆེད་དང་། །གཟུང་དང་འཛིན་པ་རྣམས་སྤངས་པ། །ཆོས་བདག་
མེད་པ་མཉམ་ཉིད་པས། རང་སེམས་གདོན་ནས་མ་སྐྱེས་པ། །སྟོང་པ་ཉིད་ཀྱི་རང་བཞིན་
ནོ༑ ༑ཞེས་པ་དེའི་དོན་འགྲེལ་བས་མཚན་ཡང་བྱང་ཆུབ་སེམས་འགྲེལ་ཞེས་བཏགས་ཤིང་
འདུས་པའི་ཡན་ལག་གི་གཞུང་ཡིན་པའི་ཕྱིར། གཞན་ཡང་། བྱང་ཆུབ་སེམས་འགྲེལ་
གྱིས་ཀུན་གཞི་གསུངས་པར་འདོད་པ་མི་འཐད་པར་ཐལ། དེར་ཕྱི་དོན་ཡོད་པར་བཤད་
པའི་ཕྱིར་ཏེ། དེ་གཉིས་ལས། ཤེས་པས་ཤེས་བྱ་རྟོགས་པ་སྟེ། །ཤེས་བྱ་མེད་ན་ཤེས་པ་
མེད། །ཅེས་སོགས་ཀྱིས་ཕྱི་དོན་དང་སེམས་ཡོད་མེད་མཚུངས་པར་གསུངས་ཚུལ། དབུ་
མ་ལ་འཇུག་པ་ལས། གཟུགས་མེད་ན་ནི་སེམས་ཡོད་མ་འཛིན་ཞིག །སེམས་ཡོད་ཉིད་
ནའང་གཟུགས་མེད་མ་འཛིན་ཞིག །ཞེས་པ་ཇི་ལྟ་བ་བཞིན་སྣང་བའི་ཕྱིར། རྒྱས་པར་
དབུ་མའི་སྟོང་ཐུན་ཆེན་མོ་ལས་ཤེས་པར་བྱའོ། །ཡང་ཁོ་ན་རེ། ཉི་སྣང་ལས། ཀུན་གཞིའི་
རྣམ་པར་ཤེས་པ་ལ་སོགས་པ་ཤེས་བྱ་རྣམ་པ་བཅུས་བསྡུས་པས། ཞེས་དང་། བཙུན་པ་
གྲོལ་སྡེས་མཛེས་པའི་རྣམ་འགྲེལ་ལས། སྐབས་ཀྱི་ཤེས་བྱའི་གནས་སྐབས་ལ་སོགས་པ་
རྣམ་བཅུ་པོ་ཀུན་གཞིའི་རྣམ་པར་ཤེས་པ་ལ་སོགས་པས་བསྡུས་པའི་སྙིང་པོ་ཡོད་པའི་ཕྱིར།
རྣམ་པ་ཐམས་ཅད་མཁྱེན་པ་ཉིད་ནི་ཤིན་ཏུ་ལེགས་སོ། །ཞེས་པ་རྣམས་ཀྱིས་བཤད་ཟེར་
ན༑ དེ་དག་ནི་འཐད་པར་ཐལ། ཉི་སྣང་དང་རྣམ་འགྲེལ་གཉིས་ཀར། ཟག་མེད་ཡེ་



སེམས་ཙམ་པའི་སྐབས།
༼ག༽
177
ཤེས་སྡེ་ཚན་ཉེར་གཅིག་གི་སྡེ་ཚན་ཐ་མ་མཁྱེན་གསུམ་གྱི་སྡེ་ཚན་བཤད་པའི་མངོན་རྟོགས་
རྒྱན་གྱི་ཚིག །རྣམ་པ་ཐམས་ཅད་མཁྱེན་ཉིད་དང་། །ཞེས་པའི་ཚིག་འགྲེལ་པའི་སྐབས་
སུ་གཞན་གྱི་འདོད་པ་བཀོད་པ་མང་པོ་བྱུང་བ་ལས་དེ་དག་ནི་སློབ་དཔོན་བཟང་སྐྱོང་གི་འདོད་
མ་ཡིན་ཏེ། དེ་དག་ཉིད་ལས། སྐབས་ཀྱི་ཤེས་བྱའི་གནས་སྐབས་ལ་སོགས་པ་རྣམ་པ་
བཅུ་པོ་ཀུན་གཞིའི་རྣམ་པར་ཤེས་པ། ཞེས་པ་ནས། ཞེས་སློབ་དཔོན་བཟང་སྐྱོང་གིས་
བཤད་དོ། །ཞེས་དང༌། སློབ་དཔོན་བཟང་སྐྱོང་གིས་སྐབས་སུ་བབས་པ་ཀུན་གཞིའི་རྣམ་
པར་ཤེས་པ་ལ་སོགས་པའི་ཤེས་བྱ་རྣམ་པ་བཅུས་བསྡུས། ཞེས་སློབ་དཔོན་བཟང་སྐྱོང་
གི་འདོད་པ་བཀོད་པ་ཉི་སྣང་དང་རྣམ་འགྲེལ་གཉིས་ཀར་གསལ་བའི་ཕྱིར། འོན་ཀྱང་འགྲེལ་
པ་འདི་གཉིས་ཀར་སློབ་དཔོན་བཟང་སྐྱོང་གི་བཤད་པ་ཤིན་ཏུ་ལེགས། ཞེས་གསུངས་པས།
རྣམ་པ་ཐམས་ཅད་མཁྱེན་ཉིད་དང་། །ཞེས་པའི་ཚིག་ལུང་གི་རྗེས་འབྲང་གི་སེམས་ཙམ་
''པའི་ལུགས་ལ་འགྲེལ་ཚུལ་ཡོད་པ་ལ་དགོངས་པ་ཡིན་ནམ། འགྲེལ་པ་འདི་གཉིས་ལས་
་དེ་ཙམ་མ་གཏོགས་ཀུན་གཞི་བཤད་པ་གསལ་ཁ་མི་སྣང་བས་སོ། །ཡང་ཁོ་ན་རེ། དབུ་
མ་ལ་འཇུག་པ་ལས། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་པོ་འདི་དག་འབའ་
'''ཞིག་ཉིད་ཡོད་ཅེས། །བསྟན་པ་འདི་ནི་དེ་ལྟར་ཆེས་ཟབ་དོན། །རིག་པར་མི་འགྱུར་གང་
''ཡིན་དེ་ལའོ། །ཞེས་གསུངས་པས་ངོ་བོ་ཉིད་མེད་པར་སྨྲ་བ་ཕལ་ཆེར་ཀུན་གཞི་བཤད་པ་
་་ཡིན་ཟེར་ན། དེ་མི་འཐད་པར་ཐལ། སྤྱིར་ཀུན་གཞི་འདོད་མི་འདོད་ཀྱི་གྲུབ་མཐའ་སྨྲ་
བ་ཡོད་ཅིང་། འདི་ཡང་དེ་ལ་རྩོད་པའི་སྐབས་ཡིན་པས་དེ་གསུངས་པ་སྒྲ་ཇི་བཞིན་པ་མ་
ཡིན་པར་བཤད་ན་ཀུན་གཞི་གཏན་མེད་དུ་གོ་ལ། གང་ཟག་དང་ཕུང་པོ་མི་འདོད་པའི་གྲུབ་
མཐའ་སྨྲ་བ་སུ་ཡང་མེད་པས་དེའི་སྒྲ་ཇི་བཞིན་པ་བཀག་ཀྱང་གཏན་མེད་ཀྱི་དོགས་པ་མེད་
པས་རང་བཞིན་གྱིས་མེད་པར་གོ་བའི་ཕྱིར་དང་། དགོངས་གཞི་ཡང་ཕུང་སོགས་ཐ་སྙད་
ཙམ་དུ་ཡོད་པ་ལ་བཀྲལ་ཞིང་ཀུན་གཞི་ལ་དེ་ལྟར་མ་བྱས་པར་འཇུག་འགྲེལ་ལས། དངོས་
ཚ



178
༼ག༽
སེམས་ཙམ་པའི་སྐབས།
པོ་ཐམས་ཅད་ཀྱི་རང་བཞིན་རྗེས་སུ་ཞུགས་པའི་ཕྱིར་སྟོང་པ་ཉིད་ཁོ་ན་ཀུན་གཞིའི་རྣམ་པར་
ཤེས་པའི་སྒྲས་བསྟན་པར་རིག་པར་བྱའོ། །ཞེས་དོན་གཞན་ཞིག་གི་སྟེང་ནས་གསུངས་
པའི་ཕྱིར། གཞན་དུ་ན། དཔལ་ལྡན་ཟླ་བ་གྲགས་པས། ལས་འབྲས་རང་བཞིན་གྱིས་
གྲུབ་པར་བཞེད་པར་ཐལ། དེ་ཕྱིར་ཀུན་གཞི་མེད་ཀྱང་འདི་ནུས་ཕྱིར། ཞེས་པའི་དོན་
སྤྱིར་ཀུན་གཞི་མེད་ཀྱང་ཞེས་བཤད་མི་རུང་བས་དོན་དམ་པར་ཀུན་གཞི་མེད་ཀྱང་དགོས་
ན ༈ ལ་ལར་ལས་འགགས་ཡུན་རིང་ལོན་ནས་ཀྱང་། །འབྲས་བུ་ཡང་དག་འབྱུང་བར་
རིག་པར་གྱིས། །ཅེས་པས་ལས་འབྲས་ཡོད་ཅེས་བཤད་པ་དེ་དོན་དམ་པར་ཡོད་ཅེས་བཤད་
པར་ཐལ་བའི་ཕྱིར་རོ། །དེས་ན་ཐལ་འགྱུར་པས་ཀུན་གཞི་མི་བཞེད་པར་ཐལ། དེས་
ཕྱི་དོན་བཞེད་པའི་ཕྱིར། ཁྱབ་སྟེ། ལེགས་བཤད་སྙིང་པོ་ལས། ཀུན་གཞི་འཇོག་པ་ན་
ཕྱི་དོན་གྱིས་སྟོང་པར་བསྟན་དགོས་ཞེས་གསུངས་པའི་ཕྱིར། མ་ཁྱབ་མཚམས་ཀྱི་རྟགས་
གྲུབ་སྟེ། དོན་ཤེས་ཡོད་མེད་མཚུངས་པར་བཤད་ཚུལ་སྔར་དྲངས་པ་དང་། ཡང་འཇུག་
པ་ལས། ཇི་ལྟར་དེར་ནི་གཟུགས་བརྙན་སོགས་སྟོང་ལས། །ཤེས་པ་དེ་ཡི་རྣམ་པ་སྐྱེ་འགྱུར་
ལྟར། །ཞེས་པས་ཀྱང་གྲུབ་པའི་ཕྱིར། དེར་ཐལ། དེས་གཟུགས་དང་གཟུགས་འཛིན་
མིག་ཤེས་གཉིས་རྒྱུ་འབྲས་སུ་བཤད་པའི་ཕྱིར། ཁྱབ་སྟེ། རྒྱུ་འབྲས་ཡིན་ན་རྫས་གཅིག་
མ་ཡིན་དགོས་པའི་ཕྱིར། ཐལ་འགྱུར་པས་དོན་སྣང་ཙམ་གྱི་སྒོ་ནས་ཕྱི་དོན་འཇོག་ཚུལ་
ཉན་ཐོས་སྡེ་བས་ཚུགས་ཐུབ་དུ་གྲུབ་པའི་ཕྱི་དོན་འདོད་ཚུལ་དང་མི་འདྲ་བའི་ཁྱད་པར། སྟོང་
ཐུན་སྐལ་བཟང་མིག་འབྱེད་ལས། མདོ་སྡེ་པ་དང་ཐལ་འགྱུར་བ་གཉིས་ཀ་ཕྱི་དོན་ཁས་
ལེན་ཞེས་པ་ཙམ་ཞིག་མཚུངས་ཀྱང་ལེན་ཚུལ་གཏན་མི་འདྲ་བ་ཡིན་ནོ། །ཞེས་སོགས་ལས་
ཤེས་པར་བྱའོ། །ཐལ་འགྱུར་པས་སྣང་ཙམ་གྱིས་ཕྱི་དོན་འདོད་པ་དེ། སེམས་ཙམ་པས་
ཆོས་ཐམས་ཅད་སེམས་ཀྱི་སྣང་ཆ་ཙམ་དང་སེམས་ཀྱི་བདག་ཉིད་ཙམ་ཡིན་ཞེས་འདོད་
པ་དང་འདྲའམ་ཞེ་ན། དེ་དང་ཡང་མི་འདྲ་ཚུལ་ཤེས་དགོས་སོ། །སློབ་དཔོན་སེང་གེ་



སེམས་ཙམ་པའི་སྐབས།
༼ག༽
179
བཟང་པོའི་སྡུད་འགྲེལ་ལས། ཀུན་གཞིའི་རྣམ་པར་ཤེས་པ་ལ་ཆོས་ཐམས་ཅད་ཀྱི་བག་
ཆགས་བརྟེན་པས། ཞེས་གསུངས་པ་ཡང་ཉི་སྣང་དང་རྣམ་འགྲེལ་གཉིས་བཞིན་ཤེས་དགོས་
ཏེ༔ གཞན་དུ་ན། སློབ་དཔོན་སེང་གེ་བཟང་པོས་ཀུན་གཞི་ཁས་ལེན་ན་དེ་གང་ཟག་གི་
མཚན་གཞིར་འཇོག་དགོས་པ་ལས་མ་བཞག་པའི་ཕྱིར། རྒྱན་སྣང་ལས། རྒྱུན་ཉིད་ཀྱིས་
ན་གང་ཟག་ཅེས་བྱ་བ་ནི་གཅིག་གོ །ཞེས་ཡིད་ཀྱི་རྣམ་ཤེས་ཀྱི་རྒྱུན་བདག་གི་མཚན་གཞིར་
བཤད་པ་ལས། ཚོགས་དྲུག་ལས་ངོ་བོ་ཐ་དད་པའི་ཀུན་གཞིའི་བཤད་པ་འགྲེལ་ཆེན་ལ་
ཟུར་ཙམ་ཡང་མེད་པའི་ཕྱིར། གཞན་ཡང་། ཀུན་གཞིའི་ཐ་སྙད་བཏགས་ཚད་ཀུན་གཞི་
མིན་པའི་ངེས་པ་མེད་པར་ཐལ། ཆོས་ཉིད་ལ་ཀུན་གཞི་དང་། རླུང་ལ་ཉོན་ཡིད་ཀྱི་ཐ་
སྙད་མཛད་པ་རྒྱུད་དང་གྲུབ་ཆེན་གྱི་གཞུང་དུ་མར་བྱུང་བའི་ཕྱིར་ཏེ། མཁས་གྲུབ་ཐམས་
ཅད་མཁྱེན་པའི་བརྟགས་གཉིས་རྣམ་བཤད་ལས། ཀུན་གཞི་དང་ཉོན་ཡིད་ཀྱི་ཐ་སྙད་རྒྱུད་
དང་གྲུབ་ཆེན་གྱི་གཞུང་དུ་མ་ལས་གསུངས་པ་ཡོད་ཀྱང་། ཆོས་ཉིད་ལ་ཀུན་གཞི་དང་རླུང་
མ་ཉོན་ཡིད་ཀྱི་ཐ་སྙད་མཛད་པ་སོགས་དུ་མ་ཡོད་པས་ཚིག་ཙམ་ལ་འཁྲུལ་བར་མི་བྱའོ།།
ཞེས་གསུངས་པའི་ཕྱིར།
གཉིས་པ། ལུང་གི་རྗེས་འབྲང་གི་སེམས་ཙམ་པས་རྣམ་ཤེས་ཚོགས་བརྒྱད་འདོད་
ཚུལ་བཤད་པ་ལ། རྣམ་ཤེས་ཚོགས་དྲུག་པོ་ནི་ཡོངས་གྲགས་ལྟར་ཡིན་པས་ཟུར་དུ་མ་སྨོས།
འདིར་ཀུན་གཞི་དང་ཉོན་ཡིད་ཀྱི་རྣམ་བཞག་བཤད་པ་ལ། དང་པོ་ནི། མདོ་ལང་གཤེགས་
ལས། ཆོས་ལྔ་དག་དང་རང་བཞིན་དང་། །རྣམ་པར་ཤེས་པ་བརྒྱད་ཉིད་དང་། །བདག་
མེད་གཉིས་ཀྱི་དངོས་པོར་ནི། །ཐེག་པ་ཆེན་པོ་ཐམས་ཅད་འདུས། །ཞེས་དང་། རྒྱན་
ཙུག་བཀོད་པའི་མདོ་ལས། ཆོས་རྣམས་ལྔ་ཡི་རང་བཞིན་དང་། །རྣམ་པར་ཤེས་པ་བརྒྱད་
རྣམ་དང་། །བདག་མེད་གཉིས་པོ་རབ་རྟོགས་ནས། །གཞན་དུ་འགྱུར་པ་འབྱུང་བར་འགྱུར།།
ཞེས་སོ། །ཆོས་ལྔ་ནི། མིང་དང་། རྒྱུ་མཚན་དང་། རྣམ་རྟོག་དང་། དེ་བཞིན་ཉིད་



180
༼ག༽
སེམས་ཙམ་པའི་སྐབས།
དང་། ཡང་དག་པའི་ཡེ་ཤེས་ལྔ་ལ། ཀ་མ་ལ་ཤི་ལ་དང་། ཤནྟི་པ་གཉིས་ཀྱིས་བཤད་
ལ༑ དེ་དག་དབུས་མཐའི་རྩ་འགྲེལ་སོགས་སུའང་བལྟ་བར་བྱའོ། །རང་བཞིན་ནི་མཚན་
ཉིད་གསུམ་སྟེ་དེ་དག་བཤད་ཟིན་ལ། རྣམ་ཤེས་བརྒྱད་ལས་ཀུན་གཞི་ནི། ས་སྡེ་ལས།
རང་བཞིན་མཚན་ཉིད་དམིགས་རྣམ་འཁོར། །འཇུག་པའི་ཚུལ་དང་ལྡོག་པའི་དུས། །དབྱེ་
བ་རྣམ་གྲངས་སྒྲ་བཤད་དོན། །ཚད་མ་དག་གིས་ཤེས་པར་བྱ། །ཞེས་དོན་ཚན་བཅུ་གཅིག་
སྒོ་ནས་བཤད་པའི་དང་པོ། ངོ་བོ་གཞི་ལྔའི་ནང་ནས་གཙོ་བོ་སེམས་ཀྱི་གཞི་ཡིན་ཞིང་། དགེ་
རྩ་ཆད་པའི་རྒྱུད་ལ་ཡོད་པས་དགེ་བ་མིན་ལ། ཁམས་གོང་མ་ལ་ཡོད་པས་མི་དགེ་བ་མ་
ཡིན་ཞིང་། དེས་ན་ལུང་མ་བསྟན་ཡིན་ལ། སྒྲིབ་ལུང་མ་བསྟན་དང་མ་སྒྲིབ་ལུང་མ་བསྟན་
གཉིས་གྱི་ནང་ནས་མ་སྒྲིབ་ལུང་མ་བསྟན་ཡིན་ཏེ། རྣམ་སྨིན་གྱི་ཆ་ཡིན་པས་འདི་ལ་སྒྲིབ་
ལུང་མ་བསྟན་མི་སྲིད་པའི་ཕྱིར། སུམ་ཅུ་པ་ལས། དེ་ནི་མ་སྒྲིབ་ལུང་མ་བསྟན། ཞེས་
དང༌། རྩ་བ་ལས། བག་ཆགས་བསྒོ་བཞི་ཡིན་ཕྱིར་དང་། །དགེ་དང་མི་དགེ་མངོན་གྱུར་
དང་། །རྒྱུད་གཅིག་ལ་ནི་འཇུག་པའི་ཕྱིར། །མ་སྒྲིབ་ལུང་མ་བསྟན་དུ་གྲུབ། །ཞེས་གསུངས་
པའི་ཕྱིར། གཉིས་པ། ཀུན་གཞིའི་མཚན་ཉིད་ཡོད་དེ། རྒྱུན་ཤིན་ཏུ་བརྟན་ཅིང་བག་
ཆགས་བསྒོ་གཞིར་གྱུར་པའི་ཆ་ནས་བཞག་པའི་མ་སྒྲིབ་ལུང་མ་བསྟན་གྱི་གཙོ་སེམས་དེ་
དེ་ཡིན་པའི་ཕྱིར། ཡང་ན། བག་ཆགས་བསྒོ་གཞིའི་ཆ་ནས་བཞག་པའི་གཙོ་སེམས་དེ།
ཀུན་གཞིའི་མཚན་ཉིད། །ཆ་བཞག་གིས་དག་ས་ན་ཡོད་པའི་རྣམ་སྨིན་རྣམ་ཤེས་གཅོད།
འདིར་བག་ཆགས་བསྒོ་གཞི་ལ་ཁྱད་པར་ལྔ་ཚང་བ་དགོས་པ་ཡིན་ཏེ། ཐེག་བསྡུས་ལས།
བརྟན་ལུང་མ་བསྟན་བསྒོ་བྱ་བ། །ཞེས་དང་། དེ་བཞིན་དུ་རྩ་བ་ལས། བརྟན་ལུང་མ་
བསྟན་བསྒོ་བྱ་བ། །བསྒོ་བར་བྱེད་དང་འབྲེལ་བ་དང་། །མཐའ་གཅིག་རྟེན་དུ་གྱུར་པ་
སྟེ༑ ༑ཁྱད་པར་ལྔ་དང་ལྡན་པའོ། །ཞེས་གསུངས་པའི་ཕྱིར། ཁྱད་པར་དེ་དག་རྣམ་
ཤེས་ཚོགས་བརྒྱད་ཀྱི་ནང་ནས་ཀུན་གཞི་ཁོ་ན་ལ་ཚང་ཏེ། དབང་པོའི་རྣམ་ཤེས་རྣམས་



སེམས་ཙམ་པའི་སྐབས།
༼ག༽
181
གཟུགས་མེད་དུ་སྐྱེས་པའི་ཚེ་མི་འཇུག་པས་མི་བརྟན་ཅིང་། དྲུག་པ་ཡིད་ཤེས་ནི། སུམ་
ཅུ་ཕ་ལས། ཡིད་ཀྱི་རྣམ་ཤེས་འབྱུང་བ་ནི། །རྟག་ཏུའོ་འདུ་ཤེས་མེད་པ་དང་། །སྙོམས་
པོར་འཇུག་པ་རྣམ་གཉིས་དང་། །སེམས་མེད་གཉིས་དང་བརྒྱད་མ་གཏོགས། །ཞེས་གསུངས་
པ་ལྟར། སེམས་མེད་ཀྱི་གནས་སྐབས་ལྔའི་སྐབས་སུ་མེད་ལ། ཉོན་ཡིད་ཀྱང་། འཇིག་
རྟེན་འདས་པའི་ལམ་ལ་མེད། །འགོག་པའི་སྙོམས་པར་འཇུག་ན་མེད། །ཅེས་གསུངས་
པཙྪཱལྟར། དེ་དག་གི་སྐབས་སུ་མེད་པས་མི་བརྟན་པའི་ཕྱིར། བསྒོ་གཞིར་མི་རུང་ལ། ཀུན་
གཞི་ནི་བསྒོ་བྱེད་ཡོད་ཀྱི་བར་རྒྱུན་བརྟན་པས་བསྒོ་གཞིར་རུང་ངོ༌། །དགེ་མི་དགེ་གང་
རུང་ཡིན་ན་རིས་སུ་ཆད་པས་གཅིག་ཤོས་ཀྱི་བག་ཆགས་མི་འཛིན་པའི་ཕྱིར། ཀུན་གཞི་
རྣ་ལུང་མ་བསྟན་ཡིན་པས་ཁྱད་པར་གཉིས་པ་ཡང་ཚང་ལ། གང་བསྒོ་བ་འཛིན་པ་དེ་ལ་
བསྒོ་འོས་པའི་དོན་ཡང་། དང་པོར་ལས་དེའི་བག་ཆགས་བཟུང་ནས་སླར་རྣམ་སྨིན་གྱི་
ངོ་བོར་སྦྱར་ཏེ་མྱོང་ཞིང་དེ་ལ་སྨིན་པ་ཞིག་དགོས་པ་གང་ཞིག །དེ་ཀུན་གཞི་ལ་ཚང་བའི་
ཕྱིར། ཁྱད་པར་གསུམ་པ་ཡང་ཚང་ལ། མདོ་ལས། ལས་བྱས་ཤིང་བསགས་པ་རྣམས་
ཀྱི་རྣམ་པར་སྨིན་པ་ནི་ཕྱི་རོལ་གྱི་སའི་ཁམས་ལ་སྨིན་པ་མ་ཡིན། ཞེས་གསུངས་པའི་ཕྱིར།
འདི་བག་ཆགས་བསྒོ་གཞི་འདུས་མ་བྱས་དང་ཕྱི་རོལ་གྱི་ཆོས་ལ་མི་རུང་བའི་དོན་དེ། ལུགས་
འདིར་རང་བཞིན་གནས་རིགས་འདུས་བྱས་སུ་འདོད་ཅིང་། རིགས་བདེན་གྲུབ་དང་དེ་
མི་བརྟེན་ནས་མཐར་ཐུག་གི་ཐེག་པ་གསུམ་དུ་འདོད་པ་ཡིན་ནོ། །མེ་ཏོག་གི་དྲི་ཡུལ་དུས་
གཞན་གྱི་དངོས་ལ་མི་བསྒོ་བ་ལྟར། རྒྱུད་གཞན་ལ་མི་རུང་བས་རྒྱུད་གཅིག་ལ་བསྒོ་བྱེད་
ལྷན་གཅིག་ཏུ་འབྲེལ་བ་ཡིན་དགོས་ལ། དེ་ཀུན་གཞི་ལ་ཚང་བས་ཁྱད་པར་བཞི་ལ་ཡང་
ཚང་། །ཀུན་གཞིའི་འཁོར་གྱི་རེག་སོགས་ལྔ་ནི་རང་སྟོབས་ཀྱིས་བག་ཆགས་ཀྱི་བསྒོ་གཞིར་
མི་རུང་ལ། ཀུན་གཞི་ནི་རང་སྟོབས་ཀྱིས་བག་ཆགས་ཀྱི་བསྒོ་གཞིར་རུང་བས་མཐའ་གཅིག་
རྟེན་དུ་གྱུར་པའི་ཁྱད་པར་ཡང་ཚང་ལ། དེས་ན་བག་ཆགས་བསྒོ་གཞིའི་ཁྱད་པར་ལྔ་ཀུན་
༡.…་



182
༼ག༽
སེམས་ཙམ་པའི་སྐབས།
གཞི་ལ་ཚང་བ་ཡིན་ནོ། །འོ་ན་བསྒོ་གཞི་དེ་ལྟར་ཡིན་ན། བསྒོ་བྱེད་ཇི་ལྟ་བུ་ཞིག་ཡིན་
ཞེ་ན། ཀུན་གཞི་ནི་རང་ཉིད་རང་ཉིད་ལ་བྱེད་པ་འགལ་བས་མི་རུང་ཞིང་། དེ་ལས་གཞན་
པའི་རྣམ་ཤེས་ཚོགས་བདུན་གྱིས་བསྒོའོ། ཇི་ལྟར་བསྒོ་ཚུལ་ནི། ཏིལ་དང་མེ་ཏོག་ལྷན་
ཅིག་ཏུ་བཞག་སྟེ། མེ་ཏོག་བསལ་ཀྱང་ཏིལ་ལ་མེ་ཏོག་གི་དྲི་གནས་པ་ལྟར། བསྒོ་བྱ་བསྒོ་
བྱེད་གཉིས་རྒྱུད་གཅིག་ལ་ལྷན་དུ་ཚོགས་ཏེ་ཕྱེས་བསྒོ་བྱེད་རང་ཉིད་འགག་ཀྱང་རང་གི་བག་
ཆགས་བསྒོ་གཞིའི་སྟེང་དུ་གནས་པའི་ཕྱིར། རྩ་བ་ལས། བསྒོ་བར་བྱེད་པས་བསྒོ་གཞི་
ལ༑ ༑འགག་ལ་མངོན་དུ་ཕྱོགས་པའི་ཚེ། །བཞག་པའི་ནུས་པའོ། །ཞེས་དང་། ཐེག་
བསྡུས་ལས། ཏིལ་དག་ལ་མེ་ཏོག་དག་གིས་བསྒོས་པ་ཏིལ་དང་མེ་ཏོག་ལྷན་ཅིག་འབྱུང་
ཞིང་འགག་ཀྱང་། ཞེས་སོགས་ལས་ཤེས་པར་བྱའོ། །གསུམ་པ། ཀུན་གཞིའི་དམིགས་
པ་ནི། གཟུགས་སོགས་དོན་ལྔ་དང་། མིག་སོགས་དབང་པོ་ལྔ་རྣམས་སོ། །དོན་དང་
སེམས་ཅན་བག་ཆགས་ལ། །ཞེས་བག་ཆགས་ཀུན་གཞིའི་དམིགས་པར་བཞག་སམ་ཞེ་
ན༑ རྩ་བར། ས་བོན་གྱི། །དབང་གིས་གནས་དོན་ལུས་སུ་ནི། །སྣང་ཕྱིར་དམིགས་པ་
དག་ཏུ་འདོད། །ཅེས་བག་ཆགས་ཀྱི་སྟོབས་ཀྱིས་གནས་དབང་རྟེན་དང་། དོན་ཡུལ་ལྔ་
དང་། ལུས་དབང་སོགས་སྣོད་བཅུད་ཀྱི་སྣང་བ་འབྱུང་བས་བག་ཆགས་དམིགས་པར་
བཏགས་པ་ཙམ་དུ་བཤད་པའི་ཕྱིར། འོ་ན། གཟུགས་མེད་པའི་ཀུན་གཞི་ལ་དམིགས་ཡུལ་
མེད་པར་ཐལ། ཁམས་དང་ས་དེའི་དབང་དོན་མེད་ལ། ས་གཞན་གྱི་དེ་དག་ཡུལ་དུ་མི་
བྱེད་པའི་ཕྱིར་ཞེ་ན། སྐྱོན་མེད་སྟེ། ཡུལ་ཅན་ཡིན་པས་ཡུལ་ཞིག་ནི་འཇོག་དགོས་ལ།
དེ་ལྟ་ན། གཟུགས་མེད་པའི་མིང་བཞིའི་ཕུང་པོ་དེ། གཟུགས་མེད་པའི་ཀུན་གཞིའི་དམིགས་
པ་ཡིན་པའི་ཕྱིར་ཏེ། དེ་ནི་ལེན་པ་དག་དང་གནས། །རྣམ་པར་རིག་པ། ཞེས་ཀུན་གཞིའི་
དམིགས་པ་ལ་ནང་གི་ཉེ་བར་ལེན་བ་དང་། ཕྱི་སྣོད་ཀྱི་གནས་གཉིས་སུ་ཕྱེ་སྟེ། སྔ་མ་ལ་
བག་ཆགས་དང་དབང་པོ་དང་། མིང་གསུམ་བཞག་པའི་ཕྱིར། སུམ་ཅུ་པའི་འགྲེལ་བ་



སེམས་ཙམ་པའི་སྐབས།
༼ག༽
183
ལས། བག་ཆགས་དང་། གནས་དང་བཅས་པའི་དབང་པོའི་གཟུགས་དང་མིང་སྟེ། དེའི་
དམིགས་པ་ཤིན་ཏུ་ཕྲ་བའི་ཕྱིར། ཞེས་གསུངས་པའི་ཕྱིར། ཁྱབ་སྟེ། དེའི་མིང་ཞེས་པ་
གཟུགས་མེད་ལ་སྦྱར་དགོས་ཏེ། དེ་ཉིད་ལས། གཟུགས་མེད་པའི་ཁམས་ན་ནི་གཟུགས་
སུ་རྣམ་པར་སྨིན་པ་མངོན་པར་མི་འགྲུབ་པས་མིང་བཞི་ལེན་པ་ཉིད་དེ། ཞེས་གསུངས་
པའི་ཕྱིར། དེ་ལྟར་འཐད་པར་ཐལ། འདོད་གཟུགས་ན་ལུས་དང་དབང་པོ་རྣམས་ཀུན་
གཞིའི་དམིགས་པར་འཇོག་པ། དེ་དག་བླང་བྱའི་ཕུང་པོ་དང༌། ཀུན་གཞི་ལེན་པ་པོའི་
གང་ཟག་ཡིན་པའི་རྒྱུ་མཚན་གྱིས་ཡིན་ལ། དེ་གཟུགས་མེད་པའི་མིང་བཞིའི་ཕུང་པོ་དང༌།
དེའི་ཀུན་གཞི་ལ་མཚུངས་པའི་ཕྱིར་དང་། དམྱལ་བའི་སྡུག་བསྔལ་ཀུན་གཞིས་དངོས་སུ་
མ་མྱོང་ཡང་། དེ་མྱོང་བྱེད་ཀྱི་ཚོར་བ་དེ་དམྱལ་བའི་ཀུན་གཞི་ལ་སྣང་བས་དམྱལ་བའི་
ཀུན་གཞི་རྣམ་སྨིན་མྱོང་བ་པོའི་ང་ཡིན་པར་བཤད་པའི་ཕྱིར། འདི་ཐལ་འགྱུར་བའི་ཞལ་
ན༔ ལེན་པོ་རང་ཉིད་ལེན་གཅིག་རིག་དངོས་མིན། ཞེས་པའི་འགལ་བར་བརྗོད་ཚུལ་
ཞིག་བྱུང་ཡང་འདིར་མང་དོགས་ནས་མ་བྲིས་སོ། །བཞི་པ་རྣམ་པ་ནི། རིས་སུ་མ་ཆད་
ཅིང་མི་གསལ་བས་སྣོད་བཅུད་དེ་དག་སྣང་ཡང་ངེས་པར་འདྲེན་མི་ནུས་པའི་ཕྱིར། སུམ་
ཅུ་པ་དང་རྩ་བ་གཉིས་ཀ་ལས། རྣམ་པར་རིག་པ་མི་རིག་པ། ཞེས་དང་། དུལ་ལྷའི་འགྲེལ་
བཤད་ལས། ད་ནི་དམིགས་པ་ཡོངས་སུ་མི་གསལ་བ་དང་། རྣམ་པ་ཡོངས་སུ་མི་གསལ་
བ་དང་། རྣམ་པ་ཡོངས་སུ་མི་གསལ་སྟེ། ཞེས་གསུངས་པའི་ཕྱིར། ལྔ་པ་ནི། འཁོར་
ཀུན་འགྲོ་ལྔ་ཁོ་ན་དང་། དེའི་ནང་ཚན་ཚོར་བ་ནི་བཏང་སྙོམས་འབའ་ཞིག་ཡིན་ཏེ། རྩ་
བ་ལས། རེག་སོགས་སྔར་ངེས་ཚོར་བ་ནི། བར་མའོ། །ཞེས་སོ། །ཀུན་གཞི་ནི་མ་སྒྲིབ་
ལུང་མ་བསྟན་ཡིན་པས་གཞན་ལ་དོགས་པ་མེད་ཀྱང་གཞན་འགྱུར་གྱི་ཁྲོད་དུ་དཔྱད་གཞི་
ཅུང་ཟད་ཡོད། ཅེས་གསུངས། དྲུག་པ། འཇུག་ཚུལ་ནི། བསྡུ་བ་ལས། དམིགས་དང་
མཚུངས་པར་ལྡན་པ་དང་། གཅིག་གི་རྐྱེན་ཉིད་གཅིག་ཡིན་དང་། ལྷན་ཅིག་དངོས་པོ་



184
༼ག༽
སེམས་ཙམ་པའི་སྐབས།
འཇུག་པ་དང་། ཞེས་ཡུལ་གང་ལ་དམིགས་ནས་འཇུག་པ་དང་གྲོགས་གང་དང་མཚུངས་
ལྡན་པ་དང་། འཇུག་ཤེས་རྣམས་དང་ཕན་ཚུན་རྐྱེན་བྱས་ཏེ་འཇུག་ཚུལ་གསུམ་ནི་བཤད་
ཟིན་ལ། བསྒོ་བྱེད་ཚོགས་བདུན་གྱི་ནང་ནས་གཅིག་ཙམ་དང་ལྷན་ཅིག་འཇུག་པ་ནས་བསྒོ་
བྱེད་ཚོགས་བདུན་ཀ་དང་ལྷན་ཅིག་འཇུག་པའི་ཀུན་གཞི་ཡོད་པ་རིགས་ལམ་བཞག་པ་ཞིག་
ལ་ཤེས་སླ་བས་མ་བྲིས། རང་གི་ངོ་བོའི་འཇུག་ཚུལ་ནི། རྒྱུན་གྱི་དབང་དུ་བྱས་ན་ཐོག་
མ་མེད་པ་ནས་འཇུག་པ་ཡིན་ཏེ། ཀུན་གཞིའི་རྒྱུན་གྱི་ཐོག་མ་མེད་པའི་ཕྱིར་ཏེ། འཁོར་
བའི་ཐོག་མ་མེད་པའི་ཕྱིར་རོ། །ཚེ་སྔ་ཕྱི་བརྒྱུད་དེ་འཇུག་ཚུལ་ཡང་། སུམ་ཅུ་བ་ལས།
ལས་ཀྱི་བག་ཆགས་འཛིན་གཉིས་ཀྱི། །བག་ཆགས་བཅས་པ་སྔ་མ་ཡི། །རྣམ་པར་སྨིན་
པ་ཟད་ནས་གཞན། །རྣམ་སྨིན་བསྐྱེད་པ་དེ་ཡིན་ནོ། །ཞེས་གསུངས་པ་ལྟར། ཚེ་སྔ་མར་
ལས་ཀྱི་བག་ཆགས་གཟུང་འཛིན་གཉིས་སུ་སྣང་བའི་བག་ཆགས་ཀྱིས་གསོས་པ་ལས་ཚེ་འདིའི་
རྣམ་སྨིན་གྱི་ཀུན་གཞི་གྲུབ་པ་ཡིན་ཞིང་། འདི་ཟད་པ་ན་ཡང་སྔར་བཞིན་གསོས་དེ་རྣམ་
སྨིན་གྱི་ཀུན་གཞི་གཞན་དང་གཞན་འབྱུང་བས་གཞན་སྡེའི་བདག་ལྟར་རྟག་པར་མི་འགྱུར།
ལས་འབྲས་ཀྱི་རྟེན་གཞི་ཆད་པར་མི་འགྱུར་བའི་ཕྱིར་ཏེ། བློ་བརྟན་གྱི་འགྲེལ་བཤད་ལས།
དེ་ལྟར་ན་ལས་ཀྱི་བག་ཆགས་འབའ་ཞིག་མ་ཡིན་གྱི། འཛིན་པ་གཉིས་ཀྱི་བག་ཆགས་གྱི་
ཟིན་པས་རྣམ་པར་སྨིན་པར་བསྐྱེད་དོ། །ཞེས་གསུངས་པའི་ཕྱིར། བདུན་པ། ལྡོག་མཚམས་
ནི༑ ཐེག་དམན་གྱི་དགྲ་བཅོམ་པ་དང་། ཐེག་ཆེན་ས་བརྒྱད་པ་ནས་ལྡོག་པ་ཡིན་ཏེ། སུམ་
ཅུ་པ་ལས། དགྲ་བཅོམ་ཉིད་ན་དེ་ལྡོག་གོ །ཅེས་དང་། རྩ་བ་ལས། དེ་ཕྱིར་དབང་ཐོབ་
དགྲ་བཅོམ་ལ། །ཀུན་གཞི་ཡོད་པ་མ་ཡིན་ཏེ། །འཇོག་བྱེད་གཉིས་པོ་མེད་ཕྱིར་རོ། །ཞེས་
གསུངས་པའི་ཕྱིར། ལྷག་མ་མེད་དང་རྡོ་རྗེ་ལྟའི། །བར་དུ་རྒྱུན་མི་འཆད་དུ་འཇུག །ཅེས་
གསུངས་པ་དང་འགལ་ལམ་ཞེ་ན། མི་འགལ་ཏེ། འདི་ནི་རྣམ་སྨིན་གྱི་རྣམ་ཤེས་ལ་དགོངས་
ཤིང་། ཀུན་གཞི་དངོས་ས་བརྒྱད་པ་ནས་ལྡོག་ཀྱང་དེའི་རྒྱུན་ཟག་བཅས་ཀྱི་ཆ་སྤངས་པ་



སེམས་ཙམ་པའི་སྐབས།
༼ག༽
185
ནི་ཟག་པ་མེད་པའི་ཡེ་ཤེས་མེ་ལོང་ལྟ་བུར་གནས་གྱུར་པ་ནས་འཇོག་པའི་ཕྱིར། བསྡུ་བ་
ལས། གནས་གྱུར་མ་ཐག་ཀུན་གཞིའི་རྣམ་པར་ཤེས་པ་སྤངས་པར་བརྗོད་པར་བྱ་སྟེ། ཞེས་
དང་། ཙནྡྲ་གོ་མིས། གང་ཡང་ཀུན་གཞི་རྣམ་པར་ཤེས། །མེ་ལོང་ཡེ་ཤེས་གནས་གྱུར་
པ༑ ༑ཞེས་གསུངས་པའི་ཕྱིར།
བརྒྱད་པ། དབྱེ་བ་སྒྲས་བརྗོད་ཀྱིས་དབྱེ་ན། རྟེན་དུ་གྱུར་པ་རྣམ་སྨིན་གྱི་ཀུན་
གཞི་དང་། བརྟེན་པ་ས་བོན་གྱི་ཀུན་གཞི་གཉིས། སྔ་མ་ཀུན་གཞི་དངོས་དང༌། ཕྱི་མ་
ཀུན་གཞིའི་སྟེང་གི་བག་ཆགས་དོན་གཅིག །བག་ཆགས་ལ། ངོ་བོ་དང་། དབྱེ་བ་གཉིས།
དང་པོ་ནི། བསྒོ་བྱེད་ཚོགས་བདུན་གང་རུང་གིས་ཀུན་གཞིའི་སྟེང་དུ་རིགས་འདྲ་ཕྱི་མའང་
རྣམ་སྨིན་སོགས་འབྲས་བུའི་ཁྱད་པར་ཅི་རིགས་འགྲུབ་རུང་གི་ནུས་པ་ཁྱད་པར་པ་ཞིག་བཞག་
པ་དེ་ཉིད་ཡིན་ཏེ། རྩ་བ་ལས། བརྟེན་པ་ས་བོན་ཀུན་གཞི་ནི། །བསྒོ་བར་བྱེད་པས་བསྒོ་
གཞི་ལ། །འགག་ལ་མངོན་དུ་ཕྱོགས་པའི་ཚེ། །བཞག་པའི་ནུས་པའོ། །ཞེས་གསུངས་
པའི་ཕྱིར། གཉིས་པ། དབྱེ་བ་ནི། ཆོས་རྣམས་ལ་འདི་ནི་འདིའོ་ཞེས་ཐ་སྙད་སྦྱར་བའི་
རྒྱུ་བྱེད་པ་མངོན་བརྗོད་ཀྱི་བག་ཆགས། དུས་རྟག་ཏུ་ངའི་སྙམ་པ་བསྐྱེད་པ་བདག་ལྟའི་བག་
ཆགས། འགྲོ་བ་རྣམས་སུ་སྐྱེ་འཆི་འགྲུབ་བྱེད་སྲིད་པའི་ཡན་ལག་གི་བག་ཆགས་གསུམ།
དེ་དག་རིམ་བཞིན་ཡིད་ཤེས་དང་། ཉོན་ཡིད་དང་། དགེ་མི་དགེ་ལས་ཀྱིས་འཇོག་པའི་
ཕྱིར། རྩ་བ་ལས། གཞན་ཡང་མངོན་བརྗོད་བདག་ལྟ་དང་། །སྲིད་པའི་ཡན་ལག་བག་
ཆགས་གསུམ། །ཞེས་གསུངས་པའི་ཕྱིར། གཞན་ཡང་། སྣོད་འགྲུབ་བྱེད་ཀྱི་བག་ཆགས་
དང་། བཅུད་འགྲུབ་བྱེད་ཀྱི་བག་ཆགས་སོགས་བག་ཆགས་དྲུག་ཚན་གཅིག་དང་། བཞི་
ཚན་གཉིས་སོགས་ཐེག་བསྡུས་དང་རྩ་འགྲེལ་དང་ཡིག་ཆ་སོགས་ལས་ཤེས་པར་བྱའོ། །བཞི་
ཚན་གཉིས་པའི་ནང་ཚན་གྱི་སྤྱད་ཟིན་པའི་བག་ཆགས་ནི་འཕངས་འབྲས་གྲུབ་ཟིན་དུས་ཀྱི་
ལས་ཀྱི་ས་བོན་དང་། སྤྱད་མ་ཟིན་པའི་བག་ཆགས་ནི་མངོན་བརྗོད་ཀྱི་བག་ཆགས་དེ་ཉིད་



186
༼ག༽
སེམས་ཙམ་པའི་སྐབས།
ཐོག་མེད་ནས་ལྷན་སྐྱེས་སུ་འབྱུང་ཞིང་། གཉིས་སྣང་འཁྲུལ་བའི་ཆ་གཉེན་པོས་མ་སྤངས་
བར་དུ་ཟད་དུ་མེད་པ་ལ་བྱ་ཡི། སྔ་མའི་རིགས་པ་སྦྱར་ནས་འཕངས་འབྲས་ཕྱུང་མ་ཟིན་
པའི་ལས་ཀྱི་བག་ཆགས་ལ་འཁྲུལ་བར་མི་བྱ། དཀའ་འགྲེལ་ལས། སྤྱད་མ་ཟིན་པའི་ས་
བོན་ནི་མངོན་བརྗོད་ཀྱི་བག་ཆགས་ཏེ། དེ་ནི་ཐོག་མ་མེད་པ་ནས་འབྱུང་བའི་ཕྱིར། ཞེས་
གསུངས་པའི་ཕྱིར།
དགུ་པ་རྣམ་གྲོངས་དང་། བཅུ་པ་སྒྲ་བཤད་གཉིས་ཕྱོགས་གཅིག་ཏུ་བཤད་ན་གོ་
སླ་བར་གསུངས་པ་ལྟར། དེ་ཡང་ཤེས་བྱ་ངོ་བོ་ཉིད་གསུམ་གྱི་གནས་ཡིན་པས་ཤེས་བྱའི་
གནས་དང་། ས་བོན་ཐམས་ཅད་ཀྱི་རྟེན་བྱེད་པས་ས་བོན་ཐམས་ཅད་པ་དང་། རྣམ་སྨིན་
གྱི་ལུས་ལེན་པས་ན་ལེན་པའི་རྣམ་ཤེས། ཞེས་ཐེག་ཆེན་གྱི་སྡེ་སྣོད་ལས་གསུངས་སོ། །ཐེག་
དམན་གྱི་སྡེ་སྣོད་ཕལ་ཆེན་པའི་ལུང་ལས། ཉོན་མོངས་པའི་ཆོས་རྣམས་ཀྱི་རྩ་བ་ཡིན་པས་
རྩ་བའི་རྣམ་ཤེས་དང་། ཞེས་དང་། ས་སྟོན་པའི་ལུང་ལས། འཁོར་བ་ལས་མ་གྲོལ་བ་
དེ་སྲིད་དུ་འཇུག་པས་འཁོར་བ་ཇི་སྲིད་ཀྱི་ཕུང་པོ་དང་། གནས་བརྟན་པའི་ལུང་ལས། ཟག་
བཅས་ཀྱི་རྣམ་སྨིན་ཡིན་པས་རྣམ་པར་སྨིན་པའི་རྣམ་ཤེས་དང་། ཐེག་པ་ཐུན་མོང་དུ། འཁོར་
འདས་ཀུན་གྱི་གཞི་བྱེད་པས་ཀུན་གཞིའི་རྣམ་ཤེས། ཞེས་བསྟན་པ་རྣམ་གྲངས་ཡིན་ཀྱང་
དོན་གཅིག་ཁོ་ནར་མ་ངེས་སོ། །སྤྱིར་སེམས་དང་ཡིད་དང་རྣམ་ཤེས་གསུམ་དོན་གཅིག་
ཀྱང་། ངེས་ཚིག་གིས་བཤད་ནས། ཀུན་གཞི་ནི་བག་ཆགས་བསགས་པའི་གཞི་ཡིན་པས་
ན་སེམས་ཉོན་ཡིད་ཀྱི་ཐོག་མེད་ནས་གོམས་པའི་ཤུགས་ཀྱི་རྟག་ཏུ་ངར་སེམས་པས་ན་ཡིད།
འཇུག་ཤེས་ཀྱིས་གཟུགས་སོགས་ཡུལ་དྲུག་སོ་སོར་རིག་པས་ཞེས་བཤད་པའི་ཕྱིར། ལང་
གཤེགས་ལས། སེམས་ནི་ཀུན་གཞིའི་རྣམ་ཤེས་ཏེ། །ངར་འཛིན་པ་ནི་ཡིད་ཡིན་ནོ། །ཡུལ་
ལ་རྣམ་པར་རིག་པ་གང་། །དེ་ནི་འཇུག་པའི་རྣམ་ཤེས་འདོད། །ཅེས་དང་། སུམ་ཅུ་པ་
ལས། གྱུར་བ་དེ་ཡང་རྣམ་གསུམ་སྟེ། །རྣམ་པར་སྨིན་དང་ངར་སེམས་དང་། །ཡུལ་



སེམས་ཙམ་པའི་སྐབས།
༼ག༽
187
ལ་རྣམ་པར་རིག་པའོ། །ཞེས་དང་། བློ་བརྟན་གྱི་འགྲེལ་བཤད་ལས། བག་ཆགས་ཡོངས་
སུ་སྨིན་པའི་དབང་གིས་ཇི་ལྟར་འཕངས་པའི་འབྲས་བུ་མངོན་པར་འགྲུབ་པ་ནི་རྣམ་པར་
སྨིན་པའོ། །ཉོན་མོངས་ཅན་གྱི་ཡིད་ནི་རྟག་ཏུ་ངར་སེམས་པའི་བདག་ཉིད་ཡིན་པས་ངར་
སེམས་པའོ། །གཟུགས་ལ་སོགས་པའི་ཡུལ་སོ་སོར་སྣང་བའི་མིག་ལ་སོགས་པའི་རྣམ་པར་
ཤེས་པ་དྲུག་ནི་ཡུལ་ལ་རྣམ་པར་རིག་པ་ཞེས་བྱའོ། ཞེས་དང་། རྗེ་བཙུན་རེད་མདའ་
བའི་ཀུན་བཏུས་ཊིཀྐ་ལས། ཀུན་གཞི་ནི་བག་ཆགས་བསགས་པའི་རང་བཞིན་ཡིན་པས་
སེམས་ཉིད་དུ་རིག་པའི་ཕྱིར་རོ། །ཞེས་གསུངས་པའི་ཕྱིར།
བཅུ་གཅིག་པ། སྒྲུབ་བྱེད་ལ། ལུང་གི་སྒྲུབ་བྱེད་དང་
། རིགས་པའི་སྒྲུབ་བྱེད་
གཉིས་ལས། དང་པོ་ནི། ཆོས་མངོན་པའི་མདོ་ལས། ཐོག་མ་མེད་པའི་དུས་ཀྱི་དབྱིངས།
ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང་། །མྱ་ངན་འདས་པ་
འཐོབ་པར་འགྱུར། །ཞེས་དང་། མདོ་སྡེ་དགོངས་འགྲེལ་ལས། ལེན་པའི་རྣམ་པར་ཤེས་
པ་ཟབ་ཅིང་ཕྲ། །ས་བོན་ཐམས་ཅད་ཆུ་བོའི་རྒྱུན་བཞིན་འབབ། །བདག་ཏུ་རྟོག་པར་གྱུར་
ན་མི་རུང་ཞེས། །འདི་ནི་བྱིས་པ་རྣམས་ལ་ངས་མ་བསྟན། །ཞེས་དང་། མདོ་ལང་ཀར་
གཤེགས་པ་ལས། དེ་བཞིན་ཀུན་གཞིའི་ཆུ་བོ་ནི། །སྣ་ཚོགས་ཡུལ་གྱི་རླུང་གིས་བསྐྱོད།།
རྣམ་ཤེས་སྣ་ཚོགས་རྦ་རླབས་རྣམས། །གང་ཞིང་རབ་ཏུ་འབྱུང་བར་འགྱུར། །ཞེས་དང་།
རྒྱན་སྟུག་པོ་བཀོད་པའི་མདོ་ལས། དེ་བཞིན་ཀུན་གཞི་རྣམ་ཤེས་ཀྱང་། །རྣམ་ཤེས་བདུན་
དང་ལྷན་ཅིག་གནས། །ཞེས་གསུངས་པའི་ཕྱིར། གཉིས་པ། རིགས་པ་ནི། ཐེག་བསྡུས་
ལས། རིགས་པ་ལྔ་དང་། ཕུང་པོ་ལྔའི་རབ་བྱེད་ལས་རིགས་པ་བཞི་དང་། སའི་སྟོད་
འགྲེལ་ལས། ལུང་གི་སྒྲུབ་བྱེད་བཅུ་བདུན་རིགས་པའི་སྒྲུབ་བྱེད་དང་བཅས་གསུངས་པ་
དང་། རྟེན་འབྲེལ་བསྟོད་འགྲེལ་དང་། ཀུན་ལས་བཏུས་པ་རྣམས་སུ་གསུངས་པའི་རིགས་
པའི་རྣམ་གྲངས་མང་ཡང་། གཙོ་བོ་ནི་རྣམ་པར་ངེས་པ་བསྡུ་བ་ལས། ལེན་དང་དང་



j88
༼ག༽
སེམས་ཙམ་པའི་སྐབས།
པོ་གསལ་བ་དང་། །ས་བོན་ལས་དང་ལུས་ཚོར་དང་། །སེམས་མེད་སྙོམས་པར་འཇུག་
པ་དང་། །དེ་བཞིན་འཆི་འཕོ་མི་རུང་འགྱུར། །ཞེས་དང་། རྩ་བ་ལས། ཡིད་ཆེས་ལུང་
དང་རིགས་པ་ཡིས། །རྣམ་ཤེས་དྲུག་ལས་ཐ་དད་པའི། །ཡིད་དང་ཀུན་གཞི་རྣམ་པར་
ཤེས། །ཡོད་པར་ཁོང་དུ་ཆུད་པར་བྱ། །ཞེས་པ་ནས། རྣལ་འབྱོར་སྤྱོད་པའི་གཞུང་ལུགས་
ལས། སྒྲུབ་བྱེད་རིགས་པ་མཐའ་ཡས་པ། །གསུངས་ཀྱང་ལེན་དང་དང་པོ་གསལ། །ས་
བོན་ལས་དང་ལུས་ཚོར་དང༌། །སྙོམས་འཇུག་འཆི་འཕོ་མི་རུང་བ། །བརྒྱད་དུ་འདུས་
ཕྱིར་འདི་བཤད་བྱ། །ཞེས་དང་། རིགས་པའི་གཙོ་བོ་བརྒྱད་དུ་བསྡུས་ནས་གསུངས་པ་
ལས། དང་པོ་མི་རུང་བ་དང་། གསལ་བ་མི་རུང་བ་དང་། ལས་བཞི་མི་རུང་བར་ཐལ་
བ་གསུམ་ནི། ཕྱོགས་སྔ་མས་ཀུན་གཞི་ཡོད། སེམས་ཅན་རྣམས་ནི་རྣམ་པར་ཤེས་པ་
རྒྱུན་རེ་རེ་བའོ། །ཞེས་པའི་ལུང་དང་འགལ་བར་ཐལ་བའི་རྩོད་སྤོང་གི་རིགས་པ་ཡིན་ལ།
གཞན་ལྔ་པོ་རྣམས་ནི་ཀུན་གཞི་ཡོད་པར་སྒྲུབ་པའི་གཏན་ཚིགས་དངོས་སོ། །ཞེས་སོ།།
རིགས་པ་དང་པོ་ནི། དམིགས་གསལ་གྱི་རྩོད་གཞི། ཤེས་བྱ་ཆོས་ཅན། ལུས་ལེན་བྱེད་
མེད་པར་ཐལ། ཀུན་གཞི་མེད་པའི་ཕྱིར། ཁྱབ་སྟེ། ཉོན་ཡིད་ཀུན་གཞིའི་རྣམ་སྨིན་གྱི་
ཆ་ལ་དམིགས་ནས་སྐྱེས་པ་ཞིག་ཡིན་པས་དེར་མི་རུང་ཞིང་། འཇུག་ཤེས་རྣམས་ལུས་
ལེན་བྱེད་མ་ཡིན་པའི་རྒྱུ་མཚན་ལྔ་ཡོད་པའི་ཕྱིར། རྒྱུ་མཚན་དང་པོ་ནི། འཇུག་ཤེས་
རྣམས་ཡུལ་དབང་ཡིད་བྱེད་གསུམ་འདུས་ནས་གསར་དུ་གྲུབ་དགོས་པས། ཉིང་མཚམས་
སྦྱར་མ་ཐག་པའི་ཚེ་འཇུག་ཤེས་རང་ཉིད་མ་སྐྱེས་པའི་ཕྱིར་དང་། རྒྱུ་མཚན་གཉིས་པ་ནི།
དེ་དག་ལུས་ལེན་བྱེད་ཡིན་འཛིན་བྱེད་ཀྱང་ཡིན་དགོས་ལ། དེ་དག་ནི་ལུས་ཀྱི་ཆ་སོ་སོར་
གནས་པས་དེ་དག་གིས་མ་ཟིན་པའི་ཆ་རྣམས་རྒྱུད་ཀྱིས་མ་བསྡུས་པར་འགྱུར་བའི་ཕྱིར་
དང༌། རྒྱུ་མཚན་གསུམ་པ་ནི། སེམས་མེད་ཀྱི་གནས་སྐབས་སོ་སོའི་མཐར་གསར་དུ་
འཇུག་ཤེས་སྐྱེས་པའི་ཚེ་ལུས་བླངས་པར་འདོད་པར་ཐལ་བས། ཚེ་གཅིག་ལ་ལུས་ཡང་



ཆེམས་ཙམ་པའི་སྐབས།
༼ག༽
189
ཡང་འདོར་ལེན་བྱེད་པར་ཐལ་བའི་ཕྱིར་དང་། རྒྱུ་མཚན་བཞི་པ་ནི། ཉིང་མཚམས་སྦྱར་
བའི་རྣམ་ཤེས་ནི་འཕེན་བྱེད་ལས་ཀྱི་རྣམ་སྨིན་ཡིན་པས། མཐའ་གཅིག་ཏུ་ལུང་མ་བསྟན་
དགོས་པ་ལ། དེ་དག་ལ་དགེ་མི་དགེ་ཡང་ཡོད་པའི་ཕྱིར་དང་། རྒྱུ་མཚན་ལྔ་པ་ནི། དེ་
དག་ལ་དགེ་མི་དགེ་ཡོད་ནའང་མ་སྒྲིབ་ལུང་མ་བསྟན་ཡོད་པས་དེ་རྣམ་སྨིན་ཡིན་པས་ཉེས་
པ་མེད་དོ། །ཅེ་ན། ལུང་མ་བསྟན་རྣམ་སྨིན་གྱི་ཆར་གྱུར་བ་ནི། ཚེ་ཇི་སྲིད་ཀྱི་བར་དུ་
འཇུག་ན་ཚོགས་དྲུག་པོ་ནི་དེ་ལྟར་དུ་འཇུག་པ་མེད་པའི་ཕྱིར། ཀུན་གཞིའི་དཀའ་འགྲེལ་
དང་མཁས་པའི་འཇུག་ངོགས་རྣམས་ལས་ཤེས་པར་བྱའོ། །རིགས་པ་གཉིས་པ་ནི། ཕ་
རོལ་པོས་ཀུན་གཞི་ཡོད་ན། དེ་དང་དྲུག་པ་ཡིད་ཀྱི་རྣམ་ཤེས་གཉིས་རིགས་མཐུན་པའི་
རྣམ་ཤེས་ཡིན་པས། དེ་ལྟར་ན། གང་ཟག་གཅིག་གི་རྒྱུད་ལ་རིགས་མཐུན་པའི་རྣམ་ཤེས་
དུ་མ་ཅིག་ཅར་མངོན་དུ་གྱུར་བར་ཐལ་བའི་སྐྱོན་བརྗོད་པ་ལ། དེ་ལྟར་སྐྱེ་བ་འདོད་པ་ཁོ་
ན་ཡིན་ཏེ། དཔེར་ན། རིགས་མི་མཐུན་པའི་རྣམ་ཤེས་དུ་མ་ཅིག་ཅར་སྐྱེ་བ་བཞིན་ནོ།།
ཞེས་ལན་འདེབས་སོ། །རིགས་མི་མཐུན་པའི་རྣམ་ཤེས་དུ་མ་ཅིག་ཅར་སྐྱེ་ཚུལ་ཇི་ལྟ་བུ་
ཡིན་ཞེ་ན། གཟུགས་སྒྲ་སོགས་ཡུལ་དྲུག་ཁྱད་མེད་དུ་ཉེ་བར་གནས་ཤིང་། དབང་པོ་དྲུག་
ཀྱང་མཉམ་པར་ཡོད་ལ། གཟུགས་ལ་བལྟ་འདོད་སོགས་ཀྱི་ཡིད་བྱེད་དྲུག་ཀྱང་ཉེ་རིང་
ཁྱད་པར་མེད་པའི་ཚེ་མཇུག་དེ་མ་ཐག་འཇུག་ཤེས་དྲུག་ཀ་སྐྱེ་དགོས་པའི་ཕྱིར། དེར་ཐལ།
རྒྱུའི་རྐྱེན་ཀུན་གཞི་ཡོད་ལ། དེ་མ་ཐག་རྐྱེན་སྔ་རོལ་དེ་མ་ཐག་འགག་པའི་ཤེས་པ་གང་
ཡིན་གྱིས་བྱས་ཆོག་པ་གང་ཞིག །དམིགས་རྐྱེན་དང་བདག་རྐྱེན་གཉིས་ཀྱང་འཛོམས་པས་
རྒྱུ་རྐྱེན་སོགས་བཞི་ག་ཚང་བའི་ཕྱིར། མ་ཁྱབ་ན། འོ་ན། དེ་དག་གི་ནང་ནས་དང་པོར་
གཅིག་ཀྱང་མ་སྐྱེ་བར་ཐལ། རྒྱུ་རྐྱེན་ཚང་བར་ཁྱད་མེད་བཞིན་དུ་གཅིག་སྐྱེ་ལ་གཅིག་མ་
སྐྱེ་བའི་རྒྱུ་མཚན་མེད་པའི་ཕྱིར། ཞེས་པའི་རིགས་པ་དེ་བློ་གྲོས་ཡངས་པའི་ལེའུ་ལས། གལ་
ཏེ་རྣམ་པར་ཤེས་པ་གཉིས་སམ་གསུམ་མམ་ལྔ་འབྱུང་བའི་རྐྱེན་ཉེ་བར་གནས་པར་གྱུར་



190
༼ག༽
སེམས་ཙམ་པའི་སྐབས།
ན་ཡང་གཉིས་སམ་གསུམ་མམ་ལྔའི་བར་དུ་ཡང་འབྱུང་བར་འགྱུར་རོ། །ཞེས་གསུངས་
པའི་ཕྱིར། དཔེ་དེ་བཞིན། རིགས་མཐུན་པའི་རྣམ་ཤེས་ལའང་རྒྱུ་རྐྱེན་ཁྱད་པར་མེད་
པར་ཚང་བའི་ཚེ་ཅིག་ཅར་སྐྱེ་བར་སྒྲུབ་པ་དོན་གྱི་རིགས་པའོ། །དོན་གྱི་རིགས་པ་ཇི་ལྟར་
བཀོད་ཚུལ་དཔེའི་རིགས་པ་བཀོད་པ་དེས་མཚོན་ཏེ་ཤེས་པར་བྱའོ། །རིགས་པ་འདིའི་ཕྱོགས་
སྔ་ལ་རྣམ་འགྲེལ་རང་ལུགས་ཀྱི་སྣ་ཚོགས་གཉིས་མེད་དུ་སྨྲ་བའི་རིགས་པའི་རྗེས་འབྲང་
གི་སེམས་ཙམ་པ་བཞག་པ་གང་ཞིག །དེས་རིགས་མི་མཐུན་པའི་རྣམ་ཤེས་དུ་མ་ཅིག་ཅར་
སྐྱེ་བར་འདོད་པའི་ཕྱིར་ཏེ། རྣམ་འགྲེལ་ལས། གཅིག་ཅར་རིགས་མི་མཐུན་སྐྱེ་ཡང་།།
ཞེས་དང་། དེ་རྣམས་རིགས་མཐུན་པ་ཉིད་ལས། །ཞེས་གསུངས་པའི་ཕྱིར། རྣམ་འགྲེལ་
རང་ལུགས་སྣ་ཚོགས་གཉིས་མེད་པའི་ལུགས་ཡིན་ཚུལ་སོགས་འོག་ཏུ་འཆད་པར་འགྱུར་
རོ༑ ༑རིགས་པ་གསུམ་པ་ནི། རིགས་མཐུན་པའི་རྣམ་ཤེས་དུ་མ་ཅིག་ཅར་སྐྱེ་བ་ཡོད་
པར་ཐལ། རྒྱུ་རྐྱེན་ཁྱད་པར་མེད་པར་ཚང་བའི་ཚེ་མིག་ཤེས་མངོན་དུ་གྱུར་དུས་སུ་ཡིད་
ཤེས་གསལ་བར་མངོན་དུ་གྱུར་བ་དཔེ་དེ་བཞིན་ཡིན་པའི་ཕྱིར། དེ་ཕྱོགས་སྔ་དེ་ཉིད་ལ་
འཕངས་པ་ཡིན་ནོ། །རིགས་པ་བཞི་པ་ནི། དགེ་སོགས་ཀྱི་ས་བོན་མེད་པར་ཐལ། རྟེན་
ཀུན་གཞི་མེད་པའི་ཕྱིར། ཁྱབ་སྟེ། འཇུག་ཤེས་དགེ་བའི་རྗེས་སུ་མི་དགེ་བ་དང་ཁམས་
གོང་འོག་འདས་མ་འདས་སོགས་སྤེལ་ནས་སྐྱེ་བས་ཕན་ཚུན་རྟེན་དུ་མི་རུང་བ་དང་། རྒྱལ་
བ་སོགས་ཀྱི་ཚེ་འཇུག་ཤེས་མེད་པས་བག་ཆགས་རྒྱུན་ཆད་དེ། ལས་བྱས་པ་ཆུད་ཟོས་པར་
འགྱུར་པའི་ཕྱིར། གལ་ཏེ་དེའི་ཚེ་འཇུག་ཤེས་མངོན་གྱུར་དུ་མེད་ཀྱང་ས་བོན་གྱི་ཚུལ་དུའམ་
ལྡན་པའི་ཚུལ་གྱིས་ཡོད་ཟེར་ན། ས་བོན་ས་བོན་གྱི་རྟེན་དུ་མི་རུང་ལ་དེ་ལ་ཡང་བསྒོ་གཞི་
ཞིག་དགོས་ཕྱིར་རོ། །ཡང་དེའི་ཚེ་འཇུག་ཤེས་མངོན་གྱུར་ཡོད་ཀྱང་རྒྱུན་གྱི་འཇུག་ཤེས་
དང་མི་འདྲ་བ་དམིགས་རྣམ་བྱེ་བྲག་ཏུ་གཅོད་མི་ནུས་པ་ཤིན་ཏུ་ཕྲ་བ་ཞིག་ཡོད་ཅེས་ན། ངོ་
བོ་དམིགས་རྣམ་དེ་ལྟ་བུ་ལ་ས་བོན་ཐམས་ཅད་ཀྱི་རྟེན་བྱེད་པ་ཞིག་ཡིན་ན་དོན་ཀུན་གཞི་



སེམས་ཙམ་པའི་སྐབས།
༼ག༽
191
ལས་མ་འདས་པའི་ཕྱིར་ཏེ། ཐེག་བསྡུས་ལས། གང་བ་རྒྱལ་བ་དེ་ས་བོན་ཐམས་ཅད་པ་
ཡིན་ན་ནི་དེས་ན་ཡིད་ཀྱི་རྣམ་པར་ཤེས་པ་བྱ་བ་ཀུན་གཞིའི་རྣམ་པར་ཤེས་པ་ཉིད་ཀྱི་རྣམ་
གྲངས་ཀྱི་མིང་དུ་གཞུག་པ་ཡིན་ནོ། །ཞེས་གསུངས་པའི་ཕྱིར། རིགས་པ་ལྔ་པ་ནི། ལམ་
དུ་འགྲོ་བའི་ཚེ་སྣོད་ཀྱི་རྣམ་རིག་ཕྱི་འཇིག་རྟེན་དུ་སྣང་བ་དང་། གནས་ཀྱི་རྣམ་རིག་ནང་
སེམས་ཅན་དུ་སྣང་བ་དང་། ངའོ་སྙམ་པའི་རྣམ་རིག་བདག་ཏུ་སྣང་བ་དང་། ཡུལ་གྱི་
རྣམ་རིག་གཟུགས་སོགས་སོ་སོར་སྣང་བ་སྟེ་བྱེད་པ་དང་ལས་བཞི་དང་། གང་དུ་འགྲོ་བ་
དང་། འགྲོ་བ་པོ་དང་། འགྲོ་བའི་བྱ་བ་རྣམས་ཡིད་ལ་མ་ཤར་བར་འགྲོ་འོང་སོགས་ཀྱིས་
ལས་སམ་བྱ་བ་བྱེད་པར་ཐལ། དེ་དག་རྣམ་ཤེས་སོ་སོ་ལ་འཆར་བ་མ་གཏོགས་སེམས་
གཅིག་ལ་སྐྱེ་མཆེད་ཐ་དད་པའི་སྣང་ཚུལ་དུ་མ་མི་རིགས་པའི་ཕྱིར། དེའང་སྔར་གྱི་ཕྱོགས་
སྔ་དེ་ཉིད་ལ་འཕངས་པའོ། །རིགས་པ་དྲུག་པ་ནི། དགེ་སེམས་མངོན་དུ་གྱུར་བཞིན་པའི་
དུས་སུ་ལུས་ལ་ཕན་གནོད་བྱས་པ་མྱོང་བྱེད་ཀྱི་ལུས་ཚོར་མེད་པར་ཐལ། ཀུན་གཞི་མེད་
པའི་ཕྱིར། ཁྱབ་སྟེ། ཡིད་ཤེས་དགེ་བའི་དམིགས་པ་ལ་གཏད་པས་དེ་ཡིད་ལ་མི་བྱེད་
ཅིང་། ཀུན་གཞི་མེད་པས་དེ་ལ་རྟེན་སྦྱིན་པའམ་སློང་བའི་རྒྱུ་མེད་པའི་ཕྱིར། རིགས་པ་
བདུན་པ་ནི། སྙོམས་འཇུག་གཉིས་དང་སློབ་པའི་མཉམ་བཞག་ཟག་མེད་ཀྱང་མེད་པར་
འགྱུར་བར་ཐལ། ཀུན་གཞི་མེད་པའི་ཕྱིར། ཁྱབ་སྟེ། ཐེག་བསྡུས་ལས། དེའི་འགྲོ་བ་
ལྡོག་པ་ཉིད་དུ་འགྱུར་རོ། །ཞེས་གསུངས་པའི་ཕྱིར། རིགས་པ་བརྒྱད་པ་ནི། རིམ་གྱིས་
འཆི་འཕོ་ཞིང་དྲོད་སྡུད་པ་མི་རིགས་པར་ཐལ། ཀུན་གཞི་མེད་པའི་ཕྱིར། ཁྱབ་སྟེ། བྱེ་
བཤད་ལས། ཀུན་གཞིའི་རྣམ་པར་ཤེས་པ་ནི་ཁོག་པ་ཐམས་ཅད་ལ་ཁྱབ་བོ། །ཞེས་གསུངས་
པ་ལྟར། དེས་ལུས་ཀུན་བཟུང་སྟེ། ནམ་འཕེན་པ་ཟད་པ་ན་ལུས་ཀྱི་ཆ་གང་ནས་ཀུན་གཞིའི་
རྟེན་དུ་མི་རུང་བར་གྱུར་དེ་དེ་ནས་བསྡུས་པས་རིམ་པ་བཞིན་དུ་དྲོད་ཀྱང་སྡུད་ལ། དབང་
ཤེས་རྣམས་ཀུན་གཞི་བསྡུས་རིམ་བཞིན་རིམ་གྱིས་འགག་པའི་ཕྱིར། ཡིད་ཤེས་དེ་ལྟར་



192
༼ག༽
སེམས་ཙམ་པའི་སྐབས།
མིན་ཡང་ཀུན་གཞི་ལྟར་ཆ་ཐམས་ཅད་ལ་ཁྱབ་ནས་འཛིན་པའི་ནུས་པ་མེད་པའི་ཕྱིར་ཏེ།
ཡིད་ཤེས་གསལ་བར་ཡོད་བཞིན་དུ་དྲོད་སྡུད་པ་དུ་མ་ཡོད་པའི་ཕྱིར། བསྡུ་བ་ལས། འཆི་
བའི་རྣམ་པར་ཤེས་པ་ལུས་ཀྱི་སྟོད་དམ་སྨད་དུ་དྲོད་ཡལ་བར་བྱེད་ཅིང་འདོར་ན་ཡིད་ཀྱི་
རྣམ་པར་ཤེས་པ་ནི་ནམ་ཡང་མི་འབྱུང་བ་མ་ཡིན་ཏེ་ཞེས་གསུངས་པའི་ཕྱིར། རིགས་པ་
དང་པོ་དང་། བཞི་པ་དང་། དྲུག་པ་དང་། བདུན་པ་དང་། བརྒྱད་པ་སྟེ་ལྔ་ནི་ཀུན་གཞི་
མེད་པ་ལ་སྐྱོན་བརྗོད་ནས་ཡོད་པར་སྒྲུབ་པ་དངོས་ཡིན་ལ། ལྷག་མ་གསུམ་ནི་རྩོད་སྤོང་
དུ་གནས་སོ། །ཞེས་ཀུན་གཞི་དཀའ་འགྲེལ་ལས་གསུངས་སོ། །
རིགས་པ་གཉིས་པའི་འཕྲོས་དོན་ཅུང་ཟད་བཤད་པར་བྱ་སྟེ། ཀུན་གཞི་ཁས་ལེན་
པའི་སེམས་ཙམ་པས་རིགས་མཐུན་པའི་རྣམ་ཤེས་ཅིག་ཅར་སྐྱེ་བར་འདོད་པར་ཐལ། དེས་
དེ་ལྟར་འདོད་པ་སློབ་དཔོན་ཞི་བ་འཚོས་ཕྱོགས་སྔར་བྱས་པའི་ཕྱིར། སེམས་ཙམ་པའི་
ཐད་ཀྱི་དབུ་མ་རྒྱན་རང་འགྲེལ་ལས། གང་དག་བདེ་བ་ལ་སོགས་པ་ལྟར་སྔོན་པོ་ལ་སོགས་
པའི་རྣམ་པ་རྣམས་ཀྱང་མྱོང་བའི་བདག་ཉིད་ཁོ་ན་སྟེ། ཤེས་པ་དེ་དག་ཀྱང་མང་ལ་དེ་དག་
ཀྱང་རིགས་མཐུན་པ་ཤ་སྟག་སྟེ། རིགས་མི་མཐུན་པའི་ཤེས་པ་བཞིན་དུ་འབྱུང་ངོ་། །ཞེས་
གསུངས་པའི་ཕྱིར། འདི་སེམས་ཙམ་པ་ཀུན་གཞི་འདོད་མཁན་ཞིག་ཡིན་ཏེ། དེ་ལ་ཁྱོད་
ཀྱིས་རྣམ་ཤེས་རིགས་མཐུན་དུ་མ་དུས་གཅིག་ཏུ་འབྱུང་བ་ནི་མདོ་དག་དང་འགལ་བ་ཡིན་
ཞེས་རྩོད་པའི་ལན་གྱིས་ཤེས་པའི་ཕྱིར། དབུ་མ་རྒྱན་རང་འགྲེལ་ལས། སྨྲ་བ་དེ་དག་
ནི༑ གང་སྔ་ཕྱི་མེད་པར་སེམས་གཉིས་འབྱུང་བ་ནི་གནས་མ་ཡིན་ཏེ། གོ་སྐབས་མེད་
དོ༑ ༑ཞེས་བྱ་བ་དང་། དེ་བཞིན་དུ་སེམས་ཅན་ནི་རྣམ་པར་ཤེས་པའི་རྒྱུན་གཅིག་པའོ།།
ཞེས་བྱ་བའི་ལུང་དང་འགལ་བ་བཟློག་པར་དཀའོ། །ཞེས་གསུངས་པའི་ཕྱིར། དེ་ལ་ལུང་
གི་རྗེས་འབྲང་གི་སེམས་ཙམ་པ་ན་རེ། ལུང་དེ་དག་དང་མི་འགལ་བར། ལུང་དེ་གཉིས་
ནི་ཀུན་གཞིའི་རྣམ་ཤེས་གཅིག་ལས་མི་འབྱུང་བ་ལ་དགོངས་པའི་ཕྱིར། ཇི་སྐད་དུ། དབུ་



སེམས་ཙམ་པའི་སྐབས།
༼ག༽
198
མ་རྒྱན་རང་འགྲེལ་ལས། རྣམ་པར་སྨིན་པའི་རྣམ་པར་ཤེས་པའི་དབང་དུ་མཛད་དེ། དེ་
སྐད་གསུངས་པར་འདོད་དོ་ཞེ་ན། ཞེས་གསུངས་པའི་ཕྱིར། འདིའི་ལུང་ལ་གང་ཟག་
གཅིག་གི་རྒྱུད་ལ་ཀུན་གཞི་གཉིས་ཡོད་ན་གང་ཟག་དེ་རྒྱུད་གཉིས་སུ་ཐལ་བར་འདོད་པའི་
ཕྱིར། དེ་ལ་ཞི་བ་འཚོ་ཡབ་སྲས་སོགས་ན་རེ། དེ་ལྟ་ནའང་ཀུན་གཞི་ལུས་དང་ལོངས་
སྤྱོད་དང་གནས་སོགས་ཀྱི་རྣམ་པར་སྣང་བར་བཤད་པས། ཀུན་གཞི་ཡང་དུས་གཅིག་ལ་
དུ་མ་འབྱུང་བར་ཐལ་བ་དང་། མ་ཟད་ཁྱོད་ཀྱི་ལུང་དོན་བཞག་པ་དེ་ཡང་མི་རིགས་པར་
ཐལ། སྔོན་གྱི་སློབ་དཔོན་ཆོས་ཀྱི་གྲགས་པས་མདོ་དེ་གཉིས་ཀྱི་དོན་རིགས་མཐུན་གྱི་རྣམ་
ཤེས་གཅིག་ལས་མི་འབྱུང་བ་ལ་བཤད་པའི་ཕྱིར། དབུ་མ་རྒྱན་རང་འགྲེལ་ལས། གལ་
ཏེ་དེ་ལྟར་ན་འདི་ནི་སྔོན་གྱི་སློབ་དཔོན་ཆོས་གྲགས་ཀྱི་ཚུལ། ཞེས་པ་ནས། ཅེས་བྱ་བ་
དང་འགལ་ལོ། །ཞེས་སོ། །མདོ་དེ་གཉིས་ཀྱི་དོན་ཞི་བ་འཚོ་སོགས་ཀྱིས་ཀྱང་མཚན་གཞི་
ཡིད་ཀྱི་རྣམ་ཤེས་དུ་མ་དུས་གཅིག་ལ་གང་ཟག་གཅིག་གི་རྒྱུད་ལ་མི་འབྱུང་བ་ལ་འདོད་དོ།།
གཞན་ཞུ་ན། འདིའི་ལུགས་ལའང་གང་ཟག་དེ་ཉིད་རྒྱུད་གཉིས་སུ་ཐལ་བའི་ཕྱིར། མདོར་
བསྡུས་ན། གང་ཟག་བཏགས་དོན་བཙལ་ན་རྙེད་རྒྱུ་ཡོད་པར་འདོད་པའི་ལུགས་ལ། གང་
ཟག་གི་མཚན་གཞིར་འཇོག་པའི་དོན་དེ་ཉིད་གང་ཟག་གཅིག་གི་རྒྱུད་ལ་དུས་གཅིག་དུ་མ་
མི་འབྱུང་བ་མདོ་དེ་དག་གི་དོན་ཡིན་ནོ། །རྣམ་འགྲེལ་རང་ལུགས་སྣ་ཚོགས་གཉིས་མེད་
པའི་ལུགས་ཡིན་པ་ནི། ཛེ་ཏཱ་རིའི་གྲུབ་མཐའ་རང་འགྲེལ་ལས། བཤད་པ་མཛད་པས་
ནི་ཤེས་རབ་ཕུལ་དུ་བྱུང་བ་ལྡན་པས་རློམ་སྟེ་གསུངས་པས་རྣལ་འབྱོར་སྤྱོད་པའི་ཚུལ་སྒྲུབ་
ན་དེ་སྐད་གསུངས་པ་ཡིན་ཏེ། སྣ་ཚོགས་གཉིས་སུ་མེད་པ་ཁོ་ན་རྣལ་འབྱོར་སྤྱོད་པ་རྣམས་
ཀྱི་སྐྱབས་ཡིན་ནོ། །ཞེས་དང་། རྣམ་པར་ཤེས་པ་ཨུཏྤ་ལའི་འདབ་མ་བརྒྱ་འབིགས་པ་
ལྟར་རིམ་གྱིས་འབྱུང་བ་རྣམས་འཇུག་པ་མྱུར་བས་ཅིག་ཅར་སྣང་བའི་རྒྱུ་ཡིན་པ་རྣམ་འགྲེལ་
དུ་བཀག་པས་ཀྱང་། རྣམ་འགྲེལ་རང་ལུགས་སྣ་ཚོགས་གཉིས་མེད་པའི་ལུགས་ཡིན་པ་



194
༼ག༽
སེམས་ཙམ་པའི་སྐབས།
ཤེས་པའི་ཕྱིར། རྣམ་བཤད་དགོངས་པ་རབ་གསལ་ལས། གཞུང་འདི་དེ་གཉིས་ཀྱི་ལུགས་
སུ་འཇོག་དཀའ་བར་སྣང་སྟེ། ཕལ་ཆེར་རྒྱུ་དཔེ་མ་དག་པའི་སྐྱོན་ཡིན་ནམ། ཞེས་གསུངས་
པ་དེ་འཇུག་པ་མྱུར་བ་ཅིག་ཆར་འཁྲུལ་པའི་རྒྱུ་ཡིན་པ་རྣམ་འགྲེལ་དུ་བཀག་ཅེས་པ་མ་དག་
པའི་དོན་ཡིན་ནམ་སྙམ། ཡང་དེ་ཉིད་ལས། རང་རིག་སྒྲུབ་མཁན་དེ་གཉིས་ཀྱིས་འཇུག་
པ་མྱུར་བ་ཅིག་ཆར་དུ་འཇུག་པའི་རྒྱུ་ཡིན་པ་ཡང་རྣམ་འགྲེལ་དུ་བཀག་པས་ན་གཞུང་དེ་
གཉིས་ཀྱི་ལུགས་སུ་འཇོག་དཀའ་བར་སྣང་། ཞེས་གསུངས་པའི་ཕྱིར། འཇུག་པ་རང་
འགྲེལ་དུ། ཨུཏྤ་ལའི་འདབ་མ་དཔེར་འགོད་མཁན་དང་། རྣམ་འགྲེལ་ལས། མགལ་མེ་
ལ་སོགས་མྱུར་འཇུག་པའི། །ཞེས་མགལ་མེའི་འཁོར་ལོ་དཔེར་འགོད་མཁན་གཉིས་ལུགས་
སོ་སོ་ཡིན་ཏེ། དབུ་མ་རྒྱན་རང་འགྲེལ་ལས། ལུགས་ཕྱི་མ་ལུགས་སྔ་མའི་དཔེར་འགོད་
པ་ལས་ཤེས་པར་བྱའོ། །རྣམ་འགྲེལ་རང་ལུགས་ཀྱི་མདོ་སྡེ་པ་སྣ་ཚོགས་གཉིས་མེད་པའི་
ལུགས་ལ། ཁྲ་བོའི་ཚོགས་པ་ན་ཡོད་པའི་སྔོན་པོ་སོགས་རང་རང་འཛིན་པའི་མིག་ཤེས་
རྣམས་དང་རྫས་ཐ་དད་ཡིན་ཀྱང་། རྣམ་འགྲེལ་རང་ལུགས་ཀྱི་སེམས་ཙམ་པ་སྣ་ཚོགས་
གཉིས་མེད་པའི་ལུགས་ལ། ཁྲ་བོའི་ཚོགས་པ་ན་ཡོད་པའི་སྔོ་སོགས་ཆ་དེ་དག་ཀྱང་རང་
རང་འཛིན་པའི་མིག་ཤེས་ཚད་མ་དང་རྫས་གཅིག་ཡིན་ཏེ། གཞན་དུ་ན། རྣམ་ངེས་ལས།
ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་གཞན་མ་ཡིན། །ཞེས་སོགས་ཀྱིས་
བཤད་པའི་ཕྱི་དོན་མེད་པར་སྒྲུབ་པའི་རིགས་པ་དུ་མ་དང་འགལ་བར་འགྱུར་བའི་ཕྱིར། དེ་
ལྟ་ན། འདིའི་ལུགས་ལ། ཁྲ་བོའི་ཚོགས་པ་ན་ཡོད་པའི་སྔོན་པོ་སོགས་ཆ་རེ་རེ་འཛིན་
པའི་མིག་ཤེས་དུ་མ་དང་། ཆ་ཅན་ཁྲ་འཛིན་མིག་ཤེས་ཅིག་ཆར་སྐྱེ་བར་ཐལ། ཁྲ་འཛིན་
མིག་ཤེས་སྔོན་འཛིན་མིག་ཤེས་མ་ཡིན་པར་མཁས་གྲུབ་རིན་པོ་ཆེའི་རྟོགས་དཀའི་སྣང་བར་
གསུངས་པའི་ཕྱིར། སྡེ་བདུན་ཡིད་ཀྱི་མུན་སེལ་ལས་ཀྱང་། ཁྲ་བའི་སྟེང་གི་སྔོ་སེར་སོགས་
འཛིན་པའི་མིག་ཤེས་རྣམས་ཕན་ཚུན་རྫས་ཐ་དད་ཅིང་། ཆ་ཅན་ཁྲ་འཛིན་མིག་ཤེས་དང་



སེམས་ཙམ་པའི་སྐབས།
༼ག༽
195
རྫས་གཅིག་ཏུ་འདོད་པའི་ཚུལ་འདི་ལ་སྣ་ཚོགས་གཉིས་མེད་དུ་སྨྲ་བའི་མདོ་སེམས་ཀུན་མཐུན་
པར་གསུངས་པའི་ཕྱིར་དང་། དེ་དག་མྱོང་བའི་རང་རིག་རྣམས་ལའང་དེ་བཞིན་གསུངས་
པའི་ཕྱིར་རོ། །དེ་དག་ཕྱི་དོན་མི་འདོད་པའི་ལུགས་ལ་དོགས་པའོ། །ཕྱི་དོན་འདོད་མི་
འདོད་སུའི་ལུགས་ཡིན་ཀྱང་རུང་། སྔོན་འཛིན་མིག་ཤེས་ཀྱི་ཐུན་མོང་མ་ཡིན་པའི་བདག་
རྐྱེན་དུ་གྱུར་པའི་མིག་དབང་གཟུགས་ཅན་པས
པས་སྔོན་པོ་མཐོང་ཞེས་པ་དཔྱད་དགོས།
རིགས་པའི་བཞི་པའི་འཕྲོས་དོན་ཅུང་ཟད་བཤད་པ་ལ། འོ་ན། བདེན་པ་མཐོང་ལ་
འཕེན་པ་མེད། །ཅེས་གསུངས་པ་ལྟར། འཕགས་པས་འཕེན་བྱེད་ཀྱི་ལས་གསར་དུ་བསགས་
པ་མེད་ལ། དེ་ལྟ་ན་སྤྲེལ་སྒོམ་ནང་ཚན་གྱི་བར་པ་ཟག་བཅས་ཀྱི་ངོ་བོ་གྱུར་པའི་གནས་གཙང་
དུ་སྐྱེ་བ་འཕེན་བྱེད་ཀྱི་ལས་མེད་དམ་སྙམ་པའི་དོགས་པ་སྐྱེ་སྲིད་དེ། ཇི་ལྟར་ཞེ་ན། བསམ་
གཏན་སྤེལ་སྒོམ་སོ་སྐྱེའི་རྒྱུད་ལ་མེད་ཅིང་། གནས་གཙང་དུ་སྐྱེ་བ་འཕེན་བྱེད་ཀྱི་ལས་མེད་
ན༑ གཟུགས་ཀྱི་སྐྱེ་སྲིད་བཅུ་བདུན་མེད་པར་འགྱུར་པས་སོ། །གནས་གཙང་སྐྱེ་བ་འཕེན་
བྱེད་ཀྱི་ལས་དེ་སྔར་སོ་སྐྱེའི་དུས་སུ་དེར་བསྒྱུར་རྒྱུའི་འབྲས་བུ་ཆེ་བར་སྐྱེ་བ་འཕེན་བྱེད་ཀྱི་ལས་
བསགས་དུས་ནས་བསགས་ཀྱང་། སྤེལ་སྒོམ་མ་ཐོབ་པར་འཕེན་བྱེད་ལས་ཡིན་བཞིན་པར་
གནས་ནའང་མི་རིགས་ཏེ། རྩ་ཤེས་ལས། གལ་ཏེ་སྨིན་པའི་དུས་བར་དུ། །གནས་ན་ལས་
དེ་རྟག་པར་འགྱུར། །གལ་ཏེ་འགག་ན་འགག་གྱུར་པས། །འབྲས་བུ་ཇི་ལྟར་སྐྱེད་པར་འགྱུར།།
ཞེས་གཞན་སྡེ་རྣམས་ཀྱི་རྩོད་པའི་ལན་དུ། བྱེ་སྨྲ་ཁ་ཅིག་གིས་ཐོབ་པ་ཁས་བླངས་པ་དང་། ཁ་
ཅིག་གིས་ཆུད་མི་ཟ་བ་ཁས་བླངས་པ་དང་། ཁ་ཆེའི་བྱེ་བྲག་སྨྲ་བ་དང་མདོ་སྡེ་པ་རྣམས་ནི་
རྣམ་ཤེས་ཀྱི་རྒྱུན་དང་། སེམས་ཙམ་པས་ཀུན་གཞི་དང་། རང་རྒྱུད་པས་ཡིད་ཀྱི་རྣམ་པར་
ཤེས་པའམ་དེའི་རྒྱུན་དང་། ཐལ་འགྱུར་པས་ཞིག་པ་དངོས་པོར་ཁས་བླངས་པའི་སྟེང་ནས་
སྐྱོན་སྤོང་མཛད་པ་རྣམས་དང་འགལ་ལ། བསགས་པའི་སྐད་ཅིག་གཉིས་པ་ནས་བག་ཆགས་
ཀྱི་ངོ་བོར་གྱུར་པ་ཡིན་ཞེ་ན། འཕེན་བྱེད་ལས་ཀྱི་མཚན་ཉིད་དང་འགལ་ཏེ། རང་འབྲས་



16
༼ག༽
སེམས་ཙམ་པའི་སྐབས།
རྣམ་སྨིན་གྱི་ཕུང་པོ་འཕེན་བྱེད་ཀྱི་སེམས་བྱུང་སེམས་པ། འཕེན་བྱེད་ལས་ཀྱི་མཚན་ཉིད་ཡིན་
པར་དྲང་ངེས་ཡིག་ཆར་གསུངས་པའི་ཕྱིར། དེས་ན་འཕེན་བྱེད་ཀྱི་ལས་ལ་སེམས་བྱུང་དགོས་
པས་སོ། །གཞན་ཡང་། ལས་ལ་བག་ཆགས་ཡོད་པ་སྲེད་ལེན་གྱིས་གསོས་བཏབ་པའི་བཅུ་
པ་སྲིད་པ་ལྟ་བུ་ཡོད་ཀྱང་། ལས་བག་ཆགས་ཀྱི་ངོ་བོ་གསར་དུ་བསགས་པ་མེད་ཅེ་ནའང་དོགས་
པ་ཡོད་དེ། དཔེར་ན། མི་གསོད་པ་གཞན་ལ་བཅོལ་ཏེ། རང་ཉིད་དགེ་སེམས་ཞིག་ལ་གནས་
བཞིན་པ་འང་ཡང་ན་གཉིད་མཐུག་ཉལ་བ་ལྟ་བུའི་སྐབས་སུ་ཕ་རོལ་པོ་དེས་མི་གསོད་ན་བཅོལ་
མཁན་ལ་ལས་ཀྱི་དངོས་གཞི་འབྱུང་འམ་མི་འབྱུང་། སོ་ཐར་གྱི་སྡོམ་པ་སྤོང་སེམས་དང་བཅས་
པ་དང་དེའི་ས་བོན་ཡང་སོ་ཐར་གྱི་སྡོམ་པ་ཡིན་པས་སོ་ཐར་གྱི་སྡོམ་པ་གསར་ཐོབ་ཀྱི་སྐབས་
སུའང་དཔྱད་རྒྱུ་ཞིག་ཡོད། བཅོལ་ཡང་རྫོགས་པ་སུམ་ཅུ་སོ་གཉིས་འདུལ་བར་བཤད་པའི་
ཕྱིར་རོ། །འདིར་མང་དོགས་ནས་དེ་དག་ཙམ་ལས་མ་བྲིས།
རིགས་པ་བདུན་པའི་འཕྲོས་དོན་ཅུང་ཙམ་དཔྱད་པ་ལ། ཁ་ཅིག་ན་རེ། ཀུན་གཞི་
རང་ཡུལ་ངེས་པ་ཡོད་པར་ཐལ། སྟོང་ཉིད་རྟོགས་པའི་ཀུན་གཞི་ཡོད་པའི་ཕྱིར། མ་གྲུབ་
ན༑ དེར་ཐལ། འཕགས་པའི་རྒྱུད་ཀྱི་ཀུན་གཞི་འཕགས་པ་ཡིན་པའི་ཕྱིར། མ་གྲུབ་ན། དེར་
ཐལ། བདེ་འགྲོ་བའི་ཀུན་གཞི་བདེ་འགྲོ་བ་ཡིན་པའི་ཕྱིར་ཟེར་ན་མ་ཁྱབ་སྟེ། ཐེག་བསྡུས་ལས།
དེའི་འགྲོ་བ་ལྡོག་པ་ཉིད་དུ་འགྱུར་རོ། །ཞེས་གསུངས་པའི་ཕྱིར། གོང་དུ་འདོད་ན། དགེ་
སློང་གི་རྒྱུད་ཀྱི་ཀུན་གཞི་དགེ་སློང་ཡིན་པར་ཐལ། འཕགས་པའི་རྒྱུད་ཀྱི་ཀུན་གཞི་འཕགས་
པ་ཡིན་པའི་རྒྱུ་མཚན་དེའི་ཕྱིར། འདོད་ན། དགེ་སློང་གི་རྒྱུད་ཀྱི་ཀུན་གཞི་ཆོས་ཅན། ཁྱོད་
ཀྱི་མཁན་སློབ་རྣམས་ཡོད་པར་ཐལ། ད་ཆོག་གི་དབང་དུ་བྱས་ནའང་དགེ་སློང་ཡིན་པ་དོན་
གྱིས་ཁས་བླངས་སོ། །གོང་དུ་མ་ཁྱབ་མཚམས་ཀྱི་རྟགས་མ་གྲུབ་པར་ཐལ། འཕགས་པའི་
རྒྱུད་ཀྱི་ཀུན་གཞི་འཕགས་པ་མ་ཡིན་ན། དེ་སངས་རྒྱས་པའི་དུས་ཡང་མེད་པར་ཐལ་བའི་ཕྱིར་
ཞེ་ན། ཀུན་གཞི་གནས་གྱུར་མེ་ལོང་ཡེ་ཤེས་སུ་འགྱུར་བས་ཞིབ་ཆ་དགོས། དགེ་སློང་དང་



སེམས་ཙམ་པའི་སྐབས།
༼ག༽
137
འཕགས་པ་ཞེས་པ་རྣམས་ཁྱད་པར་གཞན་ལ་ལྟོས་ནས་བཞག་པའི་བཏགས་ཆོས་ཀྱི་ང་ཡིན་
པའི་ཞིབ་ཆའང་གསུངས་སོ། །དགེ་སློང་བཏགས་དོན་བཙལ་ནས་རྙེད་པའི་ཚེ། དགེ་སློང་
མ་ཡིན་པ་རྙེད་པ་དང་། འཕགས་པ་བཏགས་དོན་བཙལ་ནས་རྙེད་པའི་ཚེ་འཕགས་པ་མ་ཡིན་
པ་རྙེད་པར་ཐལ། ཞེས་དང་། དམྱལ་བའི་ཀུན་གཞིས་སྡུག་བསྔལ་མྱོང་བར་ཐལ། དེ་སྡུག་
བསྔལ་མྱོང་བ་པོ་ཡིན་པའི་ཕྱིར། དེར་ཐལ། དེ་སྡུག་བསྔལ་མྱོང་བ་པོའི་ང་ཡིན་པའི་ཕྱིར།
དེར་ཐལ། དགེ་སློང་གི་ཀུན་གཞི་སྡོམ་པ་ལེན་པ་པོའི་ང་ཡིན་པ་དང་། འཕགས་པའི་ཀུན་
གཞི་འཕགས་ལམ་ཐོབ་པ་པོའི་ང་ཡིན་པའི་ཕྱིར། ཞེས་པ་སོགས་ཀྱི་སྒྲུབ་བྱེད་མང་པོ་ཡོད་པས་
དེ་དག་ལ་ཞིབ་ཆ་དགོས། གཞན་དུ་ན་དེ་དག་བཏགས་དོན་བཙལ་ན་རྙེད་རྒྱུ་མེད་པར་ཐལ་
བའི་ཕྱིར། གཞན་ཡང་། ཀུན་གཞིའི་འཁོར་གྱི་ཚོར་བ་ལ་བཏང་སྙོམས་དགོས་པས། དམྱལ་
བའི་ཀུན་གཞིས་སྡུག་བསྔལ་མྱོང་སྙམ་པའི་དོགས་པ་སྐྱེ་དོན་མེད་དེ། ཀུན་གཞིས་མྱོང་ན་རང་
གྲོགས་ཚོར་བས་མྱོང་དགོས་པས་སོ། །དེས་དམྱལ་བའི་སྡུག་བསྔལ་མི་སྣང་འམ་ཞེ་ན། དམྱལ་
བའི་སྣོད་བཅུད་སྣང་ཡང་མ་མྱོང་ཟེར་དགོས་སམ་སྙམ་སྟེ། སྤྱིར་ཚོར་བས་སྣང་བ་དང་དེས་
མྱོང་བ་གཉིས་ལ་ཁྱད་པར་ཆེན་པོ་ཡོད་པའི་ཕྱིར་ཏེ། བསམ་གཏན་དང་པོའི་དངོས་གཞི་ཙམ་
པོ་པས་སེམས་རྟེན་བྱས་པའི་ཐེག་ཆེན་གྱི་མཐོང་ལམ་བར་ཆད་མེད་ལམ་དང་མཚུངས་ལྡན་
གྱི་ཚོར་བ་དེ། བདེ་བའི་ངོ་བོར་སྐྱེས་པས་ན། བདེ་བ་མྱོང་བར་འཇོག་ལ། བདེ་བ་ཀུན་རྫོབ་
བདེན་པ་ཡིན་པས། དེའི་སྣང་ཡུལ་དུ་མི་རུང་བའི་ཕྱིར། དེས་ཆོས་ཉིད་སྣང་ཡང་ཆོས་ཉིད་
མྱོང་བ་མ་ཡིན་ཏེ། གཞན་དུ་ན། ཟག་བཅས་སྡུག་བསྔལ་དུ་རྟོགས་པའི་དངོས་གཞི་ཙམ་པོ་
པ་དེས་བདེ་སྡུག་གཉིས་ཀ་མྱོང་བར་ཐལ་བའི་ཕྱིར། གཞན་ཡང་། དགེ་སློང་གི་མཚན་གཞིར་
གྱུར་པའི་ཀུན་གཞི་དགེ་སློང་དང་། འཕགས་པའི་མཚན་གཞིར་གྱུར་པའི་ཀུན་གཞི་འཕགས་
པ་ཡིན་ན། འོ་ན། ལྷར་གྱུར་པའི་བྱང་སེམས་ས་དང་པོ་པའི་མཚན་གཞིར་གྱུར་པའི་ཀུན་
གཞི་ལྷ་དང་། དེའི་སྤྲུལ་པར་གྱུར་པའི་མིའི་མཚན་གཞིར་གྱུར་པའི་ཀུན་གཞི་མི་ཡིན་པར་ཐལ།



198
༼ག༽
སེམས་ཙམ་པའི་སྐབས།
ལྷའི་ཀུན་གཞི་ལ་ལྷ་དང་མིའི་ཀུན་གཞི་ལ་མི་ཡིན་དགོས་ཕྱིར། འདོད་ན། དེ་གཉིས་ཀྱི་མཚན་
གཞི་ལ་ཀུན་གཞི་སོ་སོ་རེ་འཇོག་པར་ཐལ། དེ་ལྷ་ཡིན་པ་གཅིག་དང་། མི་ཡིན་པ་གཅིག་སྟེ་
གཉིས་ཡོད་པའི་ཕྱིར། འདོད་ན། དེའི་ཚེ་སྤྲུལ་པ་བརྒྱ་ལ་ཀུན་གཞི་བརྒྱ་དང་
། དེ་བཞིན་
ཉོན་ཡིད་ཀྱང་བརྒྱ་ཡོད་པར་ཐལ། འདོད་ན། མ་དག་ས་བདུན་གྱི་སྐབས་སུ་ཀུན་གཞི་དང་
ཉོན་ཡིད་བརྒྱ་སྟོང་སོགས་ཡོན་ཏན་གྱི་གྲངས་ལྟར་སྤྲུལ་ནས་འཕེལ་དགོས་པར་ཐལ། འདོད་
ན༔ ཡོན་ཏན་འཕེལ་རིམ་བཞིན་ཉོན་ཡིད་འཕེལ་ན་རིགས་པའི་ལམ་ལས་འདས་པའི་ཕྱིར་
རོ༑ ༑གཞན་ཡང་། སྤྲུལ་པ་སྤྲུལ་གཞི་དེ་དག་རྒྱུད་གཅིག་མ་ཡིན་པར་ཐལ། དེ་དག་རྩ་
བའི་རྣམ་ཤེས་སོ་སོ་ཡིན་པའི་ཕྱིར། ཁྱབ་སྟེ། རྒྱུད་གཅིག་ཞེས་པའི་རྒྱུད་ངོས་འཛིན་རྒྱུ་ཡོད་
པའི་ཕྱིར་རོ། །གཞན་ཡང་དེ་དག་ལ་དོགས་པ་དཔྱོད་པར། སྤྲུལ་པ་དེ་དག་གི་རྒྱུད་ཀྱི་ཀུན་
གཞི་དེ་དག་འཕེན་བྱེད་ལས་གཅིག་གི་འཕངས་འབྲས་ཡིན་ནམ་སོ་སོའི་ཡིན། ཀུན་གཞི་དེ་
དག་ངོ་བོ་གཅིག་ཡིན་ནམ་ངོ་བོ་ཐ་དད་ཡིན། ལྷན་ཅིག་མི་གནས་འགལ་ལ་ངོ་བོ་གཅིག་ཏུ་
བྱེད་མི་རུང་བར་རྣམ་བཤད་སྙིང་པོ་རྒྱན་ལས་གསུངས་པའི་ཕྱིར་དང་། སྤྲུལ་གཞི་དང་སྤྲུལ་
པ་དེ་དག་གི་ཀུན་གཞི་རྣམས་སྔ་ཕྱི་རིམ་ཅན་དུ་འབྱུང་བས། སྔ་ཕྱི་རིམ་ཅན་ཁོ་ནར་འབྱུང་
བའི་ངོ་བོ་གཅིག་མི་སྲིད་པའི་ཕྱིར། གཞན་ཡང་། སྤྲུལ་པ་དེ་དག་གི་རྒྱུད་ཀྱི་ཀུན་གཞི་ཕན་
ཚུན་ངོ་བོ་ཐ་དད་ཡིན་ན། སྤྲུལ་པའི་གྲངས་དང་མཉམ་པའི་ཀུན་གཞི་ཡོད་པར་འགྱུར་རམ་
སྙམ་པའི་དོགས་པའང་སྐྱེ་ཆོག་ལ། དོགས་པ་སྐྱེ་ལུགས་ཇི་ལྟར་ཡིན་ཞེ་ན། ལྷར་གྱུར་པའི་
བྱང་སེམས་ས་དང་པོ་པའི་སྤྲུལ་པ་བརྒྱ་ཐམ་པའི་གྲངས་དང་མཉམ་པའི་ཀུན་གཞི་འང་བརྒྱ་
ཡོད་པར་ཐལ། སྤྲུལ་པ་དེ་དག་རེ་རེའི་རྒྱུད་ལ་ཀུན་གཞི་རེ་རེ་ཡོད་པའི་ཕྱིར་ཏེ། གཞན་དུ་
ན༑ དེའི་འགྲོ་བ་ལྡོག་པ་ཉིད་དུ་འགྱུར་རོ། །ཞེས་དང་། དེ་དག་བཏགས་དོན་བཙལ་ནས་
རྙེད་རྒྱུའི་མཚན་གཞིའི་ངའང་སོ་སོར་ཡོད་པའི་ཕྱིར་དང་། ཁམས་གོང་མའི་རྟེན་ཅན་གྱི་ལྷའི་
སྤྲུལ་པར་གྱུར་པའི་མིའི་རྒྱུད་ཀྱི་ཀུན་གཞི་འདོད་པའི་ཉོན་ཡིད་ཀྱི་དམིགས་ཡུལ་ཡིན་པའི་ཕྱིར།



སེམས་ཙམ་པའི་སྐབས།
༼ག༽
149
མོང་ན་མིའི་ཀུན་གཞི་ལ་ཁམས་གོང་མའི་ཉོན་ཡིད་ཀྱི་དམིགས་ཡུལ་ཡོད་དམ། དེ་དག་གི་
རྒྱུད་ཀྱི་ཀུན་གཞི་ཁམས་གང་གི་སས་བསྡུས་ཡིན་པ་སོགས་ད་དུང་དཔྱད་བྱ་མང་པོ་ཡོད་ཀྱང་
འདིར་མང་དོགས་ནས་མ་བྲིས། ཤཱ་རིའི་བུ་ལྟ་བུ་ལ་ང་དང་འགྲོ་བ་ཞེས་པ་སྔ་མའི་རྣམ་སྨིན་
གྱི་ཕུང་པོ་གྲུབ་པའི་ལྡོག་ཆ་ཙམ་ནས་བཤད་ཅིང་རིགས་མཐུན་གྱི་འགྲོ་བ་ཐམས་ཅད་དང་ཐུན་
་མོང་དུ་འཇུག་པས་གདགས་གཞིའི་ཆ་ཡིན་ལ། དགེ་སློང་དང་འཕགས་པ་ཞེས་པ་སྡོམ་པ་དང་།
འཕགས་ལམ་སོགས་ཁྱད་པར་གཞན་ལ་ལྟོས་ནས་བཞག་པའི་བཏགས་ཆོས་ཀྱི་ང་ཡིན་པའི་ཕྱིར།
ཞེས་གསུངས་པ་སོགས་ལས་ཤེས་པར་བྱའོ། །གཞན་ཡང་། ཀུན་གཞིའི་རྣམ་ཤེས་ས་བོན་
་་ཟམས་ཅད་པར་བཤད་པ་མི་རིགས་པར་ཐལ། དེ་ལ་མི་གནས་པའི་ཕྱིའི་ས་བོན་ཡོད་པའི་ཕྱིར་
ན༈ མ་ཁྱབ་སྟེ། ཕྱིའི་ས་བོན་དེ་ཡང་ཀུན་གཞིའི་སྟེང་གི་ས་བོན་ལ་བརྟེན་ནས་འབྱུང་དགོས་
་བའི་ཕྱིར། དེར་ཐལ། ཀུན་གཞིའི་སྟེང་གི་ལས་ཀྱི་བག་ཆགས་སྨིན་པ་ལས་བྱུང་བ་ལ། ཕྱི་
་རོལ་གྱི་ལོངས་སྤྱད་བྱའི་ཆ་དང་། དེ་ལ་ལོངས་སྤྱོད་བྱེད་གང་གི་ལེན་པའི་ཆ་གཉིས་སུ་ངེས་
ལ་དེ་གཉིས་གང་ཡིན་ཀྱང་ཀུན་གཞིའི་སྟེང་གི་བག་ཆགས་སྨིན་པའི་མདངས་ཕར་འཕྲོས་པ་མ་
ཡིན་པའི་སྣོད་སེམས་ཅན་གཞན་གྱི་ལས་ལས་གྲུབ་པ་ཞིག་དེའི་དམིགས་པར་འོང་དོན་མེད་པའི་
'ཕྱིར། རྣམ་པར་གཏན་ལ་དབབ་པའི་བསྡུ་བ་ལས། མར་མེ་འབར་བ་ནི་སྙིང་པོ་དང་སྣུམ་
་་གྱི་རྒྱུད་ནི་ནང་དུ་འཇུག་པར་འགྱུར་ལ། ཕྱི་རོལ་དུ་ནི་འོད་འབྱུང་བར་བྱེད་པ་དེ་བཞིན་དུ། ནང་
གི་ལེན་པའི་དམིགས་པ་དང་ཕྱི་རོལ་གྱི་དམིགས་པའི་ཚུལ་འདི་ལ་ཀུན་གཞིའི་རྣམ་པར་ཤེས་
པའི་ཚུལ་འདི་དང་འདྲ་བར་བལྟ་བར་བྱའོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ།
བལྟ་བྱ་ཐུན་མོང་པའི་དངོས་པོ་གཅིག་མེད་པར་ཐལ། གང་ཟག་དེ་དང་དེའི་ལས་ཀྱི་བདག་
འབྲས་ཡིན་དགོས་པའི་ཕྱིར་ཞེ་ན། མ་ཁྱབ་སྟེ། བདག་འབྲས་ཐུན་མོང་པ་ཡོད་པའི་ཕྱིར་ཏེ།
སྣོད་ཀྱི་འཇིག་རྟེན་གཅིག་ལ་གང་ཟག་དུ་མས་ཐུན་མོང་དུ་ལོངས་སྤྱོད་པ་ཡོད་པའི་ཕྱིར། དེའི་
རྒྱུ་རེ་རེ་ནས་སུས་ཀྱང་མ་བསགས་ན་རྒྱུ་མེད་དུ་འགྱུར་བའི་ཕྱིར། ལས་རྣམས་བྱས་པ་ཆུད་



200
༼ག༽
སེམས་ཙམ་པའི་སྐབས།
མི་ཟ། །མ་བྱས་པ་དང་ཕྲད་མེད་གསུངས། །ཞེས་གསུངས་པའི་ཕྱིར། བྱས་པ་ལ་ཡང་ཁོ་
ན་རེ། ཕྱི་སྣོད་ཀྱི་འཇིག་རྟེན་འབྱུང་འཇིག་ཀུན་གཞི་ལ་མི་ལྟོས་པར་ཐལ། གང་ཟག་གང་
ཡང་རུང་བ་ཞིག་ཤི་འཕོས་ཀྱང་དེའི་ལས་དབང་གིས་གྲུབ་པའི་སྣོད་མི་འཇིག་པའི་ཕྱིར་ཏེ། མི་
གཅིག་ཤི་ནའང་དེའི་ལོངས་སྤྱོད་བྱའི་ཁང་ཁྱིམ་ལྟ་བུ་མི་འཇིག་པ་མི་གཞན་གྱིས་བདག་གིར་
བྱས་པ་མངོན་སུམ་དུ་མཐོང་བའི་ཕྱིར་ཟེར་ན། གོང་དུ་མ་ཁྱབ་སྟེ། སྣོད་འགྲུབ་བྱེད་ཀྱི་བག་
ཆགས་ལ་ཚོར་མེད་ཀྱི་བག་ཆགས་དང་། ཐུན་མོང་གི་བག་ཆགས་ཞེས་བཤད་པའི་རྒྱུ་མཚན་
ནི༑ སྣོད་ཀྱི་འཇིག་རྟེན་དེ་ལྟ་བུ་གང་ཟག་དུ་མའི་སྤྱི་མཐུན་གྱི་ལས་ཀྱིས་འགྲུབ་དགོས་པས།
འཇིག་རྟེན་འདིར་གང་ཟག་རེ་རེ་ཤི་འཕོས་པ་ན་གང་ཟག་དེ་དང་དེའི་ལོངས་སྤྱོད་བྱའི་ཆ་འགགས་
ཀྱང་། རྩ་བའི་སྣོད་ཀྱི་འཇིག་རྟེན་སྤྱི་ལྡོག་མ་དེ་འགག་མི་དགོས་པའི་ཕྱིར། དེར་ཐལ། བསམ་
གཏན་བཞི་པའི་སྣོད་ལྟ་བུ་ལོངས་སྤྱོད་པ་པོའི་སེམས་ཅན་རང་རང་གི་ཐུན་མོང་མ་ཡིན་པའི་
ལས་ལས་གྲུབ་པས། མཛོད་རྩ་ལས། སེམས་ཅན་བཅས་ཏེ་འབྱུང་འཇིག་ཕྱིར། །ཞེས་གསུངས་
པ་ལྟར། མཉམ་དུ་འགག་པ་ཡང་ཡོད་ལ། གཞན་རྣམས་སྤྱི་མཐུན་གྱི་ལས་ཅན་མཐའ་དག་
གི་ལས་ཀྱི་ནུས་པ་རྫོགས་པ་ན་སྣོད་ཀྱང་འགགས་ཏེ་བསྐལ་བ་འཇིག་པའི་ཕྱིར། དཔེར་ན། མར་
མེ་བརྒྱ་མཉམ་དུ་སྦྱར་པའི་ཚེ་འོད་སོ་སོར་བསྟན་དུ་མེད་ཅིང་རིམ་གྱིས་འགག་པའི་མཐར་གཏན་
མེད་དུ་འགྲོ་བ་བཞིན་ཡིན་པའི་ཕྱིར། ལམ་རིམ་ལས། འབྲས་བུ་ལ་ལོངས་སྤྱོད་པ་རྣམས་
ཀྱིས་དེའི་རྒྱུ་ཐམས་ཅད་བསགས་མི་དགོས་ཀྱང་ཆ་གཅིག་བསགས་དགོས་པ་ཡིན་ནོ། །ཞེས་
གསུངས་པ་སོགས་ལས་ཤེས་པར་བྱའོ། །བལྟ་བྱ་ཐུན་མོང་པའི་ཐད་དུ་ཚད་མ་རིགས་རྒྱན་
དང་སྡེ་བདུན་ཡིད་ཀྱི་མུན་སེལ་གཉིས་བཤད་ཚུལ་མི་འདྲ་བ་ཡོད་དོ། །
འདིར་མཐའ་ཅུང་ཟད་དཔྱད་པ་ལ། དཔེར་ན། ལྷས་སྦྱིན་གྱིས་ལོངས་སྤྱད་བྱར་
གྱུར་པའི་འཛམ་གླིང་ལྷས་སྦྱིན་གྱིས་སྔོན་དུ་ཡོད་དམ་མེད། ཡོད་ན། དེ་ཆོས་ཅན། ལྷས་
སྦྱིན་གྱིས་ལས་ཀྱི་བདག་འབྲས་མ་ཡིན་པར་ཐལ། འདོད་པའི་ཕྱིར། ཁྱབ་སྟེ། འཇུག་པ་



སེམས་ཙམ་པའི་སྐབས།
༼ག༽
201
ལས། གཞན་གྱི་བསགས་ལ་གཞན་གྱིས་ཟ་བར་འགྱུར། །ཞེས་སོ། །དེ་དེའི་སྔོན་དུ་མེད་
ཟེར་ན། འོ་ན། དེ་ཆོས་ཅན། ཁྱོད་ལྷ་སྦྱིན་དང་སྐྱེ་འགག་དུས་མཉམ་པར་ཐལ། ཁྱོད་ལྷས་
སྦྱིན་གྱི་སྔོན་དུ་མེད་པའི་རྒྱུ་མཚན་དེའི་ཕྱིར། འདོད་ན། དེ་ཆོས་ཅན། ལྷས་སྦྱིན་ཁོ་ནའི་
བདག་འབྲས་ཡིན་པར་ཐལ། ཞེས་སོགས་རིགས་པ་མང་ངོ༌། །བྱས་པ་ལ་དོགས་པ། འཛམ་
གླིང་ལ་འཛམ་བུ་གླིང་གི་སེམས་ཅན་ཐམས་ཅད་ཀྱི་སྤྱི་མཐུན་ལས་ཀྱི་བདག་འབྲས་སུ་གྱུར་པའི་
འཛམ་བུ་གླིང་དང་། ལྷས་སྦྱིན་ལྟ་བུའི་གང་ཟག་སོ་སོའི་ཐུན་མོང་མ་ཡིན་པའི་ལས་ཀྱི་བདག་
འབྲས་འཛམ་གླིང་ཆ་ཆ་ཅན་དུ་མ་ཡོད་དེ། དཔེར་ན། འཇུག་པ་ལས། ཆུ་འབབ་ཀླུང་ལ་ཡི་
དྭགས་རྣག་བློ་ཡང་། །ཞེས་དང་། ཐེག་བསྡུས་ལས། དངོས་གཅིག་ཡིད་ནི་ཐ་དད་ཕྱིར།།
ཞེས་སོགས་ཀྱིས་ལས་ཅན་གྱི་ལྷ་མི་ཡི་དྭགས་གསུམ་རླན་གཤེར་ཕོར་གང་གཅིག་ལ་བལྟས་པའམ་
ལོངས་སྤྱོད་པའི་ཚེ། རྩ་བའི་རླན་གཤེར་ཕོར་གང་དེའི་གོ་སར་དེ་དག་གི་ཐུན་མོང་གི་ལས་ཀྱི་
བདག་འབྲས་རྩ་བའི་རླན་གཤེར་ཕོར་གང་གཅིག་དང་། དེ་དག་སོ་སོའི་ཐུན་མོང་མ་ཡིན་པའི་
ལས་ཀྱི་བདག་འབྲས་བདུད་རྩི་དང་ཆུ་དང་རྣག་ཕོར་གང་སོ་སོ་རེ་ཡོད་པ་བཞིན་ཡིན་པའི་ཕྱིར།
ཞེས་དང་། དེ་བཞིན་དགྲ་གཉེན་བར་མ་གསུམ་གྱིས་ཡུལ་གཅིག་བུ་དེ་ཉིད་ཡིད་དུ་འོང་མི་འོང་
བཏང་སྙོམས་གསུམ་དུ་སོ་སོར་སྣང་བ་ཡོད་པ་མངོན་སུམ་གྱིས་གྲུབ་པས། སྣང་བ་གསུམ་
པོ་དེ་དག་ལས་གང་མ་འཁྲུལ། ཐམས་ཅད་སྣང་བ་མ་འཁྲུལ་ན། སྣང་ཡུལ་གཅིག་པུ་དེའི་
གོ་ས་ན་ཡིད་དུ་འོང་མི་འོང་བར་མའི་ཆ་གསུམ་ཡོད་པས། དེ་ཡང་ཆ་ཅན་གཅིག་གི་གོ་སར་
ཆ་དུ་མ་ཡོད་པ་ལས་མ་འདས་སོ། །དེ་དག་ནི་ལུགས་འདིར་ཕྱི་དོན་མེད་པའི་དཔེ་དང་། དབུ་
མ་པ་རྣམས་ཀྱི་ལུགས་ལ་བདེན་པར་མེད་པ་དང་རང་བཞིན་གྱིས་མེད་པའི་དཔེ་ཡིན་ནོ། །ལས་
ཀྱི་བདག་འབྲས་ལ་དེ་ལྟར་ཡོད་པའི་རིགས་པའི་བགྲོས། ཚོགས་བསགས་པའི་ལག་རྗེས་ལའང་
སྦྱར་ཆོག་པ་ཡིན་ཏེ། དཔེར་ན་དབུ་མ་པའི་ལུགས་ལ། འོག་མིན་སྟུག་པོ་བཀོད་པའི་ཞིང་ཁམས་
ལའང་སངས་རྒྱས་ཐམས་ཅད་ཀྱི་གནས་འོག་མིན་སྟུག་པོ་བཀོད་པའི་ཞིང་ཁམས་སེམས་ཅན་



202
༼ག༽
སེམས་ཙམ་པའི་སྐབས།
ཐམས་ཅད་ཀྱི་ཚོགས་བསགས་པའི་འབྲས་བུ་ཡིན་པ་གཅིག་དང་། སེམས་ཅན་སོ་སོའི་ཞིང་
དག་སྦྱོར་བ་སྒོམ་པའི་ལག་རྗེས་འོག་མིན་སྟུག་པོ་བཀོད་པའི་ཞིང་ཁམས་སོ་སོ་བ་རེ་ཡོད་པའི་
ཕྱིར། གཞན་དུ་ན། ཁྱེའུ་སྣང་བྱེད་གང་དུ་འཚང་རྒྱ་བའི་འོག་མིན་དང་། ལྷས་སྦྱིན་གང་དུ་
འཚང་རྒྱ་བའི་འོག་མིན་གཉིས་མཉམ་དུ་འགྲུབ་པར་ཐལ་བའི་ཕྱིར། ད་ལྟའི་དུས་སུ་ཁྱེའུ་སྣང་
བྱེད་སངས་རྒྱས་པའི་འོག་མིན་ཡོད་ཅིང་། ལྷས་སྦྱིན་སངས་རྒྱས་པའི་འོག་མིན་ཐེ་ཚོམ་གྱི་
གནས་ཡིན་པའི་ཕྱིར། གཞན་ཡང་། ཁྱེའུ་སྣང་བྱེད་གང་དུ་འཚང་རྒྱ་བའི་འོག་མིན་དང་།
ལྷས་སྦྱིན་གང་དུ་འཚང་རྒྱ་བའི་འོག་མིན་གཉིས་རིམ་ཅན་འགྲུབ་སྟེ། དེ་གཉིས་སྔ་ཕྱི་རིམ་ཅན་
དུ་འཚང་རྒྱ་བའི་ཕྱིར། ཁྱབ་སྟེ། དེ་གཉིས་ནམ་སངས་རྒྱས་པ་ན་དེ་དང་དེ་སངས་རྒྱས་པའི་
འོག་མིན་གྲུབ་པའི་ཕྱིར། རྣམ་མཁྱེན་དེ་དེ་གཉིས་སངས་མ་རྒྱས་གོང་ད་དེ་གཉིས་ཀྱིས་མ་ཐོབ་
པའི་རྣམ་མཁྱེན་ཡིན་པའི་ཕྱིར། ཡང་ཁ་ཅིག །སངས་རྒྱས་ཐམས་ཅད་གཅིག་ཡིན་ཟེར་ན།
སེམས་ཅན་ཐམས་ཅད་ཅིག་ཆར་དུ་སངས་རྒྱས་པར་ཐལ། སྔ་ཕྱི་རིམ་ཅན་དུ་གྲུབ་པའི་གཅིག་
ཡིན་པ་མེད་པའི་ཕྱིར་དང་། སེམས་ཅན་གྱི་དུས་སུ་སོ་སོ་བ་ཡིན་ཀྱང་། ནམ་སངས་རྒྱས་
རིམ་བཞིན་གཅིག་ཏུ་འགྱུར་ན། སྟོན་པ་ཤཱཀྱ་ཐུབ་པ་དང་རྒྱུད་གཅིག་པའི་སེམས་ཅན་ཐམས་
ཅད་ཡོད་པར་ཐལ་བ་དང་། སེམས་ཅན་ཡིན་ན། རང་དང་རྒྱུད་གཅིག་ཏུ་གྱུར་པའི་བསྐལ་
བཟང་གི་སངས་རྒྱས་སྟོང་ཡོད་པས་ཁྱབ་པར་ཐལ། འདོད་པའི་ཕྱིར། འདོད་ན། དུས་གསུམ་
གྱི་སངས་རྒྱས་གསུམ་དང་། བདེ་གཤེགས་སོ་ལྔ་དང་། བསྐལ་བཟང་གི་སངས་རྒྱས་སྟོང་རྣམས་
མེད་པར་ཐལ། སངས་རྒྱས་ཐམས་ཅད་གཅིག་ཡིན་པ་དེའི་ཕྱིར། གཞན་ཡང་། སངས་རྒྱས་
ཉུང་ཉུང་ཞིག་ལས་མེད་པ་མ་ཡིན་པར་ཐལ། སྔོན་བྱོན་ཟིན་པའི་སངས་རྒྱས་ཡང་གྲངས་མེད།
འབྱོན་བཞིན་པའི་སངས་རྒྱས་ཡང་གྲངས་མེད། འབྱོན་འགྱུར་གྱི་སངས་རྒྱས་ཡང་གྲངས་མེད་
པའི་ཕྱིར་ཏེ། རང་བཞིན་གནས་རིགས་སེམས་ཅན་ཐམས་ཅད་ལ་ཡོད་པས་སེམས་ཅན་ཇི་སྙེད་
ཡོད་པ་དེ་བཞིན་སངས་རྒྱས་ཡང་དེ་སྙེད་གཅིག་ཡོད་དགོས་པའི་ཕྱིར་རོ། །སངས་རྒྱས་ཐམས་



སེམས་ཙམ་པའི་སྐབས།
༼ག༽
208
ཅད་སྤང་རྟོགས་མཉམ་པ་ཡིན་ཏེ། སློབ་པ་ལམ་གྱི་གནས་སྐབས་སུ་རྫོགས་མིན་སྦྱངས་གསུམ་
མངོན་དུ་མི་བྱེད་པར་ཡང་དག་པའི་མཐའ་མངོན་དུ་མི་བྱེད་པར་མདོ་ལས་གསུངས་པའི་ཕྱིར།
སངས་རྒྱས་ཐམས་ཅད་གཅིག་ཡིན་སྙམ་པ་དང་། སངས་རྒྱས་ཐམས་ཅད་རྒྱུད་གཅིག་ཡིན་
སྙམ་པའི་དོགས་པ་སྐྱེ་དོན་མེད། དཀྱིལ་འཁོར་གཅིག་གི་ལྷ་རྣམས་རྒྱུད་གཅིག་ཡིན་མིན་སྙམ་
པའི་དོགས་པ་རྟོགས་ལྡན་ལ་སྐྱེ་སྲིད་དོ། །འདིར་སྐབས་མ་ཡིན་པས་མ་བྲིས།
གཉིས་པ། ཉོད་ཡིད་ཀྱི་རྣམ་བཞག་བཤད་པ་ལ། སྒྲུབ་བྱེད་ལུང་བཀོད་པ་དང་། རིགས་
པའི་སྒྲུབ་བྱེད་དང་། སྤྱི་དོན་དང་། མཐའ་བཅད་པ་དང་བཞི། དང་པོ་ནི། མདོ་ལང་གཤེགས་
ལས། ཉོན་མོངས་རང་བཞིན་དྲངས་པ་སྟེ། །རྫོགས་པར་བྱེད་པ་ཡིད་ཡིན་ནོ། །ཞེས་དང་།
་ལུང་ཕྲན་ཚེགས་ལས། ཉོན་མོངས་ཅན་ཡིད་རྟག་ཏུ་ནི། །ཉོན་མོངས་ལྷན་ཅིག་སྐྱེ་ཞིང་འབྱུང་།།
དེ་ནི་ཉོན་མོངས་རྣམས་ལས་ནི། །མ་གྲོལ་གྲོལ་བར་མི་འགྱུར་རོ། །ཞེས་དང་། མདོ་སྡེ་
དགོངས་འགྲེལ་ལས། རེས་འགའ་ནི་ཀུན་གཞིའི་རྣམ་པར་ཤེས་པ་འདི་རྣམ་པར་ཤེས་པ་གཅིག་
དང་ལྷན་གཅིག་སྟེ་ཡིད་དང་། ཞེས་པ་ནས། རྣམ་པར་ཤེས་པ་བདུན་དང་ལྷན་ཅིག་འཇུག་
སྟེ༑ ཞེས་དང་། གོང་དུ་བསྒོ་བྱེད་ཚོགས་བདུན་གྱི་ནང་ནས་གཅིག་ཙམ་དང་ལྷན་ཅིག་འཇུག་
པའི་ཀུན་གཞི་ནས་བསྒོ་བྱེད་ཚོགས་བདུན་ཀ་དང་ལྷན་ཅིག་འཇུག་པའི་ཀུན་གཞི་ཡོད། ཅེས་
བཤད་པའི་ཁུངས་འདི་ཡིན་ནོ། །གསེར་འོད་ལས། ཀུན་གཞི་ལ་གནས་པའི་ཡིད་སྦྱངས་པས་
ལོངས་སྤྱོད་རྫོགས་པའི་སྐུ་འཐོབ་པོ། །ཞེས་དང་། རྒྱན་སྟུག་པོ་བཀོད་པའི་མདོ་ལས། ངར་
སེམས་བདག་ཉིད་ཡིད་ཡིན་ནོ། །ཞེས་གསུངས་པའི་ཕྱིར།
གཉིས་པ། རིགས་པའི་སྒྲུབ་བྱེད་ནི། ཐེག་བསྡུས་ལས། ཉོན་མོངས་ཅན་གྱི་ཡིད་
མེད་ན། །མ་འདྲེས་པ་ཡི་མ་རིག་དང་། །ལྔ་པོ་དག་དང་འདྲ་བ་དང་། །སྙོམས་པར་འཇུག་
པའི་བྱེ་བྲག་དང་། །ངེས་ཚིག་མེད་པའི་སྐྱོན་དུ་འགྱུར། །འདུ་ཤེས་མེད་པར་སྐྱེས་པའི་རྒྱུན།།
ངར་འཛིན་མེད་པའི་སྐྱོན་དུ་འགྱུར། །ངར་འཛིན་པ་དང་ལྡན་པ་ནི། །རྣམ་པ་ཀུན་ཏུ་མི་འཐད་



204
༼ག༽
སེམས་ཙམ་པའི་སྐབས།
དོ༑ ༑ཞེས་སྒྲུབ་བྱེད་རིགས་པ་དྲུག་གསུངས་པ་ལས། དང་པོ་ནི། འཆིང་བ་ཀུན་ལྡན་གྱི་སོ་
སྐྱེའི་རྒྱུད་ལ་རྒྱུན་ཆགས་སུ་མངོན་དུ་འགྱུར་བའི་རྟེན་མ་འདྲེས་པའི་མ་རིག་པ་མེད་པར་ཐལ།
ཉོན་ཡིད་མེད་པའི་ཕྱིར། གཉིས་པ་ནི། སོ་སོ་སྐྱེ་བོའི་རྒྱུད་ཀྱི་དྲུག་པ་ཡིད་ཀྱི་རྣམ་ཤེས་ཐུན་
མོང་མ་ཡིན་པའི་བདག་རྐྱེན་ཡོད་པ་དབང་ཤེས་ལྔ་དང་འདྲ་བ་མ་ཡིན་པར་ཐལ། ཉོན་ཡིད་
མེད་པའི་ཕྱིར། གསུམ་པ་ནི། འགོག་པའི་སྙོམས་འཇུག་དང་འདུ་ཤེས་མེད་པའི་སྙོམས་འཇུག་
གཉིས་ལ་ཞི་མ་ཞི་བའི་ཁྱད་པར་མེད་པར་ཐལ། ཉོན་ཡིད་མེད་པའི་ཕྱིར། བཞི་པ་ནི། རྟག་
ཏུ་ངར་སེམས་པས་ན་ཡིད་དོ་ཞེས་པ་ལྟ་བུའི་ཉོན་ཡིད་རང་གི་ངེས་ཚིག་གམ་ཉོན་ཡིད་ཀྱི་དབང་
གིས་ངས་ཐོས་ངས་མཐོང་ཞེས་པ་ལྟ་བའི་ངེས་ཚིག་འབྱུང་བ་མེད་པར་ཐལ། ཉོན་ཡིད་མེད་
པའི་ཕྱིར། ལྔ་པ་ནི། འདུ་ཤེས་མེད་པར་སྐྱེས་པའི་གང་ཟག་གི་རྒྱུད་ལ་ངར་འཛིན་མེད་པར་
ཐལ། ཉོན་ཡིད་མེད་པའི་ཕྱིར། དྲུག་པ་ནི། དག་པའི་ས་ལ་གནས་པའི་བྱང་སེམས་རྣམས་
ཀྱི་ཀུན་སློང་སོགས་སུ་ཉོན་ཡིད་གྱི་རྫས་རྒྱུན་ཕྱི་མར་གྱུར་པའི་ངར་འཛིན་འབྱུང་བ་མེད་པར་
ཐལ། དེ་དག་གི་སྔོན་དུ་འགྲོ་རྒྱུའི་ཉོན་ཡིད་མེད་པའི་ཕྱིར།
གསུམ་པ་སྤྱི་དོན་ནི། ཉོན་ཡིད་ཀྱི་མཚན་ཉིད་ཡོད་དེ། ཀུན་གཞིའི་རྣམ་སྨིན་གྱི་ཆ་
ཁོ་ན་ལ་དམིགས་ནས་རྟག་ཏུ་ངར་
ར་སེམས་པའི་རྣམ་ཅན་གྱི་རབ་ཏུ་མ་ཞི་བའི་ཡིད་ཀྱི་རྣམ་ཤེས་
བརྟན་པས་རབ་ཏུ་ཕྱེ་བ་ཏེ། རྩ་བ་ལས། ཉོན་མོངས་ཅན་ཡིད་མཚན་ཉིད་ནི། །ཀུན་གཞི་
རྣམ་སྨིན་ཆ་ཉིད་ལ། །བདག་ལྟ་བསྒྲིབས་ལ་ལུང་མ་བསྟན། །ཅེས་སོ། །འཁོར་ནི་ཀུན་འགྲོ་
ལྔ་དང་། ལྟ་བ། མ་རིག་པ། ང་རྒྱལ། འདོད་ཆགས་ཏེ་སེམས་བྱུང་རྫས་ཡོད་དགུར་ངེས་
ཏེ༑ རྩ་བ་ལས། རེག་དང་ཆགས་སོགས་དགུ་ཁོ་ན། །ཞེས་དང་། དེ་དག་གི་སྟེང་དུ་ལྟ་བ་
ལ་བཏགས་པའི་རྣམ་གཡེང་། རྨོངས་པ་ལ་བཏགས་པའི་མ་དད་པ་དང་། ལེ་ལོ་དང་། རྨུགས་
པ་གསུམ། འདོད་ཆགས་ལ་བཏགས་པའི་རྒོད་པ། ཆགས་སྡང་གཉིས་ལ་བཏགས་པ་བག་
མེད་དེ་བཏགས་ཡོད་སེམས་བྱུང་དྲུག་བསྣན་ནས་བཅོ་ལྔར་གསུངས་ཏེ། ཀུན་གཞི་དཀའ་འགྲེལ་



སེམས་ཙམ་པའི་སྐབས།
༼ག༽
205
ལས། དྲུག་པོ་དེ་དག་ཉོན་མོངས་པ་བཞི་པོ་དེའི་རྫས་ཡིན་པས་དེ་བཞི་ལས་གུད་ན་མེད་དོ། །ཞེས་
གསུངས་པའི་ཕྱིར། སའི་ཁྱད་པར་ནི། རང་ཉིད་གང་གི་རྒྱུད་ལ་ལྡན་པའི་གང་ཟག་ས་གང་
དུ་གཏོགས་པ་དེས་བསྡུས་པ་དགོས་ཏེ། རང་དང་མཚུངས་ལྡན་གྱི་འདོད་ཆགས་ཀྱིས་ས་དེའི་
རྣམ་སྨིན་གྱི་ཀན་གཞི་ལ་དམིགས་ནས་སྲེད་པས་བདག་གིར་བྱས་པའི་ཕྱིར། སུམ་ཅུ་པ་ལས།
གང་དུ་སྐྱེས་པ་དེ་ཡིའོ། །ཞེས་གསུངས་པའི་ཕྱིར། བྱེད་ལས་ཀྱི་ཁྱད་པར་ནི། ཡིད་ཤེས་ཀྱི་
ཐུན་མོང་མ་ཡིན་པའི་བདག་རྐྱེན་བྱེད་ཅིང་། ཀུན་གཞི་ལ་བདག་ལྟའི་ས་བོན་བཏབ་ནས་ཚོགས་
དྲུག་ཀ་མཚན་མའི་གནས་ལ་འཆིང་བར་བྱེད་དེ། རྩ་བ་ལས། ཉོན་མོངས་ཅན་དུ་འཇོག་བྱེད་
པའི། །གང་ཟག་འཛིན་པ་ལོག་གྱུར་ཀྱང་། །དེ་ཡི་རིགས་ཙམ་ཡོད་ཕྱིར་དང་། །ཆོས་འཛིན་
ནུས་པ་མ་ལོག་ཕྱིར། །ཞེས་གསུངས་པའི་ཕྱིར། འཇུག་ལྡོག་གི་ཁྱད་པར་ནི། འཕགས་ལམ་
མ་ཐོབ་པར་དུ་རྒྱུན་མ་ཆད་པར་མངོན་གྱུར་དུ་འབྱུང་ཞིང་། འཕགས་པའི་མཉམ་བཞག་ཡེ་
ཤེས་དང་འགོག་སྙོམས་ཀྱི་དུས་སུ་མངོན་གྱུར་ལྡོག་ཀྱང་དེ་ལས་ལངས་མ་ཐག་འབྱུང་བས་གནས་
སྐབས་ཙམ་ཡིན་ལ། ས་བརྒྱད་པ་དང་ཐེག་དམན་དགྲ་བཅོམ་པ་ཐོབ་པ་ན་གཏན་དུ་ལྡོག་པ་
ཡིན་ཏེ། རྩ་བ་ལས། འགོག་པ་མཉམ་བཞག་གནས་སྐབས་དུས། །དབང་ཐོབ་དགྲ་བཅོམ་
མཐར་ཐུག་གོ །ཞེས་གསུངས་པའི་ཕྱིར།
བཞི་པ། མཐའ་དཔྱད་པ་ལ། ཡང་དག་དོན་ལ་འཇུག་པ་ཡི། །སེམས་ཀྱི་གེགས་སུ་
རྟོག་གྱུར་དང་། །དུས་རྣམས་ཀུན་ཏུ་འབྱུང་བ་དེ། །མ་འདྲེས་པ་ཡི་མ་རིག་འདོད། །ཅེས་
པའི་ལུང་འདི་དཀའ་འགྲེལ་ལས། རྗེ་བཙུན་རེད་མདའ་བའི་ཊིཀྐ་དང་སྒོ་བསྟུན་ཏེ། ཐེག་
བསྡུས་ལས་ཞེས་གསུངས་ལ། དོན་གསང་ལས། ད་ནི་དེ་ཆོས་མངོན་པའི་མདོ་ལས་གསུངས་
པའི་ཚིགས་སུ་བཅད་པས་སྟོན་པར་བྱེད་དོ། །ཞེས་གསུངས་ཤིང་། ཐེག་བསྡུས་སུ་བར་སྐབས་
ཀྱི་ཚིགས་བཅད་དང་དཀྱུས་གཅིག་ཏུ་འབྱུང་བས་ཡིན་ནམ་སྙམ་དཔྱད་པར་བྱའོ། །རིགས་
པ་དེ་དག་གི་རྟགས་སྒྲུབ་དང་། ཁྱབ་སྒྲུབ་གོ་དཀའ་བ་རྣམས་ཅུང་ཟད་གོ་སླ་བར་བསྟན་པ་ནི།



206
༼ག༽
སེམས་ཙམ་པའི་སྐབས།
རིགས་པ་དང་པོ་ལ་ཁྱབ་པ་ཡོད་དེ། བཤད་སྦྱར་ལས། དུས་རྣམས་ཀུན་ཏུ་འབྱུང་བ་དེ། །ཞེས་
བྱ་བ་ནི་དགེ་བ་དང་མི་དགེ་བ་དང་ལུང་བསྟན་པའི་གནས་སྐབས་སུ་ཡང་རྗེས་སུ་འབྲེལ་བའི་
ཕྱིར་རོ། །ཞེས་ཉོན་ཡིད་དང་མཚུངས་ལྡན་གྱི་མ་འདྲེས་པའི་མ་རིག་པ་དེ་སོ་སྐྱེའི་གནས་སྐབས་
སུ་རྟག་ཏུ་རྒྱུན་མ་ཆད་མངོན་དུ་འགྱུར་གྱི། འཇུག་ཤེས་དང་མཚུངས་ལྡན་གྱི་མ་འདྲེས་པའི་
མ་རིག་པ་ཡོད་ནའང་སོ་སྐྱེའི་རྒྱུད་ལ་དུས་རྟག་ཏུ་རྒྱུན་མ་ཆད་པ་མངོན་དུ་གྱུར་པའི་ངེས་པ་
མེད་དེ། སེམས་མེད་ཀྱི་གནས་སྐབས་ལྔ་དང་། དགེ་བ་མངོན་དུ་གྱུར་བཞིན་པའི་སྐབས་སུ་
མེད་པའི་ཕྱིར། མ་འདྲེས་པའི་མ་རིག་པའི་དོན་བཤད་ཚུལ་མི་འདྲ་བ་དུ་མ་ཡོད་དེ། མཛོད་
ལས། མཚུངས་ལྡན་མ་འདྲེས་པ་ལ་བཤད་པ་དང་། བཙུན་པ་ངོ་བོ་ཉིད་མེད་པས། སངས་
རྒྱས་ཁོ་ནར་ཡོད་པ་ལ་དེའི་ཆོས་མ་འདྲེས་པར་བཤད་པ་དང་། དོན་གསང་མཁན་པོས། འདིས་
རང་སྟོབས་ཀྱིས་ཆགས་སོགས་འདྲེན་ཀྱང་གཞན་གྱིས་འདི་འདྲེན་མི་ནུས་པའི་ཕྱིར་མཐུ་མ་འདྲེས་
པའམ་རྫས་མ་འདྲེས་པ་ལ་བཤད་དོ། །ཕྱི་མ་མི་འཐད་དེ། དེ་དག་ཕན་ཚུན་བརྟེན་ནས་འཇུག་
པས་འདི་ཁོ་ནས་དྲངས་ཞེས་བཞག་དུ་མེད་པའི་ཕྱིར། དེས་ན་ཉོན་ཡིད་འཁོར་གཞིར་བཞག་
ལ་སྔ་མ་བཙུན་པ་ངོ་བོ་ཉིད་མེད་པའི་བཤད་ཚུལ་རྗེ་རིན་པོ་ཆེས་འཐད་ཕྱོགས་སུ་མཛད་དོ།།
ལུགས་འདིར་འཇུག་ཤེས་སུ་གྱུར་པའི་མ་རིག་དེ། ཆགས་སོགས་ལྟ་མིན་བཞི་དང་ལྟ་བ་ལྔ།
ཁྲོ་སོགས་བཅུ་གང་དང་ཡང་མཚུངས་པར་མི་ལྡན་པའི་མཐོང་སྤང་གི་མ་རིག་པ་ཞིག་ལ་འདོད་
ཀྱང་། མཛོད་ལུགས་དང་ལུགས་འདི་གཉིས་ལ་མ་འདྲེས་པའི་མ་རིག་པའི་གྲོགས་སེམས་བྱུང་
མང་ཉུང་མི་འདྲ་དེ། མཛོད་ལས། མི་དགེ་ལ་ནི་མ་འདྲེས་དང་། །ལྟ་དང་ལྡན་ལ་ཉི་ཤུ་འབྱུང་།།
ཞེས་མ་འདྲེས་པའི་མ་རིག་པ་དང་མཚུངས་ལྡན་གྱི་སེམས་ཀྱི་འཁོར་དུ་སེམས་ཀྱི་ས་མང་བཅུ།
ཉོན་མོངས་ཆུང་ངུའི་ས་མང་དྲུག །མི་དགེ་བའི་ས་མང་གཉིས། རྟོག་དཔྱོད་གཉིས་ཏེ་ཉི་ཤུ་
འབྱུང་ལ། ལུགས་འདིར་དང་པོ་བཅུའི་ནང་ནས་འདུན་སོགས་ལྔ་ནི་ཡུལ་ངེས་ཡིན་པས་དགེ་
སེམས་ཁོ་ནའི་འཁོར་དུ་འགྲོ་ལ། དགེ་བ་ཉོན་མོངས་ཅན་མེད་པའི་ཕྱིར་རོ། །ལུགས་འདིར་



སེམས་ཙམ་པའི་སྐབས།
༼ག༽
207
མ་རིག་པ་ཙམ་དུ་མ་ཟད་སྤྱིར་ཉོན་མོངས་གཞན་རྣམས་ལའང་ཉོན་ཡིད་འཁོར་གྱི་ཉོན་མོངས་
དང༌། འཇུག་ཤེས་འཁོར་གྱི་ཉོན་མོངས་གཉིས་འདོད་ལ། དང་པོ་ནི། གང་དུ་སྐྱེ་བ་དེ་ཡིའོ།།
གཞན་རེག་སོགས་ཀྱང་དེ། ཞེས་གསུངས་པ་ལྟར་ཡིན་པས། ཀུན་གཞིའི་འཁོར་གྱི་ཀུན་འགྲོ་
ལྔ་དང་། འདིའི་འཁོར་གྱི་ཀུན་འགྲོ་ལྔ་ལ་མ་སྒྲིབ་ལུང་མ་བསྟན་གྱི་ཁྱད་ལས་གཞན་གྱི་ཁྱད་
མ་ཕྱེ་བས་ཚོར་བ་ཡང་བཏང་སྙོམས་ཁོ་ན་ཡིན་ལ། འཇུག་ཤེས་འཁོར་གྱི་ཚོར་བ་ཡིད་མི་བདེ་
ཡོད་པའི་ཕྱིར། ཀུན་བཏུས་ལས། མ་རིག་པ་མ་འདྲེས་པ་གང་ཡིན་པ་དེ་འདོད་པའི་ཁམས་
ན་ཡིད་མི་བདེ་བ་དང་བཏང་སྙོམས་དང་མཚུངས་པར་ལྡན་ནོ། །ཞེས་གསུངས་པའི་ཕྱིར། མཛོད་
ལས། དེ་དགུ་ཟད་པས་ཕྱིར་མི་འོང་ཞེས་པ་དང་། སུམ་ཅུ་པ་ལས། གང་དུ་སྐྱེ་བ་དེ་ཡིའོ།།
ཞེས་པ་གཉིས་ཇི་ལྟར་མི་འགལ་ཞེ་ན། འཇུག་ཤེས་སུ་གྱུར་པའི་ཉོན་མོངས་ལ་བརྒྱད་ཅུ་རྩ་
གཅིག་ཕྱེ་བའི་འདོད་ཉོན་དགུ་པ་སྤངས་པ་ན་ཕྱིར་མི་འོང་གི་འབྲས་བུ་ཐོབ་པ་གཞུང་སྔ་མའི་
དོན་དང་། ལུགས་འདིར་འདོད་པའི་རྟེན་ཅན་གྱི་འབྲས་བུ་རིམ་གྱིས་པའི་ཕྱིར་མི་འོང་གི་རྒྱུད་
ལ་འདོད་པའི་ཉོན་ཡིད་འཁོར་གྱི་འཇིག་ལྟ་སོགས་ཡོད་པ་གཞུང་ཕྱི་མའི་དོན་ཡིན་པས་མི་འདྲ་
སྟེ༔ རྟེན་གྱི་གང་ཟག་འདོད་པ་ནས་གོང་མར་སྐྱེ་བ་དང་། གོང་མ་ནས་འདོད་པར་སྐྱེ་བའི་
ཚེ་ཉོན་ཡིད་ས་འཕོས་པ་བཞིན་དུ་དེའི་འཁོར་གྱི་ཉོན་མོངས་རྣམས་ཀྱང་ས་འཕོས་པའི་ཕྱིར།
དཀའ་འགྲེལ་ལས། འདིའི་འཁོར་ལ་ཁམས་གསུམ་ཀར་མང་ཉུང་མི་འབྱུང་སྟེ། བརྟེན་པའི་
རྣམ་ཤེས་ཡིན་པས་གཙོ་བོ་དང་འཇུག་ལྡོག་གི་དུས་གཅིག་པའི་ཕྱིར་རོ། །ཞེས་གསུངས་པའི་
ཕྱིར། དེ་འདྲ་བའི་ཕྱིར་མི་འོང་དེས་འདོད་པའི་ཉོན་མོངས་མ་ལུས་པར་མ་སྤངས་ཀྱང་འདོད་
པོར་ལས་ཉོན་གྱིདབང་གིས་སྐྱེ་བ་མེད་དེ། འདོད་པར་ཡང་སྲིད་འགྲུབ་བྱེད་ཀྱི་ལས་ལ་གསོས་
འདེབས་པའི་སྲེད་ལེན་གཉིས་འདོད་པའི་འཇུག་ཤེས་འཁོར་གྱི་ཉོན་མོངས་ཡིན་པས་དེ་སྤངས་
ཟིན་པའི་ཕྱིར། བྱས་པ་ལ་ཁོ་ན་རེ། ཉན་ཐོས་དགྲ་བཅོམ་པ་ཡིན་ན། སྤང་བྱ་ཅིག་ཅར་པ་
ཡིན་པས་ཁྱབ་པར་ཐལ། ས་དགུའི་ཉོན་མོངས་ཅིག་ཆར་སྤོང་དགོས་པའི་ཕྱིར་ན། མ་ཁྱབ་



208
༼ག༽
སེམས་ཙམ་པའི་སྐབས།
ཡ་
སྟེ༑ ས་དགུའི་འཇུག་ཤེས་འཁོར་གྱི་ཉོན་མོངས་རིམ་གྱིས་སྤོང་བ་ཡོད་པའི་ཕྱིར་ཏེ། ཉོན་
མོངས་སྐོར་དགུ་འབྱེད་པ་འཇུག་ཤེས་འཁོར་གྱི་ཉོན་མོངས་ལ་བྱེད་པའི་ཕྱིར། བསྡུ་བ་ལས།
ཕྱིར་མི་འོང་གིས་ཡན་ལག་དུ་ཞིག་སྤངས་ཞེ་ན། འདོད་པ་ན་སྤྱོད་པ་ཐམས་ཅད་དོ། །ཞེས་
པའི་མ་རིག་པ་སོགས་ཀྱང་འཇུག་ཤེས་ཀྱི་དེ་ལ་བྱེད་པའི་ཕྱིར། སྤྲོས་པས་ཆོག་གོ །
རིགས་པ་གཉིས་པའི་སྐབས་སུ། ཡིད་ཀྱི་རྣམ་ཤེས་ལ་ཐུན་མོང་མ་ཡིན་པའི་བདག་
རྐྱེན་ཡོད་པ། དབང་ཤེས་ལྔ་ཐུན་མོང་མ་ཡིན་པའི་བདག་རྐྱེན་ཡོད་པ་དང་འདྲ་བའི་ཚུལ། མཛོད་
ལས། དྲུག་པོ་འདས་པ་ཐག་པ་ཡི། །རྣམ་ཤེས་གང་ཡིན་དེ་ཡིད་དོ། །དྲུག་པའི་རྟེན་ནི་རབ་
སྒྲུབ་ཕྱིར། །ཞེས་པ་ལྟར། འདས་མ་ཐག་པའི་བདག་རྐྱེན་ཡོད་པ་འདྲ་ཞེས་གསུངས་པ་མ་
ཡིན་པར། མིག་ཤེས་སོགས་ལ་རང་དང་དུས་མཉམ་པའི་རྟེན་དབང་པོ་ཡོད་པ་ལྟར། ཡིད་
ཤེས་ལ་ཡང་རང་དང་དུས་མཉམ་དུ་ཡོད་པའི་རྟེན་ཐུན་མོང་མ་ཡིན་པ་གཅིག་དགོས་ཞེས་པ་
ཡིན་ཏེ། ཐེག་བསྡུས་ལས། རྣམ་པར་ཤེས་པ་ལྔའི་ཚོགས་དག་གི་ལྷན་ཅིག་འབྱུང་བའི་གནས་
ནི་མིག་ལ་སོགས་པའོ། །ཞེས་དང་། དབྱིག་འགྲེལ་ལས། ཡིད་ཀྱི་རྣམ་པར་ཤེས་པའང་དེ་
དང་མཚུངས་པར་གྱུར་པའི་རྟེན་ཡོད་པ་ཡིན་ནོ། །ཞེས་དང་། དཀའ་འགྲེལ་ལས། དབང་
ཤེས་ལྔ་ལ་འདས་པའི་རྟེན་འདས་མ་ཐག་པ་དེ་དང་ལྷན་ཅིག་པའི་རྟེན་དབང་པོ་ལྔ་སྟེ་གཉིས་ཡོད་
ལ་ཡིད་ཤེས་ལ་མེད་པ་མི་འཐད་དེ། ཞེས་གསུངས་པའི་ཕྱིར། བྱས་པ་ལ་ཁོ་ན་རེ། ཀུན་
གཞི་ཡོད་པས་སྐྱོན་མེད་དོ་ཞེ་ན། ཀུན་གཞི་དབང་དོན་ཐམས་ཅད་ཀྱི་ཐུན་མོང་གི་རྒྱུ་ཡིན་པས།
ཡིད་ཀྱི་རྣམ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་དུ་མི་རུང་བའི་ཕྱིར། དོན་གསང་ལས།
རྩ་བའི་རྣམ་པར་ཤེས་པ་དང་འཁོར་བ་ཇི་སྲིད་པའི་ཕུང་པོ་ཞེས་བྱ་བ་རྣམ་པར་ཤེས་པ་དང་འཁོར་
བ་ཇི་སྲིད་པའི་ཕུང་པོ་ཞེས་བྱ་བ་རྣམ་པར་ཤེས་པ་དྲུག་ཆར་གྱིས་ཐ་མི་དད་པའི་རྒྱུ་ཡིན་པ་དེ་
དག་ལ་ཡང་བརྗོད་པར་བྱ་སྟེ། ཡིད་ཀྱི་རྣམ་ཤེས་ནི་རྟེན་ཐུན་མོང་བ་ཅན་ཁོ་ན་མིན་ཏེ་འཇུག་
པའི་རྣམ་པར་ཤེས་པ་ཡིན་པའི་ཕྱིར། དེ་དག་བཞིན་ནོ། །ཞེས་གསུངས་པའི་ཕྱིར། འོན་



སེམས་ཙམ་པའི་སྐབས།
༼ག༽
a09
སིས་
ཀྱང་མཛོད་ལས་དུས་མཉམ་པའི་རྟེན་མི་བཤད་པའང་མ་ཡིན་ཏེ། མཛོད་རྩ་ལས། ཐ་མའི་
རྟེན་འདས་ལྔ་རྣམས་ཀྱི། །དེ་དག་ལྷན་ཅིག་སྐྱེ་བའང་ཡིན། །ཞེས་གསུངས་པའི་ཕྱིར། གནས་
བརྟན་པ་རྣམས་ཀྱི་ལྟར་ན། ཡིད་ཀྱི་རྣམ་པར་ཤེས་པའི་ལྷན་ཅིག་སྐྱེས་པའི་རྟེན་ནི་སྙིང་གི་ཕྱོགས་
བུ་ག་གཅིག་དང་གཉིས་དང་གསུམ་དང་བཞི་ནས་བུ་ག་དགུའི་བར་འདོད་པར་དོན་གསང་ལས
གསུངས་སོ། །གཞུང་འགའ་ཞིག་ལས་ཉོན་ཡིད་དྲུག་པ་ཡིད་ཀྱི་རྣམ་ཤེས་ཀྱི་དེ་མ་ཐག་རྐྱེན་
དུ་གསུངས་པ་ཡོད་ཀྱང་དེ་དེའི་དེ་མ་ཐག་རྐྱེན་མ་ཡིན་ཏེ། དེ་མ་ཐག་རྐྱེན་ལ་རང་ཉིད་མངོན་
གྱུར་དུ་ཡོད་པ་དེ་འགག་པའི་སྒོ་ནས་རྣམ་ཤེས་ཕྱི་མ་དེ་ལ་སྐྱེ་བའི་གོ་སྐབས་སྦྱིན་པ་ཞིག་དགོས་
པ་གང་ཞིག །ཉོན་ཡིད་རྟག་ཏུ་མངོན་གྱུར་དུ་འཇུག་པས་དེ་འདྲའི་རྣམ་དབྱེ་མི་འཐད་པའི་ཕྱིར།
རྗེ་བཙུན་རེད་མདའ་བའི་ཊཱིཀྐ་ལས། འདི་ལ་ཀུན་གཞི་དང་ཉོན་ཡིད་ནི་འཇུག་པའི་རྣམ་པར་
ཤེས་པ་དག་གི་དེ་མ་ཐག་པའི་གནས་མ་ཡིན་ཏེ། དེ་གཉིས་ནི་དུས་ཐམས་ཅད་དུ་འབྱུང་བས་
དེ་དག་འགག་སྟོབས་ཀྱིས་ཤེས་པ་གཞན་སྐྱེ་བའི་གོ་འབྱེད་པ་མ་ཡིན་པའི་ཕྱིར། ཞེས་གསུངས་
པའི་ཕྱིར། འདིར་སྙོམས་འཇུག་ལས་ལངས་མ་ཐག་པ་སོགས་ལ་ཞིབ་ཆ་དགོས།
རིགས་པ་གསུམ་པའི་འཕྲོས་དོན་ཅུང་ཟད་བཤད་པ། ཉོན་ཡིད་མེད་ན་འགོག་པའི་
སྙོམས་འཇུག་དང་འདུ་ཤེས་མེད་པའི་སྙོམས་འཇུག་གཉིས་ངོ་བོ་ལ་ཁྱད་པར་མེད་པར་འགྱུར་
ཏེ༑ ཚོགས་དྲུག་འགག་པར་ནི་འདྲ་ལ་ཉོད་ཡིད་ཡོད་མེད་ཀྱི་ཁྱད་པར་གྱིས་མ་ཡིན་ན་གཞན་
ཁྱད་པར་མེད་པའི་ཕྱིར། འདུ་ཤེས་མེད་པའི་སྙོམས་འཇུག་ལ་ངའོ་སྙམ་པའི་ང་རྒྱལ་དང་ངར་
འཛིན་དང་བདག་ཏུ་ཆགས་པ་རྣམས་མ་ཞི་ལ། འགོག་པའི་སྙོམས་འཇུག་དེ་དག་དང་བྲལ་
བས་ཞི་བ་ཡིན་པའི་ཕྱིར་འདུ་ཤེས་མེད་པའི་སྙོམས་འཇུག་པ་ནི་ཉོན་མོངས་པ་ཅན་གྱི་ཡིད་ཀྱིས་
རབ་ཏུ་ཕྱེ་བ་ཡིན་གྱི། ཞེས་དང་། ཐེག་བསྡུས་འགྲེལ་པ་ལས། འདི་ལྟར་དེའི་དུས་སྐབས་ན་
ཉོན་མོངས་ཅན་གྱི་ཡིད་མེད་ན་ངར་འཛིན་མེད་པར་འགྱུར་རོ། །དེ་ལྟར་ན་ནི་འཕགས་པས་
ཀྱང་སྨད་པར་མི་འགྱུར་ན་དེ་ནི་སྨད་པ་ཉིད་ཡིན་པས། ཞེས་གསུངས་པའི་ཕྱིར།



2j0
༼ག༽
སེམས་ཙམ་པའི་སྐབས།
རིགས་པ་བཞི་པའི་འཕྲོས་དོན་ཅུང་ཟད་བཤད་པ། སོ་སྐྱེ་ཕལ་པས་ང་སྦྱིན་པ་གཏང་
ང་ཁྲུས་བྱེད་ཅེས་པ་ལྟ་བུའི་སྐབས་དགེ་མི་དགེ་ལུང་མ་བསྟན་གྱི་སེམས་ཐམས་ཅད་ལ་ངར་
འཛིན་དམིགས་ཤིང་། དེ་ཡང་ཉོན་ཡིད་ཡོད་ན་རུང་གི་མེད་ན་མི་རུང་སྟེ། དེ་མེད་ན་ངར་
འཛིན་མི་དགེ་བའི་སེམས་དང་མཚུངས་པར་ལྡན་པ་ན་དགེ་བ་དང་ལུང་མ་བསྟན་གྱི་སེམས་
དང་དུས་གཅིག་ཏུ་མི་འབྱུང་ངོ༌། །ཉོན་ཡིད་ཡོད་ན་དེའི་འཁོར་དུ་འབྱུང་ཞིང་དེ་ཡང་ལུང་
མ་བསྟན་ཡིན་པས་དགེ་མི་དགེའི་སེམས་དང་ལྷན་ཅིག་ཏུ་འཇུག་པ་མི་འགལ་ལོ། །དེ་སྐད་
དུ་ཐེག་བསྡུས་ལས། དགེ་བ་དང་མི་དགེ་བ་དང་ལུང་མ་བསྟན་པའི་སེམས་རྣམས་ལ་ངར་འཛིན་
པ་དུས་ཐམས་ཅད་དུ་ཀུན་ཏུ་འབྱུང་བར་དམིགས་པའི་ཡང་ཕྱིར་རོ། །གཞན་དུ་ན་ནི་མི་དགེ་
བའི་སེམས་ཁོ་ན་དང་དེ་མཚུངས་པར་ལྡན་པས་ངའོ་སྙམ་པའི་ཉོན་མོངས་པ་ཀུན་ཏུ་འབྱུང་གི་
དགེ་བ་དང་ལུང་དུ་མ་བསྟན་པ་དག་ལ་ནི་མ་ཡིན་ནོ། །ཞེས་གསུངས་པའི་ཕྱིར། རིགས་པ་
ལྔ་པ་ནི་རིགས་པ་གསུམ་པས་དཔག་ན་ཤེས་སླའོ། །
རིགས་པ་དྲུག་པའི་འཕྲོས་དོན་བཤད་པ། དབང་ཐོབ་པའི་བྱང་སེམས་དང་ཐེག་དམན་
གྱི་དགྲ་བཅོམ་གཉིས་དང་འགོག་སྙོམས་སོགས་ཀྱི་ཚེ་ཉོན་ཡིད་མེད་ཀྱང་། དེའི་རྒྱུན་གྱི་ཡིད་
ཡོད་པས་འཇུག་ཤེས་ཀྱི་བདག་རྐྱེན་མེད་པའི་སྐྱོན་མི་འོང་ལ། ཡིད་དེ་ཟག་བཅས་ཡིན་པས་
ཉོན་ཡིད་གནས་འགྱུར་གྱི་མཉམ་ཉིད་ཡེ་ཤེས་ཐོབ་པར་ཐལ་བའི་སྐྱོན་ཡང་མི་ཡོང་ལ། དེ་
ཟག་བཅས་སུ་འཇོག་པའི་རྒྱུ་མཚན་སྤྱིར་ཉོན་ཡིད་ཉོན་མོངས་པའི་སྒྲིབ་པ་ཅན་དུ་འཇོག་བྱེད་
རང་གྲོགས་ཉོན་མོངས་བཞི་སོགས་དང་། ཤེས་སྒྲིབ་དང་བ་
་བཅས་པར་འཇོག་བྱེད་འཇུག་ཤེས་
ཀྱི་རྟེན་བྱེད་པའི་སྒོ་ནས་དེ་ཕྱི་རོལ་དོན་གྱི་སྣང་བ་དང་བཅས་པར་བསྐྱེད་པའི་ནུས་པ་གཉིས་
ཡོད་པ་ལས། འདི་དག་གི་ཚེ་སྔ་མ་ལོག་ཀྱང་ཕྱི་མ་ཡོད་པས་ཤེས་སྒྲིབ་ཀྱི་ཟག་བཅས་ཡིན་
པའི་ཕྱིར། རྩ་བ་ལས། ཉོན་མོངས་ཅན་དུ་འཇོག་བྱེད་པའི། །གང་ཟག་འཛིན་པ་ལོག་གྱུར་
ཀྱང་། །དེ་ཡི་རིགས་ཙམ་ཡོད་ཕྱིར་དང་། །ཆོས་འཛིན་བསྐྱེད་ནུས་མ་ལོག་ཕྱིར། །ཡིད་



སེམས་ཙམ་པའི་སྐབས།
༼ག༽
211
ཤེས་མེད་དང་མཉམ་པ་ཉིད། །ཐོབ་པའི་སྐྱོན་གཉིས་རིང་དུ་སྤངས། །ཞེས་གསུངས་པའི་
ཕྱིར། དོན་གསང་དུ། བདུན་ཡིད་ཟག་མེད་སློབ་པའི་ས་ན་ཡོད་མེད་ཀྱི་ལུགས་གཉིས་བཀོད་
པའི་ཕྱི་མ་རང་ལུགས་ཡིན་ཏེ། རྗེ་བཙུན་རེད་མདའ་བས་ཕྱི་མ་འཐད་ཕྱོགས་སུ་གསུངས་པའི་
ཕྱིར་རོ། །ཁ་ཅིག་ན་རེ། རིགས་ངེས་བྱང་སེམས་ས་བརྒྱད་པ་པས་ཉོན་མོངས་སྤངས་པར་
ཐལ། ཉོན་སྒྲིབ་སྤངས་པའི་ཕྱིར། དེར་ཐལ། དེས་ཉོན་ཡིད་གཏན་དུ་ལྡོག་པའི་ཕྱིར་ཟེར་
ན༑ མ་ཁྱབ། རྟགས་གྲུབ་སྟེ། ཉོན་ཡིད་ལ་བློ་མངོན་གྱུར་པས་ཁྱབ་ཅིང་། ས་བརྒྱད་པ་
ནས་སྲིད་ཞི་མཉམ་ཉིད་ཀྱི་སྦྱོར་བ་ཐོབ་པས་ཆོས་ཉིད་ལ་དབང་བའི་དོན་དུ་རྟོགས་ནས་ཉོན་ཡིད་
ཀྱི་འཁོར་གྱི་ཉོན་མོངས་བཞི་སོགས་གཏན་མི་འབྱུང་བར་བྱས་པའི་ཕྱིར་ཏེ། མངོན་རྟོགས་
རྒྱན་ལས། སྲིད་དང་ཞི་བར་མི་རྟོག་པ། །ཞེས་དང་། མདོ་སྡེ་རྒྱན་ལས། ཞིང་དང་ཡེ་ཤེས་
ལས་དག་ལ། །ཞེས་གསུངས་པའི་ཕྱིར། གོང་དུ་འདོད་མི་ནུས་ཏེ། ཐལ་འགྱུར་པའི་ལུགས་
ལ་བྱང་སེམས་རིགས་ངེས་ས་བརྒྱད་པ་ནས་ཉོན་མོངས་སྤོང་བར་བཞེད་ཅིང་། ལུགས་འདིར་
བྱང་སེམས་རིགས་ངེས་སངས་རྒྱས་པ་དང་དུས་མཉམ་དུ་སྒྲིབ་གཉིས་ཅིག་ཆར་དུ་སྤངས་པར་
བཞེད་པའི་ཕྱིར། ཀུན་བཏུས་དར་ཊཱིཀ་ལས། མགོན་པོ་ཀླུ་སྒྲུབ་ཀྱི་བཞེད་པ་དང་མི་འདྲ་སྟེ།
དེའི་བཞེད་པས་ས་བརྒྱད་པར་ཉོན་སྒྲིབ་ཟད་པར་བྱེད་པའི་ཕྱིར། ཞེས་དང་། མདོ་སྡེ་དགོངས་
འགྲེལ་ལས། ས་བཅུ་གཅིག་པ་ལ་ནི་ཉོན་མོངས་པ་དང་ཤེས་བྱའི་སྒྲིབ་པ་ཤིན་ཏུ་ཕྲ་མོ་སྤངས་
པས། ཞེས་དང་། ཀུན་བཏུས་ལས། དེ་བྱང་ཆུབ་ཐོབ་པ་ན་ཉོན་མོངས་པ་དང་། ཤེས་བྱའི་
སྒྲིབ་པ་ཅིག་ཆར་སྤོང་ངོ་། །ཅིག་ཆར་དགྲ་བཅོམ་པ་དང་དེ་བཞིན་གཤེགས་པར་འགྱུར་རོ།།
ཞེས་དང་། གྲུབ་མཐའི་རྩ་བ་ལས། རིགས་ངེས་སྒྲིབ་གཉིས་ཟད་དང་རྫོགས་བྱང་མཉམ།།
ཞེས་གསུངས་པའི་ཕྱིར།
རྩ་བའི་ས་བཅད་གཉིས་པ་ལམ་གྱི་རྣམ་བཞག་བཤད་པ་ལ། ལམ་གྱི་དམིགས་པ་དང་།
ལམ་གྱི་སྤང་བྱ་དང་། ལམ་གྱི་རང་བཞིན་གསུམ། དང་པོ་ནི། སྤྱིར་གཞི་གྲུབ་ན། ལམ་གྱི་



212
༼ག༽
སེམས་ཙམ་པའི་སྐབས།
དམིགས་ཡུལ་ཡིན་པས་མ་ཁྱབ་སྟེ། ལམ་གྱིས་རང་ལ་དམིགས་ནས་བདག་མེད་རྣམ་གཉིས་
གཏན་ལ་དབབ་པའི་གཞི་ཡིན་པས་ཁྱབ་པའི་ཕྱིར། དེ་ཙམ་ལ་ཐེག་ཆེན་གྱི་གྲུབ་མཐའ་སྨྲ་བ་
ཀུན་མཐུན་ནོ། །ཁྱད་པར་གྱི་དམིགས་པ་ནི། བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་
ལྟ་བུ་དང་། མ་ཟད་ལམ་གང་གིས་དམིགས་པ་གང་ལ་དམིགས་དགོས་པའི་སྐབས་སོ་སོར་
ཡོད་དེ། དཔེར་ན། སྐྱེས་བུ་ཆུང་འབྲིང་ཆེ་གསུམ་གྱི་ལམ་གྱི་དམིགས་ཡུལ་དང་། ཉོན་མོངས་
གང་ཤས་ཆེས་པའི་སྙིང་པོར་གང་སྒོམ་དགོས་པ་སོགས་ལས་ཤེས་པར་བྱའོ། །ཕྱོགས་གཅིག་
ཏུ་མ་ངེས་སོ། །གང་ཟག་རང་སྐྱ་ཐུབ་པའི་རྫས་ཡོད་ཀྱིས་སྟོང་པ། གང་ཟག་གི་བདག་མེད་
ཕྲ་མོ་དང་། གང་ཟག་རྟག་གཅིག་རང་དབང་ཅན་གྱིས་གྲུབ་པས་སྟོང་པ། གང་ཟག་གི་བདག་
མེད་རགས་པ་དང་། གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་པ་དང་།
གཟུགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་ལྟ་བུ་རྣམས་
ཆོས་ཀྱི་བདག་མེད་ཕྲ་མོ་འདོད་དོ། །འདུས་བྱས་རྣམས་རང་རང་འཛིན་པའི་ཚད་མ་དང་རྫས་
གཅིག་དང་། འདུས་མ་བྱས་ཀྱི་ཆོས་རྣམས་རང་རང་འཛིན་པའི་ཚད་མ་རྣམས་དང་ངོ་བོ་
གཅིག་ཏུ་འདོད་ལ། ལུགས་འདིར་འགོག་བདེན་ལ་དེ་བཞིན་ཉིད་ཡིན་མིན་གཉིས་ཡོད་པ་ཀུན་
བཏུས་སུ་བཤད་པ་ལྟར། ལེགས་བཤད་གསེར་ཕྲེང་དུ་ཡང་གསལ།
གཉིས་པ་ལམ་གྱི་སྤང་བྱ་ལ། ཉོན་སྒྲིབ་དང་། ཤེས་སྒྲིབ་གཉིས། དང་པོ་ནི། གང་
ཟག་གི་བདག་འཛིན་ཕྲ་རགས་ས་བོན་དང་བཅས་པ་དང་། རྩ་ཉོན་དྲུག་དང་། ཉེ་ཉོན་ཉི་ཤུ་
ལྟ་བུ་རྣམས་དང་། གཉིས་པ་ནི། ཆོས་ཀྱི་བདག་འཛིན་བག་ཆགས་དང་བཅས་པ་ལྟ་བུའོ།།
ལམ་གྱི་སྤང་བྱ་ལ་སྙོམས་འཇུག་གི་སྒྲིབ་པའང་ཡོད་དེ་འོག་ཏུ་འཆད་པར་འགྱུར་རོ། །ལུགས་
འདིར་ཉན་རང་གཉིས་ཀྱི་རྟོགས་བྱའི་བདག་མེད་དང་། སྤང་བྱའི་གཙོ་བོའང་འདྲའོ། །
གསུམ་པ་ལམ་གྱི་རང་བཞིན་ནི། རང་འབྲས་བྱང་ཆུབ་ཏུ་བགྲོད་པའི་གོ་སྐབས་ཕྱེ་
ཤུལ་དུ་གྱུར་པའི་མཁྱེན་པའོ། །དེ་ལ་དབྱེ་ན། ཉན་ཐོས་གྱི་ལམ་དང་། རང་རྒྱལ་གྱི་ལམ་



སེམས་ཙམ་པའི་སྐབས།
༼ག༽
213
དང་། ཐེག་ཆེན་གྱི་ལམ་དང་གསུམ་ཡོད། དེ་གསུམ་པོ་རེ་རེ་ལ་རང་ཡིན་པར་གྱུར་པའི་
ཚོགས་ལམ་དང་། སྦྱོར་ལམ་དང་། མཐོང་ལམ་དང་། སྒོམ་ལམ་དང་། མི་སློབ་ལམ་དང་
ལྔ་རེ་ལྔ་རེ་ཡོད། ཐེག་དམན་ལ་དམན་པ་ས་བརྒྱད་དང་། ཐེག་ཆེན་ལ་ས་བཅུའི་རྣམ་བཞག་
ཁས་ལེན་ཅིང་། ཐེག་པ་གསུམ་གྱི་ཚོགས་ལམ་ལ་ཆུང་འབྲིང་ཆེ་གསུམ་གསུམ་དང་། སྦྱོར་
ལམ་ལའང་དྲོད་རྩེ་མོ་བཟོད་པ་ཆོས་མཆོག་བཞི་རེ་བཞི་རེ་དང་། མཐོང་སྒོམ་རེ་རེ་ལ་བར་
ཆད་མེད་ལམ་དང་། རྣམ་གྲོལ་ལམ་དང་། དེ་གཉིས་གང་ཡང་མ་ཡིན་པའི་མཉམ་བཞག་
ཡེ་ཤེས་དང་། རྗེས་ཐོབ་ཡེ་ཤེས་བཞི་རེ་བཞི་རེ་ཡོད་པ་ཐེག་པ་གསུམ་ཀའི་མཐོང་སྒོམ་གཉིས་
ལ་འདྲ། ཐེག་དམན་གྱི་མི་སློབ་ལམ་ཡོད་ཀྱང་མི་སློབ་ལམ་མིན་ལ། ཐེག་པ་གསུམ་གང་ལ་
ཞུགས་པ་ལ་དེའི་སྔོན་དུ་ཐོས་བས
ས་བསམ་སྒོམ་གསུམ་དགོས་པར་འདོད་པ་ལ་ནང་པའི་གྲུབ་མཐའ
སྨྲ་བ་ཀུན་མཐུན་ནོ། །
རྩ་བའི་ས་བཅད་གསུམ་པ་འབྲས་བུའི་རྣམ་བཞག་བཤད་པ་ལ། ཐེག་དམན་རིགས་
ངེས་རྣམས་ཀྱིས་གང་ཟག་གི་བདག་མེད་ཕྲ་མོ་བསྒོམ་བྱའི་གཙོ་བོར་བྱས་ཏེ། གོམས་པ་མཐར་
ཕྱིན་པ་ན་ཐེག་དམན་གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས་ཉོན་སྒྲིབ་མ་ལུས་
པར་སྤངས་པ་དང་དུས་མཉམ་དུ་ཐེག་དམན་དགྲ་བཅོམ་པའི་འབྲས་བུ་མངོན་དུ་བྱེད་དོ། །ཉན་
རང་གཉིས་ཀྱི་བསྒོམ་བྱའི་བདག་མེད་དང་། སྤང་བྱའི་ཉོན་མོངས་ལ་ཁྱད་པར་མེད་པས་ཉན་
རང་གཉིས་ཀ་ལ་ཞུགས་གནས་བརྒྱད་ཀྱི་རྣམ་བཞག་འཐད་ཀྱང་། རང་རྒྱལ་ནི་འདོད་པའི་
རྟེན་ཅན་དུ་ངེས་པས་རང་རྒྱལ་ལ་དགེ་འདུན་ཉི་ཤུའི་རྣམ་བཞག་བྱར་མེད་དོ། །འོན་ཀྱང་ཉན་
རང་གཉིས་ལ་ཁྱད་པར་མེད་པ་མ་ཡིན་ཏེ། བསྐལ་བ་བརྒྱར་བསོད་ནམས་ཀྱི་ཚོགས་ཀྱི་གོམས་
པ་བསྲིངས་པ་དང་། དེའི་དབང་གིས་འབྲས་བུ་ལའང་མཆོག་དམན་ཡོད་པར་འདོད་དོ། །ལུང་
གི་རྗེས་འབྲང་གི་སེམས་ཙམ་པའི་ལུགས་འདིར་ཐེག་དམན་དགྲ་བཅོམ་པ་ཞི་བ་བགྲོད་པ་གཅིག་
པུ་པ་ཐེག་ཆེན་གྱི་ལམ་དུ་ཞུགས་པ་མེད་ལ། བྱང་ཆུབ་ཡོངས་འགྱུར་པའི་དགྲ་བཅོམ་པ་ཐེག་



214
༼ག༽
སེམས་ཙམ་པའི་སྐབས།
ཆེན་ལམ་དུ་ཞུགས་པ་ཡོད་དེ། དེ་ཡང་ལྷག་བཅས་ནས་ཡིན་གྱི། ལྷག་མེད་མྱང་འདས་ཐོབ་
ན་ཐེག་ཆེན་གྱི་ལམ་དུ་ཞུགས་པ་མི་སྲིད་དེ། མཐར་ཐུག་གི་ཐེག་པ་གསུམ་དུ་གྲུབ་པར་འདོད་
པའི་ཕྱིར། རིགས་པའི་རྗེས་འབྲང་གི་སེམས་ཙམ་པས་ཐེག་དམན་ལྷག་བཅས་ལྷག་མེད་དགྲ་
བཅོམ་པ་གཉིས་ཀ་ཐེག་ཆེན་གྱི་ལམ་དུ་ཞུགས་པ་ཡོད་པར་འདོད་དེ། མཐར་ཐུག་གི་ཐེག་པ་
གཅིག་ཏུ་འདོད་པའི་ཕྱིར། ཐེག་ཆེན་རིགས་ངེས་རྣམས་ཀྱིས་ཆོས་ཀྱི་བདག་མེད་བསྒོམ་བྱའི་
གཙོ་བོར་བྱས་ཏེ། བསྐལ་ཆེན་གྲངས་མེད་གསུམ་གྱི་ཚོགས་དང་འབྲེལ་བར་ཉམས་སུ་བླངས་
ནས་ས་བཅུ་ལམ་ལྔ་རིམ་གྱིས་བགྲོད་དེ་རྒྱུན་མཐའི་བར་ཆད་མེད་ལམ་གྱིས་སྒྲིབ་གཉིས་ཀྱི་གཉེན་
པོ་བྱས་ཏེ། འོག་མིན་སྟུག་པོ་བཀོད་པའི་ཞིང་ཁམས་སུ་རང་དོན་སྤངས་རྟོགས་ཕུན་ཚོགས་
ཆོས་ཀྱི་སྐུ་དང་། གཞན་དོན་ཕུན་ཚོགས་གཟུགས་ཀྱི་སྐུ་ལོངས་སྤྲུལ་གཉིས་ཏེ་སྐུ་བཞི་འཕྲིན་
ལས་ཕུན་ཚོགས་དང་བཅས་པ་མངོན་དུ་བྱེད་དོ། །མྱང་འདས་ལ་ལྷག་བཅས་ལྷག་མེད་མི་
གནས་པའི་མྱང་འདས་གསུམ་དང་། སངས་རྒྱས་ཀྱི་སྐུ་ལ་ཆོས་ལོངས་སྤྲུལ་གསུམ་དང་། ཆོས་
སྐུ་ལ་ངོ་བོ་ཉིད་སྐུ་དང་། ཡེ་ཤེས་ཆོས་སྐུ་གཉིས། ངོ་བོ་ཉིད་སྐུ་ལ། རང་བཞིན་རྣམ་དག་
དང་གློ་བུར་དྲི་བྲལ་གྱི་ངོ་བོ་ཉིད་སྐུ་གཉིས་དང་། ཡེ་ཤེས་ཆོས་སྐུ་ལ། ཟག་མེད་ཡེ་ཤེས་སྡེ་
ཚན་ཉེར་གཅིག་དང་། ལོངས་སྐུ་ངེས་པ་ལྔ་ལྡན་དང་། སྤྲུལ་སྐུ་ལ། སྐྱེ་བ་སྤྲུལ་སྐུ་དང་།
བཟོ་བ་སྤྲུལ་སྐུ་དང་། མཆོག་གི་སྤྲུལ་སྐུ་གསུམ། སངས་རྒྱས་ཀྱི་སྐུའི་ཡོན་ཏན་མཚན་བཟང་
པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུ་དང་། གསུང་གི་ཡོན་ཏན་གསུང་
དབྱངས་ཡན་ལག་དྲུག་ཅུ་དང་། ཐུགས་ཀྱི་ཡོན་ཏན་ཇི་ལྟ་ཇི་སྙེད་ཀྱི་རྣམ་པ་ཀུན་སྐད་ཅིག་
མ་གཅིག་ལ་གཟིགས་པའི་མཁྱེན་པ་མངའ་བ་དང་། འཕྲིན་ལས་ལ་སྐུ་གསུང་ཐུགས་ཀྱི་འཕྲིན་
ལས་ཇི་སྙེད་ཅིག་ཡོད་པ་རྣམས་མངོན་རྟོགས་རྒྱན་དང་རྒྱུད་བླ་མ་རྣམས་ལས་ཤེས་པར་བྱའོ།།
ནང་པའི་གྲུབ་མཐའ་སྨྲ་བ་བཞིའི་འདོད་ཚུལ་བཤད་པ་བློ་གསར་རིག་པའི་སྒོ་འབྱེད་ཅེས་བྱ་བ་
ལས་སེམས་ཙམ་པའི་འདོད་ཚུལ་བཤད་པའི་སྐབས་རྫོགས་སོ།། །།



༼ག༽
25
རང་རྒྱུད་པའི་སྐབས།
༈ ནང་པའི་གྲུབ་མཐའ་སྨྲ་བ་བཞིའི་འདོད་ཚུལ་གསལ་བར་བཤད་པ་
བློ་གསར་རིག་པའི་སྒོ་འབྱེད་ཅེས་བྱ་བ་ལས་དབུ་མ་
རང་རྒྱུད་པའི་སྐབས་བཞུགས་སོ། །
༈ མཐའ་བྲལ་ལྟ་བས་ཆོས་ཀུན་སྟོང་པར་གཟིགས། །
ཡང་དག་རིགས་པས་རྩོད་ངན་དྲེགས་པ་འཇོམས། །
དམིགས་མེད་ཐུགས་རྗེས་ཀུན་ལ་བུ་ལྟར་བརྩེ། །
འཕགས་མཆོག་ཀླུ་སྒྲུབ་ཡབ་སྲས་རྣམས་ལ་འདུད། །
བཞི་པ་དབུ་མ་པའི་གྲུབ་མཐའི་རྣམ་བཞག་བཤད་པ་ལ། བཞི་བརྒྱ་པ་ལས། བསོད་
ནམས་མིན་པ་དང་པོར་བཟློག །བར་དུ་བདག་ནི་བཟློག་པ་དང༌། །ཐ་མར་ལྟ་ཞིག་ཀུན་
བཟློག་པ། །གང་གི་ཤེས་པ་མཁས་པ་ཡིན། །ཞེས་དང་པོར་ལས་གསོགས་པ་དང་འབྲས་
བུ་མྱོང་བའི་རྫས་ཡོད་ཀྱི་བདག་ཡོད་པར་བསྟན་པའི་སྒོ་ནས་བསོད་ནམས་མ་ཡིན་པ་ངན་
འགྲོའི་རྒྱུ་བཟློག་པ་དང་། བར་དུ་རང་སྐྱ་ཐུབ་པའི་རྫས་ཡོད་ཀྱི་བདག་བཀག་སྟེ་ལམ་གྱི་
སྣོད་རུང་དུ་བྱས་པ་དང་། ཐ་མར་བདག་མེད་ཕྲ་མོ་བསྟན་ནས་ལྟ་ངན་གྱི་སྤྲོས་པ་མཐའ་
དག་གཅོད་པ་དབུ་མ་པའི་མཁས་པ་རྣམས་ཀྱི་ལུགས་ཡིན་ཞེས་སོ། །
དེ་བཤད་པ་ལ། མཚན་ཉིད། སྒྲ་བཤད། དབྱེ་བ། ཕྱེ་བ་སོ་སོའི་འདོད་ཚུལ་
དང་བཞི། དང་པོ་ནི། བདེན་གྲུབ་ཀྱི་ཆོས་རྡུལ་ཙམ་ཡང་མེད་པར་འདོད་པའི་ནང་པའི་
གྲུབ་མཐའ་སྨྲ་བ། དབུ་མ་པའི་མཚན་ཉིད། དེ་ཡང་བསམ་གྱིས་མི་ཁྱབ་པར་བསྟོད་པ་
ལས། དངོས་འཛིན་འཇིགས་པ་གཅོད་བགྱིད་ཅིང་། །མུ་སྟེགས་རི་དྭགས་འཇིགས་བགྱིད་
པ༑ ༑བདག་མེད་སེང་གེའི་ང་རོའི་སྒྲ། །རྨད་བྱུང་དེ་ནི་ཁྱོད་ཀྱི་གསུང༌། །སྟོང་པ་ཉིད་
དང་ཆེས་ཟབ་པའི། །ཆོས་ཀྱི་རྔ་ཆེན་བརྡུངས་པ་ལས། །ངོ་བོ་ཉིད་མེད་སྨྲ་བོ་ཆེའི། །ཆོས་



༡it
༼ག༽
རང་རྒྱུད་པའི་སྐབས།
ཀྱི་དུང་ནི་བུས་པ་ལགས། །སངས་རྒྱས་བསྟན་པ་བདུད་རྩི་ཡིས། །ཆོས་ཀྱི་རྫས་ནི་གསུངས་
པ་ལགས། །ཞེས་གསུངས་པའི་ཕྱིར།
གཉིས་པ་སྒྲ་བཤད་ནི། ཅིའི་ཕྱིར་དབུ་མ་པ་དང་། ངོ་བོ་ཉིད་སྨྲ་བ་ཞེས་བྱ་ཞེ་
ན༔ རྟག་ཆད་ཀྱི་མཐའ་གཉིས་དང་བྲལ་བའི་དབུས་ཁས་ལེན་པས་ན་དབུ་མ་པ་དང་། ཆོས་
རྣམས་ལ་བདེན་གྲུབ་ཀྱི་ངོ་བོ་ཉིད་མེད་པར་སྨྲ་བས་ན་ངོ་བོ་ཉིད་མེད་པར་སྨྲ་བ་ཞེས་བརྗོད་
པའི་ཕྱིར། དཀོན་མཆོག་བརྩེགས་པའི་མདོ་ལས། འོད་སྲུང་ཡོད་ཅེས་བྱ་བ་ནི་མཐའ་
གཅིག་གོ །མེད་ཅེས་བྱ་བ་ནི་མཐའ
ཐའ་གཉིས་སོ། །དེ་གཉིས་ཀྱི་དབུས་གང་ཡིན་པ་དེ་ནི་
དབུ་མའི་ལམ་མོ། །ཞེས་དང་། རྩོད་བཟློག་ལས། གང་གིས་སྟོང་དང་རྟེན་འབྱུང་དག།
དབུ་མའི་ལམ་དུ་དོན་གཅིག་པར། །གསུང་མཆོག །ཅེས་དང་། བསམ་གྱི་མི་ཁྱབ་པར་
བསྟོད་པ་ལས། ཇི་ལྟར་རི་དྭགས་སྐོམ་ཆུ་ནི། །ཆད་མེད་རྟག་པ་ཡོད་མ་ཡིན། དེ་བཞིན་
འགྲོ་བ་ཐམས་ཅད་ཀྱང༌། །ཆད་མེད་རྟག་པ་མེད་པར་གསུངས། །ཞེས་དང་། སློབ་
དཔོན་ལེགས་ལྡན་ཞབས་ཀྱིས། མཐའ་གཉིས་རྣམ་པར་སྤངས་པའི་དབུས་དང་འདྲ་བས་
ན་དབུ་མ་སྟེ་དབུས་ཉིད་དབུ་མའོ། །ཞེས་རང་གི་དོན་ལ་ཕན་པ་བརྗོད་པའོ། །ཞེས་པ།
གཡང་ས་ཆེན་པོ་བཞིན་གང་དུ་ལྷུང་ན་ལྷུང་བ་དེ་ཕུང་བར་འགྱུར་པའི་གནས་མཐའ་གཉིས་
བཀག་ནས་དེ་གཉིས་དང་བྲལ་བའི་དབུས་ཟབ་མོ་རྟེན་འབྱུང་གི་དོན་ནི། མ་དྷྱ་མ་ཀ་སྟེ་
དབུ་མའམ་དབུས་ཞེས་བྱ་སྟེ། མཐའ་སྤངས་པའི་དཀྱིལ་ལྟ་བུ་ཡིན་པའི་ཕྱིར་རོ། །ཞེས་སོ།།
གསུམ་པ། དེ་ལ་དབྱེ་ན། དབུ་མ་རང་རྒྱུད་པ་དང་། དབུ་མ་ཐལ་འགྱུར་པ་
གཉིས་ཡོད། ཇི་སྐད་དུ་རྗེ་བདག་ཉིད་ཆེན་པོའི་གསུངས་ལས། དེས་ན་ཐ་སྙད་དུ་ཕྱི་རོལ་
འདོད་མི་འདོད་གཉིས་སུ་ངེས་ལ། དོན་དམ་པ་སྟོང་པ་ཉིད་ངེས་པའི་ལྟ་བ་རྒྱུད་ལ་སྐྱེ་ཚུལ་
གྱི་སྒོ་ནས་མིང་འདོགས་ནའང་ཐལ་རང་གཉིས་སུ་ངེས་པ་ཡིན་ནོ། །ཞེས་གསུངས་པའི་
ཕྱིར།
4



217
རང་རྒྱུད་པའི་སྐབས།
༼ག༽
བཞི་པ། ཕྱེ་བ་སོ་སོའི་དོན་བཤད་པ་ལ། རང་རྒྱུད་པའི་ལུགས་བཤད་པ་དང་།
ཐལ་འགྱུར་པའི་ལུགས་བཤད་པ་གཉིས། དང་པོ་ནི། འཕགས་ཡུལ་ཤེར་ཕྱིན་འགྲེལ་མཛད་
ས་འཛིན་དབུས། འཆད་མཁས་ཙན་དན་དྲི་བསུང་ངད་འཐུལ་བའི། །ལེགས་བཤད་ནགས་
ཀླུང་སྟུག་པོས་ལྷ་མིའི་ཡིད། །འཕྲོག་མཛད་འཕགས་སེང་གྲགས་སྙན་སྲིད་རྩེ་བརྒལ། །ཞེས་
གསུངས་པའི་ཕྱིར།
ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་ཚིག་དོན་མ་ལུས་པ་གསལ་བར་གཏན་ལ་
ཕབ་པ་དབུ་མ་རང་རྒྱུད་པའི་གྲུབ་མཐའི་རྣམ་བཞག་བཤད་པ་ལ། མཚན་ཉིད། སྒྲ་བཤད།
དབྱེ་བ། འདོད་ཚུལ་དང་བཞི། དང་པོ་ནི། རང་གི་མཚན་ཉིད་ཀྱིས་གྲུབ་པ་ཐ་སྙད་དུ་
ཁས་ལེན་པའི་དབུ་མ་པ། རང་རྒྱུད་པའི་མཚན་ཉིད།
གཉིས་པ་ནི། ཅིའི་ཕྱིར་དབུ་མ་རང་རྒྱུད་པ་ཞེས་བྱ་ཞེ་ན། ཚུལ་གསུམ་རང་ངོས་
ནས་གྲུབ་པའི་རྟགས་ཡང་དག་ལ་བརྟེན་ནས་བདེན་གྲུབ་འགོག་པར་འདོད་པས་ན། དེ་
ལྟར་བརྗོད་པའི་ཕྱིར། རྩ་ཤེས་རབ་བྱེད་བཅུ་གསུམ་པའི་ཐད་ཀྱི་ཤེས་རབ་སྒྲོན་མེ་ལས།
ད་ནི་སུན་འབྱིན་པའི་ལན་བཏབ་པ་དང་རང་དབང་དུ་རྗེས་སུ་དཔག་པའི་མཐུས་འདུ་བྱེད་
རྣམས་རྣམ་པ་ལས་ངོ་བོ་ཉིད་མེད་པ་བསྟན་པའི་དོན་གྱི་དབང་གིས་རབ་ཏུ་བྱེད་པ་བཅུ་གསུམ་
པ་བརྩམས་སོ། །ཞེས་དང་། ཡང་ལེའུ་དེའི་འགྲེལ་པ་དེ་ཉིད་ལས། དེ་ལ་འདིར་རབ་ཏུ་
འབྱེད་པའི་དོན་ནི་ཕ་རོལ་པོས་སུན་འབྱིན་པའི་ལན་བཏབ་པ་དང་རང་དབང་དུ་རྗེས་སུ་
དཔག་པ་ཁ་ན་མ་ཐོ་བ་བསྟན་པའི་མཐུས་འདུ་བྱེད་རྣམས་ལ་ངོ་བོ་ཉིད་མེད་པ་ཉིད་དུ་བསྟན་
པ་ཡིན་ནོ། །ཞེས་དང་། རང་རྒྱུད་ཀྱི་རྟགས་དང་། རང་དབང་གི་རྟགས་དང་། བདག་
དབང་གི་རྟགས་རྣམས་དོན་གཅིག་ཡིན་ཏེ། འཆི་མེད་མཛོད་ལས། རང་རྒྱུད་རང་དབང་
བོདག་དབང་དང་། །ཞེས་གསུངས་པའི་ཕྱིར།
གསུམ་པ་ནི། དེ་ལ་དབྱེ་ན། རྣལ་འབྱོར་སྤྱོད་པའི་དབུ་མ་རང་རྒྱུད་པ་དང་། མདོ་



218
༼ག༽
རང་རྒྱུད་པའི་སྐབས།
སྡེ་སྤྱོད་པའི་དབུ་མ་རང་རྒྱུད་པ་གཉིས་ཡོད། ཕྱི་དོན་ཁས་མི་ལེན་ཞིང་། རང་རིག་ཁས་
ལེན་པའི་དབུ་མ་པ་དང་པོའི་མཚན་ཉིད། མཚན་གཞི་སློབ་དཔོན་ཞི་བ་འཚོ་ཡབ་སྲས་ལྟ་
བུའོ། །རང་རིག་ཁས་མི་ལེན་ཞིང་། ཕྱི་དོན་རང་གི་མཚན་ཉིད་ཀྱིས་གྲུབ་པར་ཁས་ལེན་
པའི་དབུ་མ་པ། གཉིས་པའི་མཚན་ཉིད། མཚན་གཞི་སློབ་དཔོན་ལེགས་ལྡན་འབྱེད་ཡབ་
སྲས་ལྟ་བུ། དེ་དག་གི་སྒྲ་བཤད་ཡོད་དེ། ཕྱི་དོན་ཁས་མི་ལེན་པ་སེམས་ཙམ་པ་དང་མཐུན་
པའི་དབུ་མ་པ་ཡིན་པས། རྣལ་འབྱོར་སྤྱོད་པའི་དབུ་མ་པ་ཞེས་བྱ་ལ། ཕྱི་དོན་ཁས་ལེན་
པ་མདོ་སྡེ་པ་དང་མཐུན་པའི་དབུ་མ་པ་ཡིན་པས། མདོ་སྡེ་སྤྱོད་པའི་དབུ་མ་པ་ཞེས་བྱའོ།།
དང་པོ་ལ། སེམས་ཙམ་པ་རྣམ་བདེན་པ་དང་མཐུན་པའི་དབུ་མ་རང་རྒྱུད་པ་དང་། སེམས་
ཙམ་པ་རྣམ་བརྫུན་པ་དང་མཐུན་པའི་དབུ་མ་རང་རྒྱུད་པ་གཉིས་ཡོད། གཉིས་པ་ལ། རྣམ་
བརྫུན་དྲི་བཅས་པ་དང་མཐུན་པའི་རང་རྒྱུད་པ་དང་། རྣམ་བརྫུན་དྲི་མེད་པ་དང་མཐུན་
པའི་རང་རྒྱུད་པ་གཉིས་ཡོད། དབང་ཤེས་ལ་སྣང་བའི་དགག་བྱའི་ཁྱད་པར་ཙམ་ལས་
རྣམ་བདེན་བརྫུན་དང་དྲི་བཅས་དྲི་མེད་ཀྱི་དོན་འཇོག་ཚུལ་སྔར་སེམས་ཙམ་པའི་སྐབས་
སུ་དེ་དག་གི་དོན་བཤད་ཟིན་པ་ལ་དཔག་ན་ཤེས་སླའོ། །དེ་དག་གི་མཚན་གཞི་ནི། གྲུབ་་
མཐའི་རྩ་བ་ལས། རང་རྒྱུད་གཉིས་པར་རྣམ་བདེན་རྣམ་བརྫུན་གཉིས། དང་པོ་ཞི་འཚོ་
ཡབ་སྲས་རྣམ་པ་དངོས། །གཉིས་པ་རྣམ་པ་དངོས་མེད་སེང་གེ་བཟང་། །རྣམ་བརྫུན་
དྲི་བཅས་དང་མཐུན་ཛེ་ཏཱ་རི། །རྣམ་བརྫུན་དྲི་མེད་དང་མཐུན་ཀམྤ་ལ། །ཞེས་གསུངས་
པའི་ཕྱིར།
བཞི་པ་འདོད་ཚུལ་ལ། གཞིའི་འདོད་ཚུལ་དང་། ལམ་གྱི་འདོད་ཚུལ་དང་། འབྲས་
བུའི་འདོད་ཚུལ་ལོ། །དང་པོ་ལ། ཡུལ་གྱི་འདོད་ཚུལ་དང་། ཡུལ་ཅན་གྱི་འདོད་ཚུལ་
གཉིས། དང་པོ་ལ། ཚད་མས་རྟོགས་པར་བྱ་བ། ཡུལ་གྱི་མཚན་ཉིད། ཡུལ་དང་ཡོད་
པ་དང་ཤེས་བྱ་རྣམས་དོན་གཅིག །ཤེས་བྱ་ལ་དབྱེ་ན། བདེན་པ་གཉིས་སུ་གྲངས་ངེས་



219
རང་རྒྱུད་པའི་སྐབས།
༼ག༽
པ་ཡིན་ཏེ། ཡབ་སྲས་མཇལ་བའི་མདོ་ལས། འཇིག་རྟེན་མཁྱེན་པས་གཞན་ལ་མ་གསན་
པར།. །བདེན་པ་འདི་གཉིས་ཉིད་ཀྱིས་བསྟན་པར་མཛད། །གང་ཞིག་ཀུན་རྫོབ་དོན་དམ་
དེ་བཞིན་ཏེ། །བདེན་པ་གསུམ་པ་འགའ་ཡང་མ་མཆིས་སོ། །ཞེས་དང་། རྩ་ཤེས་ལས།
སངས་རྒྱས་རྣམས་ཀྱི་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་
ཀུན་རྫོབ་བདེན་པ་དང་། །དམ་པའི་དོན་གྱི་བདེན་པའོ། །ཞེས་དང་། གང་དག་བདེན་
བ་དེ་གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ཡི། །ཟབ་
མོའི་དེ་ཉིད་རྣམས་མི་ཤེས། །ཞེས་དང་། དབུ་མ་ལ་འཇུག་པ་ལས། བདེན་གཉིས་རྣམ་
དབྱེ་གང་གིས་མི་ཤེས་པ། །དེ་ནི་རྣམ་རྟོག་ལོག་པའི་ལམ་ངན་ཞུགས། །ཞེས་དང་། སྤྱོད་
འཇུག་ལས། ཀུན་རྫོབ་དང་ནི་དོན་དམ་སྟེ། །འདི་ནི་བདེན་པ་གཉིས་སུ་འདོད། །ཅེས་
པའི་ཚིག་རྐང་དང་པོས། མདོ་ལས། འདི་ལྟར་དེ་བཞིན་གཤེགས་པས་ཀུན་རྫོབ་དང་དོན་
དོམ་པ་གཉིས་ཐུགས་སུ་ཆུད་དེ། ཞེས་དབྱེ་བ་གསུངས་པ་དེ་བསྟན་ལ། ཚིག་རྐང་གཉིས་
པའི་འདི་ནི། ཞེས་པས་བདེན་གཉིས་ཀྱི་དབྱེ་གཞི་ཤེས་བྱ་བསྟན་ཅིང་། ལྷག་མས་གྲངས་
ངོས་བསྟན་པའི་ཕྱིར། མདོ་ལས། ཤེས་པར་བྱ་བ་ཡང་ཀུན་རྫོབ་དང་དོན་དམ་པའི་བདེན་
པ་འདིར་ཟད་དེ། ཞེས་པས་བདེན་གཉིས་ཀྱི་དབྱེ་གཞི་དང་བདེན་གཉིས་ཀྱི་གྲངས་ངེས་
གསུངས་པ་དེ། ཚིག་རྐང་ཕྱི་མ་དེས་བསྟན་པའི་ཕྱིར་རོ། །གཉིས་སྣང་འཁྲུལ་པའི་བློའི་
ཡུལ་མ་ཡིན་པའི་ཤེས་བྱ། དོན་དམ་བདེན་པའི་ངོ་བོ་ཡིན་པ། མདོ་ལས། དོན་དམ་པ་
གང་ཡིན་པ་དེ་ནི་བརྗོད་དུ་མེད་པ་སྟེ། ཞེས་སོགས་ཀྱི་དོན། སྤྱོད་འཇུག་ལས། དོན་
དམ་བློ་ཡི་སྤྱོད་ཡུལ་མིན། །ཞེས་པས་བསྟན་ལ། གཉིས་སྣང་འཁྲུལ་པའི་བློ་དེ་ཉིད་ཀུན་
རྫོབ་འཇོག་བྱེད་དུ། མདོ་ལས། དེ་ལ་ཀུན་རྫོབ་ནི་འཇིག་རྟེན་གྱི་སྤྱོད་པར་དེ་བཞིན་གཤེགས་
པོས་གཟིགས་སོ། །ཞེས་གསུངས་པའི་དོན། སྤྱོད་འཇུག་ལས། བློ་ནི་ཀུན་རྫོབ་ཡིན་པར་
འདོད། །ཅེས་པས་བསྟན་ལ། དེ་བཞིན་དུ་འཇུག་པ་རང་འགྲེལ་ལས། དམིགས་པ་ནི་



220
༼ག༽
རང་རྒྱུད་པའི་སྐབས།
ཐ་སྙད་ཀྱི་བདེན་པས་བསྡུས་པ་ཉིད་ཀྱིས་འཇིག་རྟེན་པ་ཉིད་ཡིན་པའི་ཕྱིར། ཞེས་གསུངས་
པའི་ཕྱིར། བློ་ཡིན་ན། སྤྱོད་འཇུག་གི་ཚིག་རྐང་སྔ་ཕྱི་འདི་གཉིས་ཀྱི་དངོས་བསྟན་གྱི་བློ་
ཡིན་པས་མ་ཁྱབ་བོ། །
བདེན་པ་གཉིས་ཀྱི་མཚན་ཉིད་དང་། དབྱེ་བ་བཤད་པ་ལས། དང་པོ། ཀུན་
རྫོབ་བདེན་པའི་མཚན་ཉིད་དང་། དབྱེ་བ་གཉིས་ལས། དང་པོ་ནི། ཐ་སྙད་དཔྱོད་བྱེད་
ཀྱི་རིགས་ཤེས་ཀྱི་ཚད་མའི་རྙེད་དོན། ཀུན་རྫོབ་བདེན་པའི་མཚན་ཉིད། ཡང་ན། རང་
མངོན་སུམ་དུ་རྟོགས་པའི་མངོན་སུམ་གྱི་ཚད་མས་གཉིས་སྣང་དང་བཅས་པའི་ཚུལ་གྱིས་
རྟོགས་པར་བྱ་བའི་ཆོས། ཀུན་རྫོབ་བདེན་པའི་མཚན་ཉིད། འཇུག་པ་ལས། མཐོང་བ་
རྫུན་པ་ཀུན་རྫོབ་བདེན་པར་གསུངས། །ཞེས་དང་། སྤྱོད་འཇུག་ལས། བློ་ནི་ཀུན་རྫོབ་
ཡིན་པར་འདོད། །ཅེས་གསུངས་པའི་ཕྱིར། དེ་ལ་དབྱེ་ན། ཡང་དག་ཀུན་རྫོབ་དང་།
ལོག་པའི་ཀུན་རྫོབ་གཉིས་ཡོད། རང་མངོན་སུམ་དུ་སྣང་བའི་བློ་ལ་སྣང་བ་ལྟར་གྱི་དོན་
འཇིག་རྟེན་ན་ཡང་དག་པར་གྲགས་པའི་ཆོས་དེ། ཡང་དག་ཀུན་རྫོབ་ཀྱི་མཚན་ཉིད། མཚན་
གཞི། གཟུགས་སོགས་དོན་ལྔ་ལྟ་བུ། རང་མངོན་སུམ་དུ་སྣང་བའི་བློ་སྣང་བ་ལྟར་གྱི་
དོན་འཇིག་རྟེན་ན་རྫུན་པར་གྲགས་པའི་ཆོས་ཀྱི་ཆ་ནས་བཞག་པའི་དོན་དེ། ལོག་པའི་ཀུན་
རྫོབ་ཀྱི་མཚན་ཉིད། མཚན་གཞི། སྒྱུ་མའི་དཔེ་བདུན་ལྟ་བུ། ལོག་པའི་ཀུན་རྫོབ་ཡིན་ན།
ཡོད་པ་ཡིན་པས་མ་ཁྱབ་སྟེ། དངོས་པོ་ཡང་དག་པར་སྐྱེ་བ་སོགས་ལོག་པའི་ཀུན་རྫོབ་ཡིན་
པའི་ཕྱིར། བདེན་གཉིས་རང་འགྲེལ་ལས། ཡང་དག་པའི་སྐྱེ་བ་ལ་སོགས་པ་དངོས་པོ་
སྣང་བ་ན། ཞེས་པ་ནས། ལོག་པའི་ཀུན་རྫོབ་ཏུ་འགྱུར་རོ། །ཞེས་པའི་བར་གྱི་རྩོད་པའི་
ལན་ལས་ཤེས་པར་བྱའོ། །ཀུན་རྫོབ་དེ་གཉིས་ཀྱི་མཚན་ཉིད་དེ་ལྟར་ཡིན་ཏེ། བདེན་གཉིས་
ལས། སྣང་དུ་འདྲ་ཡང་དོན་བྱེད་དང་། །ནུས་པའི་ཕྱིར་དང་མི་ནུས་ཕྱིར། །ཡང་དག་
ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་དང་། གྲུབ་མཐའ་རྩ་བ་



221
རང་རྒྱུད་པའི་སྐབས།
༼ག༽
ལས། སྣང་ལྟར་དོན་བྱེད་ནུས་དང་མི་ནུས་ཆོས། །ཐ་སྙད་བདེན་ཕྱིར་ཀུན་རྫོབ་ཡང་
ལོག་དབྱེ། །དང་པོ་དངོས་རྣམས་གཉིས་པ་གཟུགས་བརྙན་སོགས། །ཞེས་གསུངས་པའི་
ཕྱིར། ཀུན་རྫོབ་ཀྱི་སྒྲ་བཤད་ཡོད་དེ། བློ་ཀུན་རྫོབ་པ་བདེན་འཛིན་གྱི་ངོ་ཙམ་དུ་བདེན་
པས་ན། ཀུན་རྫོབ་ཅེས་བརྗོད་པ་ཡིན་པའི་ཕྱིར་ཏེ། དབུ་མ་སྣང་བར་མདོ་ལང་ཀར་གཤེགས་
པའི་ལུང་དྲངས་པ་ལས། རང་བཞིན་མེད་ལ་འཁྲུལ་པ་གང་། །དེ་ནི་ཡང་དག་ཀུན་རྫོབ་
འདོད། །ཅེས་དང་། དབུ་མ་སྣང་བ་ལས། འདི་འམ་འདིས་དེ་ཁོ་ན་ཉིད་འགེབས་པ་ལྟ་
བུ་ཀུན་ནས་སྒྲིབ་པར་བྱེད་པའི་ཕྱིར་རོ། །ཞེས་དང་། གྲུབ་མཐའ་རྩ་བ་ལས། སྒྲིབ་ཕྱིར་
ཀུན་རྫོབ་དེ་ངོར་བདེན་པས་གཞན། །ཞེས་གསུངས་པའི་ཕྱིར།
གཉིས་པ། དོན་དམ་བདེན་པ་བཤད་པ་ལ། མཚན་ཉིད། སྒྲ་བཤད། དབྱེ་བ།
རྣམ་གྲངས་བཞི་ལས། དང་པོ་ནི། མཐར་ཐུག་དཔྱོད་པའི་རིགས་ཤེས་ཀྱི་རྙེད་དོན། དོན་
དམ་བདེན་པའི་མཚན་ཉིད། འཇུག་པ་ལས། ཡང་དག་མཐོང་ཡུལ་གང་དེ་དེ་ཉིད་དེ།།
ཞེས་གསུངས་པའི་ཕྱིར། རྒྱས་པར་ན། རང་མངོན་སུམ་དུ་རྟོགས་པའི་མངོན་སུམ་གྱི་
ཚད་མས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བའི་ཆོས། དོན་དམ་བདེན་པའི་
“མཚན་ཉིད། སྤྱོད་འཇུག་ལས། དོན་དམ་བློ་ཡི་སྤྱོད་ཡུལ་མིན། །ཞེས་གསུངས་པའི་
ཕྱིར། གཉིས་པ་ནི། གཟུགས་བདེན་མེད་ཆོས་ཅན། དོན་དམ་བདེན་པ་ཞེས་བྱ་སྟེ། མཉམ་
གཞག་ཟག་མེད་ཡེ་ཤེས་ཀྱི་རྙེད་དོན་ཡིན་པས་དོན་དམ་དང་། རང་མངོན་སུམ་དུ་སྣང་
ཚུལ་ལྟར་གནས་པས་ན། བདེན་པ་ཡིན་པའི་ཕྱིར། དང་པོ་གྲུབ་སྟེ། འཕགས་ཡུལ་གྱི་
གྲུབ་མཐའ་ཆེན་མོ་རྟོག་གེ་འབར་པ་ལས། དོན་དེ་རྟོགས་པར་བྱ་བ་དང་། གོ་བར་བྱ་
བ་ཞེས་བྱ་བའི་ཐ་ཚིག་གོ །དམ་པ་ཞེས་བྱ་བ་ནི་མཆོག་ཅེས་བྱ་བའི་ཚིག་གི་སྒྲ་ཡིན་ནོ།།
དོན་དམ་པ་ཞེས་བསྡུས་པ་ནི། དོན་ཡང་ཡིན་ལ་དམ་པ་ཡང་ཡིན་པས་དོན་དམ་པའོ། །ཞེས་
གསུངས་པའི་ཕྱིར། གཉིས་པ་གྲུབ་སྟེ། བདེན་གཉིས་རང་འགྲེལ་ལས། དེ་ནི་རིགས་



322
༼ག༽
རང་རྒྱུད་པའི་སྐབས།
པའི་རྗེས་སུ་འགྲོ་བ་ཅན་གྱི་བདེན་པ་ཉིད་ཅེས་བྱ་བའི་ཐ་ཚིག་གོ །ཞེས་གསུངས་པའི་ཕྱིར།
མདོ་ལས། ཟབ་ཞི་སྤྲོས་བྲལ་འོད་གསལ་འདུས་མ་བྱས། །ཞེས་པ་དང་། འཇུག་པ་ལས།
སྤྲོས་དང་བཅས་པར་སྟོང་པ་ཉིད། །ཅེས་པ་གཉིས་ཇི་ལྟར་མི་འགལ་ཞེ་ན། སྟོང་ཉིད་
རང་མངོན་སུམ་དུ་རྟོགས་པའི་འཕགས་པའི་མཉམ་གཞག་ཟག་མེད་ཡེ་ཤེས་ཀྱི་ངེས་ངོ་དང་
སྣང་ངོ་གཉིས་ཀར་སྤྲོས་པ་ཆོད་པ། གཞུང་སྔ་མའི་དོན་དང༌། སྟོང་ཉིད་དེ་རང་རྟོགས་
པའི་རྗེས་དཔག་ཚད་མ་དང་། རང་རྟོགས་པའི་འཕགས་པའི་རྗེས་ཐོབ་ཡེ་ཤེས་ཀྱི་ངེས་
ངོར་སྤྲོས་པ་ཆོད་ཅིང་། དེ་དག་གི་སྣང་ངོར་སྤྲོས་པ་མ་ཆོད་པ། གཞུང་ཕྱི་མའི་དོན་ཡིན་
ནོ ༑སྟོང་ཉིད་རྟོགས་པའི་རྗེས་དཔག་ཚད་མས་སྟོང་ཉིད་ཀྱི་དོན་སྤྱི་སྣང་ལ། འཕགས་
པའི་རྗེས་ཐོབ་ཡེ་ཤེས་ཀྱིས་བདེན་སྟོང་སྒྱུ་མ་ལྟ་བུ་ཐ་སྙད་ཕྲ་མོར་སྣང་བའི་ཕྱིར། བདེན་
སྟོང་སྒྱུ་མ་ལྟ་བུ་དངོས་སུ་རྟོགས་ནས་བདེན་མེད་ཤུགས་ལ་རྟོགས་པའི་རྗེས་ཐོབ་ཡེ་ཤེས་
ཡོད་པའི་ཕྱིར།
གསུམ་པ་ནི། དེ་ལ་དབྱེ་ན། སྟོང་ཉིད་བཞི་དང་། སྟོང་ཉིད་བཅུ་དྲུག་དང་། སྟོང་
ཉིད་བཅོ་བརྒྱད་དང་། སྟོང་ཉིད་ཉི་ཤུ་རྣམས་དང་། རྒྱས་པར་ན་འགྲེལ་རྐང་བརྒྱ་རྩ་བརྒྱད་
རེ་རེའི་སྟེང་གི་སྟོང་ཉིད་དང་། ཤེས་བྱའི་གྲངས་དང་མཉམ་པའི་སྟོང་ཉིད་ཡོད་དེ། ཆོས་
ཐམས་ཅད་རེ་རེ་ལ་རང་བདེན་པས་སྟོང་པ་རང་གི་དོན་དམ་པའི་ངོ་བོ་དང་། རང་བདེན་
པར་མེད་ཅིང་སྒྱུ་མ་ཙམ་དུ་ཡོད་པ་རང་གི་ཀུན་རྫོབ་པའི་ངོ་བོ་གཉིས་གཉིས་ཡོད་པའི་ཕྱིར་
ཏེ༑ དབུ་མ་ལ་འཇུག་པ་ལས། དངོས་ཀུན་ཡང་དག་བརྫུན་པ་མཐོང་བ་ཡིས། །དངོས་
རྙེད་ངོ་བོ་གཉིས་ནི་འཛིན་པར་འགྱུར། །ཞེས་གསུངས་པའི་ཕྱིར།
བཞི་པ་མིང་གི་རྣམ་གྲངས་ནི། དོན་དམ་བདེན་པ་དང་། སྟོང་པ་ཉིད་དང་། དེ་
བཞིན་ཉིད་དང་། ཡང་དག་མཐའ་དང་། མཚན་མ་མེད་པ་དང་། ཆོས་ཀྱི་དབྱིངས་
རྣམས་རྣམ་གྲངས་ཡིན་ཏེ། དབུས་མཐའ་ལས། སྟོང་པ་ཉིད་ནི་མདོར་བསྡུས་ན། དེ་



རང་རྒྱུད་པའི་སྐབས།
༼ག༽
223
བཞིན་ཉིད་དང་ཡང་དག་མཐའ། །མཚན་མ་མེད་དང་དོན་དམ་དང་། །ཆོས་ཀྱི་དབྱིངས་
ནི་རྣམ་གྲངས་སོ། །ཞེས་གསུངས་པའི་ཕྱིར། གཞན་ཡང་། དབུ་མ་སྙིང་པོ་ལས། འདིར་
ནི་ས་ལ་སོགས་པ་དག །དོན་དམ་པར་ནི་འབྱུང་བ་མིན། །ཞེས་པའི་འགྲེལ་པར། དེ་
ཡང་དོན་དམ་པར་འབྱུང་བའི་ངོ་བོ་ཉིད་མ་ཡིན་ཏེ། ཞེས་པའི་དོན་དམ་པ་དེ་གང་ལ་བྱེད་
ཅེས་པའི་ལན་དུ། དོན་དམ་པ་འཇོག་ཚུལ་གསུམ་གསུངས་པའི་དང་པོ་ནི། དོན་ཞེས་
བྱ་བ་ནི། ཞེས་པ་ནས། དམ་པའང་ཡིན་པས་དོན་དམ་པའོ། །ཞེས་པའི་བར་ཏེ། དོན་
དང་དམ་པ་གཉིས་ཀ་ཡུལ་ལ་སྦྱར་ནས་བཤད་པ་དང་། གཉིས་པ་ནི། ཡང་ན་དམ་པའི་
དོན་ཏེ། ཞེས་པ་ནས། ཡེ་ཤེས་དམ་པའི་དོན་ཡིན་པས་དམ་པའི་དོན་ནོ། །ཞེས་དོན་
དང་དམ་པ་གཉིས་ཡུལ་དང་ཡུལ་ཅན་སོ་སོ་ལ་སྦྱར་ནས་བཤད་པ་དང་། གསུམ་པ་ནི།
ཡང་ན་དོན་དམ་པ་དང་མཐུན་པ་སྟེ། དོན་དམ་པ་རྟོགས་པ་དང་རྗེས་སུ་མཐུན་པའི་ཤེས་
རབ་ལ་དོན་དམ་པ་དེ་ཡོད་པས་དོན་དམ་པ་དང་མཐུན་པའོ། །ཞེས་དོན་དང་དམ་པ་གཉིས་
ཀ་ཡུལ་ཅན་ལ་སྦྱར་ནས་བཤད་པ་དང་གསུམ་ཡོད་ལ། འོ་ན། སྐབས་འདིའི་འགོག་རྒྱུའི་
དོན་དམ་གང་ལ་བྱེད་ཅེ་ན། དེ་ནི་རྟོག་གེ་འབར་བ་ལས། དོན་དམ་པ་ནི་རྣམ་པ་གཉིས་
ཏེ༑ དེ་ལ་གཅིག་ནི་མངོན་པར་འདུ་བྱེད་པ་མེད་པར་འཇུག་པའི་འཇིག་རྟེན་ལས་འདས་
པ་ཟག་པ་མེད་པ་སྤྲོས་པ་མེད་པའོ། །གཉིས་པ་ནི། མངོན་པར་འདུ་བྱེད་པ་དང་བཅས་
པར་འཇུག་པ་བསོད་ནམས་དང་ཡེ་ཤེས་ཀྱི་ཚོགས་ཀྱི་རྗེས་སུ་མཐུན་པ་དག་པ་འཇིག་རྟེན་
པའི་ཡེ་ཤེས་ཞེས་བྱ་བ་སྤྲོས་པ་དང་བཅས་པ་སྟེ། འདིར་དེ་དམ་བཅའ་བའི་ཁྱད་པར་ཉིད་
དུ་བཟུང་བས་ཉེས་པ་མེད་དོ། །ཞེས་དང་། རྣམ་བཤད་དགོངས་པ་རབ་གསལ་ལས། བདེན་
ཏེ་དགག་བྱ་ལ་དོན་དམ་པའི་ཁྱད་པར་སྦྱར་བའི་དོན་དམ་ལ་གཉིས་ཤེས་དགོས་ཏེ། ཞེས་
པ་ནས། དེའི་བདེན་འཛིན་ལ་ཕྱི་མའི་ཡོད་འཛིན་དགོས་སོ། །ཞེས་གསུངས་པའི་ཕྱིར།
གལ་ཏེ་གཟུགས་ལྟ་བུ་བདེན་པར་གྲུབ་ན། དོན་དམ་དཔྱོད་པའི་རིགས་ཤེས་རྟོག་མེད་དང་
..



༡24
༼ག༽
རང་རྒྱུད་པའི་སྐབས།
རྟོག་བཅས་རྣམས་ཀྱི་ངེས་ངོར་གྲུབ་དགོས་ཏེ། རིགས་ཤེས་དེ་གཉིས་བདེན་གྲུབ་བཙལ་
ནས་མ་རྙེད་པ་དེ་རྙེད་པའི་བློ་ཡིན་པའི་ཕྱིར། ཞེས་ན། རྟོག་གེ་འབར་པའི་གཞུང་ཚིག་
སྔ་ཕྱི་གཉིས་ཀྱི་དགོངས་པར་འགྲོའམ་སྙམ། མཁས་རྣམས་དགོངས་པར་མཛོད། དོན་
དམ་ཞེས་པའི་ཚིག་ཙམ་ལ་འཁྲུལ་ནས་ཁ་ཅིག་ན་རེ། གཟུགས་བདེན་མེད་ཆོས་ཅན། དོན་
དམ་པར་གྲུབ་པར་ཐལ། རིགས་ཤེས་ཀྱི་ངོ་ན་ཡོད་པའི་ཕྱིར་དང་། གཟུགས་ཀྱི་གནས་
ལུགས་མཐར་ཐུག་ཡིན་པའི་ཕྱིར་ན་མ་ཁྱབ་སྟེ། བདེན་པར་གྲུབ་ན་རིགས་ཤེས་ཀྱི་ངོར་
གྲུབ་དགོས་པ་དང་། གནས་ལུགས་སུ་གྲུབ་དགོས་ཀྱང་། རིགས་ངོར་གྲུབ་པ་དང་གནས་
ལུགས་སུ་གྲུབ་ན། བདེན་པར་གྲུབ་མི་དགོས་པའི་ཕྱིར། འཆད་པར་འགྱུར་རོ། །རྣམ་
བཤད་དགོངས་པ་རབ་གསལ་ལས། བློ་གནོད་མེད་ལ་སྣང་བའི་དབང་གིས་བཞག་ཙམ་
མ་ཡིན་པར་རང་ངོས་ནས་གྲུབ་པ་དང་། རིགས་ངོའི་བདེན་གྲུབ་གཉིས་བཤད་པའི་ཕྱི་
མ་དེ། དབུ་མ་སྙིང་པོ་རྩ་འགྲེལ་དང་། དབུ་མ་རྒྱན་རྩ་འགྲེལ་རྣམས་སུ་གསལ་ལ། ལྟ་
བ་རྟོགས་པ་ལ་སྔ་མ་གལ་ཆེ་ཞིང་དེ་གཞན་དུ་མི་གསལ་བའི་རྒྱུ་མཚན་གྱིས། རྗེ་བླ་མས་
དབུ་མ་སྣང་བ་མ་གཏོགས་རང་རྒྱུད་པའི་གཞུང་གཞན་དུ་དགག་བྱ་ངོས་འཛིན་གསལ་བོ་
མི་སྣང་གསུངས་པ་ལ། ཁ་ཅིག་ན་རེ། བདེན་གཉིས་ལས། བློ་ལ་སྣང་བ་འདི་ཁོ་ན། །ཀུན་
རྫོབ་གཞན་ནི་ཅིག་ཤེས་སོ། །ཞེས་པས། ཀུན་རྫོབ་ཏུ་གྲུབ་ཚད་དང་དོན་དམ་དུ་གྲུབ་ཚད་
བསྟན་པའི་ཕྱིར་ཟེར། དེ་དག་མི་འཐད་པར་ཐལ། གཞུང་དེ་གཉིས་ཀུན་རྫོབ་ཏུ་གྲུབ་
ཚད་དང་དོན་དམ་དུ་གྲུབ་ཚད་བསྟན་པ་མིན་གྱི། བདེན་པ་གཉིས་ཀྱི་མཚན་ཉིད་བསྟན་
པ་ཡིན་པའི་ཕྱིར། གཞན་དུ་ན། སེམས་ཅན་ཐམས་ཅད་གྲོལ་ཟིན་པར་ཐལ། དེ་དག་
ལ་བདེན་སྣང་ཐོགས་མེད་ནས་མེད་པའི་ཕྱིར། ཞེས་ཐལ་བ་འཕངས་ཚུལ་ཡོད་པའི་ཕྱིར།
བློ་ལ་སྣང་བ་འདི་ཁོ་ན། །ཀུན་རྫོབ། ཅེས་པ་ཡན་གྱིས། ཀུན་རྫོབ་བདེན་པའི་མཚན་
ཉིད་དང་། ལྷག་མས་དོན་དམ་བདེན་པའི་མཚན་ཉིད་བསྟན་པའི་ཕྱིར། བདེན་གཉིས་



༡25
རང་རྒྱུད་པའི་སྐབས།
༼ག༽
རང་འགྲེལ་ལས་ཤེས་པར་བྱའོ། །དབུ་མ་སྣང་བ་ལས་དགག་བྱ་ངོས་འཛིན་གསལ་བར་
བཤད་ཚུལ་ཡོད་དེ། ཀུན་རྫོབ་ཏུ་ཡོད་པའི་བཟློག་བཟླའི་ཡོད་པ་བདེན་པར་གྲུབ་ཚད་དུ་
བཤད་པའི་ཕྱིར། དེ་ཉིད་ལས། དངོས་པོ་ཡང་དག་པར་ངོ་བོ་ཉིད་མེད་པ་དག་ལ་ཡང་
དེ་ལས་ལྡོག་པའི་རྣམ་པར་སྒྲོ་འདོགས་པའི་འཁྲུལ་པའི་བློ་གང་ཡིན་པ་དེ་ནི་ཀུན་རྫོབ་ཅེས་
བྱ་སྟེ། འདི་འམ་འདིས་དེ་ཁོ་ན་ཉིད་སྒྲིབ་པ་ལྟ་བུར་བྱེད། འགེབས་པ་ལྟ་བུར་བྱེད་པའི་
ཕྱིར་རོ། །ཞེས་གསུངས་པའི་ཕྱིར། དབུ་མ་སྣང་བར་ཀུན་རྫོབ་ཏུ་གྲུབ་ཚུལ་བཅུ་གཅིག་
བཤད་པའི་དང་པོ་བདུན་གྱི་བཟློག་བཟླ་དོན་དམ་གྲུབ་ཚུལ་དུ་གྲུབ་མཐའ་ཆེན་མོར་གསུངས་
སོ༑ ༑དེ་ཉིད་ལས། དངོས་པོ་ཡང་དག་པར་ངོ་བོ་ཉིད། ཅེས་པ་ནས། བློ་གང་ཡིན་པ་
དེ་ནི། ཞེས་པ་ཡན་ནི། དོན་དམ་པར་རང་བཞིན་མེད་པ་ལ་དོན་དམ་པར་ཡོད་པར་འཁྲུལ་
པའི་དོན་དང༌། ཀུན་རྫོབ་ཅེས་བྱ་སྟེ། ཞེས་པ་ནས། འགེབས་པ་ལྟ་བུར་བྱེད་པའི་ཕྱིར་
རོ༑ ༑བར་ནི། ཡང་དག་ཀུན་རྫོབ་ཅེས་པའི་དོན་ཏེ། ཀུན་རྫོབ་སྒྲིབ་བྱེད་ལ་བྱས་ནས་
ཡང་དག་ལ་སྒྲིབ་པར་བྱེད་པའོ། །བདེན་འཛིན་དེ་ལས་བྱུང་བའི་ཕྱིར་བདེན་འཛིན་དེས་
བདེན་པར་ཡོད་པ་ལྟར་ཉེ་བར་བསྟན་པ་མཐོང་བ་ནི་རྟོག་པ་ཡིན་གྱི་དབང་ཤེས་མིན་ཏེ།
བདེན་གཉིས་ཀྱི་འགྲེལ་པར་དགག་བྱ་བདེན་པ་དབང་ཤེས་ལ་མི་སྣང་བར་བཤད་པ་འདིར་
ཡང་འདྲ་བའི་ཕྱིར་རོ། །ཞེས་གསུངས་པའི་ཕྱིར། ཞེ་ན། འདི་རིགས་ངོའི་བདེན་གྲུབ་
ཀྱི་དབང་དུ་བྱས་པ་ཡིན་ཏེ། རང་རྒྱུད་པའི་གཞུང་རྣམས་ལས་བདེན་གྲུབ་འགོག་སྐབས་
རིགས་ངོའི་བདེན་གྲུབ་གཙོ་བོར་བཀག་པའི་ཕྱིར། ལེགས་བཤད་སྙིང་པོ་ལས། གསུམ་
གསུངས་པའི་ཕྱི་མ་ནི་སྐབས་ཀྱི་དོན་ཡིན་ཏེ། རྟོག་གེ་འབར་པ་ལས། དོན་དམ་པ་རྣམ་
པ་གཉིས་ཏེ། ཞེས་པ་ནས། དེ་ལྟར་ན་དབུ་མ་པ་གཞན་དང་གཞན་དག་དོན་དམ་ཡོད་
མེད་དཔྱོད་པའི་གཞི་དེ་དོན་དམ་པར་མེད་ཅེས་པའི་དོན་ནི་གཞི་དེ་དོན་དམ་དཔྱོད་པའི་
རིགས་ངོར་མེད་པ་སྟེ། དེས་མ་གྲུབ་ཅེས་པའོ། །སློབ་དཔོན་འདིའི་གཞུང་གི་སྐོར་ནས་



2a6
༼ག༽
རང་རྒྱུད་པའི་སྐབས།
དེ་ལས་གསལ་བོ་མ་བཤད་ལ། སློབ་དཔོན་ཡེ་ཤེས་སྙིང་པོའི་བདེན་གཉིས་ཀྱི་སྐོར་དང་
དབུ་མ་རྒྱན་རང་འགྲེལ་དང་བཅས་པ་ལས་ཀྱང་ལྷན་སྐྱེས་ཀྱི་བདེན་པར་གྲུབ་ཚུལ་གསལ་
བར་ངོས་བཟུང་མི་སྣང་བར་གསུངས་པའི་ཕྱིར། གསུམ་གསུངས་པའི་ཕྱི་མ་སྐབས་ཀྱི་
དོན་ཡིན་ཚུལ་ནི། ས་སོགས་འབྱུང་བ་རྣམས་ཐོས་བསམ་སྒོམ་གསུམ་གྱི་དོན་དམ་དཔྱོད་
པའི་རིགས་ཤེས་ཀྱི་ངེས་ངོར་མེད་པར་གྲུབ་པས་དེའི་དབང་དུ་བྱས་ལ། དེ་ལྟར་ན། རང་
རྒྱུད་པ་གཉིས་ཀ་རིགས་ངོའི་བདེན་གྲུབ་དབང་ཤེས་ལ་མི་སྣང་བར་འདོད་པ་མཐུན་ནོ། །ལྷན་
སྐྱེས་ཀྱི་བདེན་གྲུབ་དབང་ཤེས་ལ་སྣང་བར་འདོད་པའང་རང་རྒྱུད་པ་གཉིས་མཐུན་ནམ་
སྙམ་སྟེ། འདིར་ཡང་འདྲ་བའི་ཕྱིར་རོ། །ཞེས་པའི་ཡང་སྒྲའི་ཤུགས་བསྟན་ཡོད་པའི་ཕྱིར།
ཞེ་ན། དཔྱད་རྒྱུ་ཞིག་ཡོད་ལ། འོན་ཀྱང་། བདེན་གཉིས་རང་འགྲེལ་ལས། བདེན་གྲུབ་
དབང་ཤེས་ལ་མི་སྣང་བས་ལོག་པའི་ཀུན་རྫོབ་ཏུ་གྱུར་པ་ལྟར། དེ་བཀག་པའི་མ་ཡིན་དགག་
གི་སྟོང་པ་ཡང་ལོག་པའི་ཀུན་རྫོབ་ཏུ་འགྱུར། ཞེས་རྩོད་པའི་གཞིར་གྱུར་པའི་བདེན་གྲུབ་
དེའང་བརྟགས་པ་མཐའ་བཟུང་གི་རིགས་ངོའི་བདེན་གྲུབ་ཀྱིས་དབང་དུ་བྱས་པ་ཡིན་ནམ།
གཞན་ཡང་། ཡེ་ཤེས་སྙིང་པོས་བདེན་སྣང་བཞེད་པར་འདོད་པ་དག་གིས་རྩོད་ལན་འདི་
དག་ཤོད་པའི་སྐབས་མེད་དོ། །ཅེས་གསུངས་པའང་ཇི་ལྟར་ཡིན། རྒྱུད་སྨིན་མ་སྨིན་གྱི་
ཕྱི་རྒོལ་གྱི་དོན་དང་། རང་རྒྱལ་རིགས་ངེས་ཀྱིས་སྔོན་འཛིན་མིག་ཤེས་འཁྲུལ་ཤེས་སུ་
རྟོགས་པར་འདོད་ན་རྩ་བའི་བློ་རྩེ་གཏད་སོ་སྟོར་བར་འགྱུར་བས་དཔྱད་དགོས་སོ། །ཞེས་
གསུངས་པ་དེ་དག་བདེན་གཉིས་རྩ་འགྲེལ། ལམ་རིམ་ཆེ་ཆུང་། རྣམ་བཤད་དགོངས་
པ་རབ་གསལ། ལེགས་བཤད་སྙིང་པོ། དབུ་མའི་ཡིག་ཆ་ཆེ་ཆུང་གཉིས། ཕར་ཕྱིན་
སྐབས་དང་པོའི་ཡིག་ཆ། དེའི་མཆན་འགྲེལ་རྣམས་ཞིབ་ཏུ་གཟིགས་ན་དེ་དག་གི་སྐོར་ལ་
ཡིད་དགའ་བའི་གནས་མང་པོ་ཡོད། ཅུང་གོ་བདེ་བར་བརྗོད་ན། གཞི་གང་རང་སྟེང་
གི་སྟོང་ཉིད་རྟོགས་པའི་ཐོས་བསམ་སྒོམ་གསུམ་གྱི་རིགས་ཤེས་ཀྱི་ངེས་ངོར་ཡོད་པ་དེ།



227
རང་རྒྱུད་པའི་སྐབས།
༼ག༽
བརྟགས་པ་མཐའ་བཟུང་གི་རིགས་ངོའི་བདེན་གྲུབ་དང་། དེ་ལྟར་འཛིན་པའི་བློ་དེ་རིགས་
ངོའི་བདེན་འཛིན་ཡིན་ལ། གཞི་གང་རང་འཇོག་བྱེད་ཀྱི་བློ་གནོད་མེད་ལ་སྣང་བའི་དབང་
གིས་བཞག་པ་མ་ཡིན་པར་ཡུལ་རང་གི་སྡོད་ལུགས་ཀྱི་ངོས་ནས་གྲུབ་པ་དེ། བརྟགས་པ་
མཐའ་བཟུང་གི་ལྷན་སྐྱེས་ཀྱི་བདེན་གྲུབ་དང་། དེ་ལྟར་གྲུབ་པར་འཛིན་ཅིང་གྲུབ་མཐའ་
མ་བསླད་པའི་བློ་དེ་བདེན་འཛིན་ལྷན་སྐྱེས་ཡིན་པའི་ཕྱིར་ཏེ། རྣམ་བཤད་དགོངས་པ་རབ་
གསལ་ལས། དགག་བྱ་ལ་དོན་དམ་པའི་ཁྱད་པར་སྦྱར་བའི་དོན་དམ་ལ་གཉིས་ཤེས་དགོས་
ཏེ༑ ཐོས་བསམ་སྒོམ་གསུམ་གྱི་རིགས་ཤེས་ལ་དོན་དམ་དུ་བྱས་ནས་དེས་སྔར་བཤད་
པ་ལྟར་མ་གྲུབ་པ་གཅིག་དང་། བློའི་དབང་གིས་བཞག་པ་མིན་པར་དོན་གྱི་སྡོད་ལུགས་
སུ་ཡོད་པ་ལ། དོན་དམ་དུ་ཡོད་པར་བཤད་པ་གཉིས་ཀྱི་དང་པོའི་དོན་དམ་དང་། དེའི་
ངོར་གྲུབ་པ་ཡང་ཡོད་ལ། ཕྱི་མའི་དོན་དམ་དང་དེར་ཡོད་པ་གཉིས་ཀ་ཡང་མི་སྲིད་དོ།།
དེས་ན་ཕྱི་མའི་དོན་དམ་དུ་ཡོད་པ་ལ་སྔ་མའི་དོན་དམ་དུ་ཡོད་པས་ཁྱབ་ཀྱང་། སྔ་མའི་
ཡོད་འཛིན་ནི་ལྷན་སྐྱེས་ཀྱི་བདེན་འཛིན་མིན་ལ། དེའི་བདེན་འཛིན་ལ་ཕྱི་མའི་ཡོད་འཛིན་
དགོས་སོ། །ཞེས་གསུངས་པའི་ཕྱིར། རང་འཇོག་བྱེད་ཀྱི་བློ་གནོད་མེད་ལ་སྣང་བའི་དབང་
གིས་བཞག་ཙམ་དུ་གྲུབ་པ་དེ། ཀུན་རྫོབ་ཏུ་གྲུབ་ཚད་དང་། དེ་ལྟར་རྟོགས་པ་ཀུན་རྫོབ་
ཏུ་ཡོད་པ་རྟོགས་ཚད་ཡིན་པའི་ཕྱིར། མདོ་ལང་གཤེགས་ལས། དངོས་རྣམས་སྐྱེ་བ་ཀུན་
རྫོབ་ཏུ། །དམ་པའི་དོན་དུ་རང་བཞིན་མེད། །རང་བཞིན་མེད་ལ་འཁྲུལ་པ་གང་། །དེ་
ནི་ཡང་དག་ཀུན་རྫོབ་འདོད། །ཅེས་བདེན་འཛིན་གྱིས་ཡང་དག་པའི་དོན་ལ་གོས་ཀྱིས་
འགེབ་པ་ལྟར་སྒྲིབ་པས་ཀུན་རྫོབ་ཅེས་བཤད་པའི་ཕྱིར། དབུ་མ་སྣང་བ་ལས། དེས་ཀྱང་
སྲོག་ཆགས་ཐམས་ཅད་ལ་ཡང་དག་པར་དངོས་པོའི་བདག་ཉིད་ལྟ་བུར་ཉེ་བར་བསྟན་པ་
མཐོང་བར་འགྱུར་ཏེ། དེའི་ཕྱིར་དེ་དག་གི་བསམ་པའི་དབང་གིས་དངོས་པོ་རྫུན་པའི་ངོ་
བོ་ཐམས་ཅད་ནི་ཀུན་རྫོབ་ཏུ་ཡོད་པ་ཁོ་ནའོ། །ཞེས་གསུངས་པའི་ཕྱིར། འདིའི་བློ་གནོད་



228
༼ག༽
རང་རྒྱུད་པའི་སྐབས།
མེད་ལ་རྟོག་མེད་གཙོ་ཆེ་ཞིང་། གནོད་མེད་ཀྱི་དོན་ཡང་རང་མཚན་སྣང་བ་ལ་གནོད་པ་
མེད་ཅིང་། འཇུག་ཡུལ་རང་མཚན་ལ་ཚད་མར་སོང་བ་དགོས་པས། ཆོས་ཅན་འཛིན་
པའི་ཚེ་ཡང་རྒོལ་ཕྱི་རྒོལ་གཉིས་ཀས་ཐུན་མོང་དུ་ཆོས་ཅན་དེའི་རང་མཚན་ལ་ཚད་མར་
སོང་བ་དགོས་སོ། །དེ་ཆོས་ཅན་ཐུན་སྣང་བའི་དོན་དུ་འདོད་དོ། །དེའི་རྒྱུ་མཚན་གྱིས་
དཔལ་ལྡན་ཟླ་བ་གྲགས་པས་དཔེ་ལ་ཡང་འདྲ་བ་ཡོད་པ་མ་ཡིན་ནོ། །ཞེས་གསུངས་པ་
དང་། ལམ་རིམ་ཆེན་མོ་ལས། ཡུལ་ལྔ་ལ་ཚད་མར་སོང་ན་ཡང་དེའི་རང་མཚན་ལ་
ཚད་མར་འགྲོ་བར་འདོད་དོ། །ཅེས་གསུངས་པའི་ཕྱིར། དེས་ན་ཐལ་འགྱུར་པའི་ལུགས་
ལ༈ དོན་དམ་ལ་དཔྱོད་པའི་ཚེ་ཆོས་ཅན་མཐུན་སྣང་བ་མེད་ཅིང་། ཀུན་རྫོབ་ལ་དཔྱོད་
པའི་ཚེ་ཆོས་ཅན་ཐུན་སྣང་བ་ཡོད་པའི་ཁྱད་འབྱེད་མི་རིགས་ཏེ། དེ་ལྟར་བྱེད་ན་དཔལ་
ལྡན་ཟླ་བ་གྲགས་པས་བདག་སྐྱེ་འགོག་པའི་ཚེ་དོན་དམ་པའི་ཁྱད་པར་མི་བཞེད་པའི་སྐབས་
ལས་ཉམས་པར་འགྱུར་པའི་ཕྱིར་རོ། །དེ་དག་ཤིན་ཏུ་རྟོགས་དཀའི་གནས་ཡིན་པས་ཤིན་
ཏུ་ཕྲ་བའི་བློ་གྲོས་ཅན་གྱིས་དཔྱད་པར་བྱའོ། །ཚིག་མཛོད་ཙམ་གྱིས་རེ་བ་བྲལ། །
འདིར་མཐའ་ཅུང་ཟད་དཔྱད་ན། སྟོང་པ་ཉིད་དེ་རང་སྟེང་གི་སྟོང་པ་ཉིད་ཀྱི་སྟོང་
གཞི་ཆོས་ཅན་ཡིན་པས། རང་སྟེང་གི་སྟོང་ཉིད་རྟོགས་པའི་རྣམ་དག་ལམ་གྱི་དམིགས་
པ་མཐར་ཐུག་ཏུ་མ་གྲུབ་སྟེ། གཞན་དུ་ན། སྟོང་ཉིད་དོན་དམ་དཔྱོད་པའི་རིགས་པའི་
དཔྱད་བཟོད་དུ་ཐལ་བའི་ཕྱིར་ཏེ། སྟོང་པ་ཉིད་བདེན་པར་གྲུབ་མ་གྲུབ་དཔྱད་པའི་མཐར་
མ་རྙེད་པ་དེ། སྟོང་པ་ཉིད་ཀྱི་སྟེང་གི་སྟོང་ཉིད་ཡིན་པའི་ཕྱིར། ཕ་རྒན་བཙལ་བས་ནི་མ་
རྙེད་པ་དེ། །མ་རྒན་རྙེད་པ་ཁོ་ཡིན་པར་འདུག་པའི། །ཚིག་རྐང་འདི་གཉིས་ཀྱི་དོན་འགྲེལ་
ཚུལ། ཀུན་མཁྱེན་འཇམ་དབྱངས་བཞད་པ་དང་། རྭ་སྒྲེང་རྡོ་རྗེ་འཆང་གཉིས་ཅུང་མི་
འདྲ་བ་ནི། སྔ་མ་རང་རྒྱུད་པ་དང་ཕྱི་མ་ཐལ་འགྱུར་པའི་ལུགས་གཙོའམ། སྟོང་པ་ཉིད་
སྟོང་པ་ཉིད་ཀྱི་སྟོང་གཞི་ཆོས་ཅན་ལ་སྟོང་པ་ཉིད་བཞག་དགོས་པའི་ཕྱིར། བྱས་པ་ལ་ཁོ་



2a9
རང་རྒྱུད་པའི་སྐབས།
༼ག༽
ན་རེ། སྟོང་ཉིད་ཆོས་ཅན། སྟོང་ཉིད་སྟོང་ཉིད་རྟོགས་པའི་རིགས་ཤེས་ཀྱི་རྙེད་དོན་ཡིན་
པར་ཐལ། སྟོང་པ་ཉིད་སྟོང་པ་ཉིད་རྟོགས་པའི་རིགས་ཤེས་དེ། དོན་དམ་དཔྱོད་པའི་རིགས་
ཤེས་ཡིན་པའི་ཕྱིར་ན། མ་ཁྱབ། འདོད་ན། སྟོང་ཉིད་དེ་རང་གི་སྟེང་གི་སྟོང་ཉིད་ཡིན་
པར་ཐལ་ལོ། །དེས་ན། སྟོང་ཉིད་དེ་རང་སྟེང་གི་སྟོང་ཉིད་རྟོགས་པའི་རིགས་ཤེས་ཀྱི་
ངོར་ཡོད་པར་འཛིན་པའི་བློ་རིགས་ངོའི་ཆོས་ཀྱི་བདག་འཛིན་དང་། སྟོང་ཉིད་རང་སྟེང་
གི་སྟོང་ཉིད་རྟོགས་པའི་ཐོས་བསམ་སྒོམ་གསུམ་གྱི་རིགས་ཤེས་ཀྱི་ངེས་ངོར་ཡོད་པ། བརྟགས་
པ་མཐའ་བཟུང་གི་རིགས་ངོའི་བདེན་གྲུབ་ཡིན་པ། རྟོག་གེ་འབར་པ་དང་རྣམ་བཤད་དགོངས་
པ་རབ་གསལ་གྱི་ལུང་རྣམས་སྔར་དྲངས་ཟིན་པ་དེའི་ཕྱིར། དེ་དག་ལ་དོགས་པ་ཅུང་ཟད་
སྐྱེ་རུང་སྟེ། ཇི་ལྟར་ཞེ་ན། སྔར་གྱི་བཤད་ཚུལ་དེ་ལྟར་ན། སྟོང་ཉིད་བདེན་པར་འཛིན་
པའི་བདེན་འཛིན་ཀུན་བཏགས་ཡོད་པར་འགྱུར་སྟེ། སྟོང་ཉིད་བདེན་པར་འཛིན་པའི་རིགས་
ངོའི་ཆོས་ཀྱི་བདག་འཛིན་ཡོད་པ་དེའི་ཕྱིར། འདོད་མི་རིགས་ཏེ། རྒྱུད་བླ་མ་ལས། འདི་
དག་འབྲས་ནི་མདོར་བསྡུ་ན། ཆོས་ཀྱི་སྐུ་ལ་ཕྱིན་ཅི་ལོག །རྣམ་པ་བཞི་ལས་བཟློག་པ་
ཡི༑ ༑གཉེན་པོས་རབ་ཏུ་ཕྱེ་བ་ཉིད། །ཅེས་པའི་སྐབས་སུ། ཀུན་རྫོབ་དང་དོན་དམ་པའི་
སྡོད་ལུགས་རེ་རེ་ལ་ལྟོས་པའི་ཕྱིན་ཅི་ལོག་བཞི་ཚན་གཉིས་གསུངས་པ་ལས། དོན་དམ་
པའི་སྡོད་ལུགས་ལ་ལྟོས་པའི་ཕྱིན་ཅི་ལོག་བཞིའི་ནང་གི་བདག་མེད་བདེན་པར་འཛིན་པའི་
ཕྱིན་ཅི་ལོག་རགས་པའི་བདག་མེད་བདེན་པར་འཛིན་པ་དགོས་པ་དང་། གལ་ཏེ་དགག་
བྱ་ཕྲ་མོ་བཀག་པའི་བདག་མེད་བདེན་པར་འཛིན་པའི་བློ་མངོན་དུ་གྱུར་ན་ལྷན་སྐྱེས་སུ་ཤེས་
པར་བྱའོ། །ཞེས་པ་དང༌། ཕྲ་མོའི་བདག་མེད་རྟོགས་ཟིན་མ་བརྗེད་པའི་ངང་ནས་བདེན་
གྲུབ་ཏུ་གྲུབ་མཐའ་འཕྱ་བ་མི་སྲིད་པའི་ཕྱིར། ཞེས་པ་དང་། གཞན་དུ་ན་མངོན་པར་རྟོགས་
པའི་རྒྱན་ནས་གསུངས་པའི་ཐེག་པ་ཆེན་པོ་སྒོམ་སྤངས་གཟུང་འཛིན་གྱི་རྣམ་པར་རྟོག་པ་
དུ་མ་གསུངས་པ་བཞག་ཏུ་མེད་པར་འགྱུར་རོ། །ཞེས་རྒྱུད་བླའི་དར་ཊཱིཀ་ལས་གསུངས་



230
༼ག༽
རང་རྒྱུད་པའི་སྐབས།
པའི་ཕྱིར་དང་། གཞི་གང་དང་གང་བདེན་པར་གྲུབ་པ་འཐད་དོ་སྙམ་པའི་བློ་མངོན་དུ་
གྱུར་ན། རྟེན་གྱི་གང་ཟག་དེ་གཞི་དེ་ལ་བློ་ཁ་ཕྱོགས་པ་དགོས་སམ་སྙམ། སྟོང་ཉིད་བདེན་
པར་འཛིན་པའི་བདེན་འཛིན་ཀུན་བཏགས་མེད་ཟེར་ནའང་དཀའ་ངལ་ཡིན་ཏེ། དེ་ལྟ་ན།
སྟོང་ཉིད་བདེན་པར་འཛིན་པའི་མཐོང་སྤང་བདེན་འཛིན་མེད་དགོས་ལ། དེ་མི་རིགས་
ཏེ༑ ཐེག་ཆེན་མཐོང་ལམ་བར་ཆད་མེད་ལམ་སྟོང་ཉིད་ཀུན་འགྲོའི་ཚུལ་གྱིས་རྟོགས་པའི་
བློ་ཡིན་པའི་ཕྱིར། མ་ཟད་ཤེས་སྒྲིབ་ཀུན་བཏགས་བརྒྱ་དང་བརྒྱད་ཀྱི་དམིགས་ཡུལ་སོ་
སོར་འཇོག་རྒྱུ་ཡོད་པའི་ཕྱིར། མངོན་རྟོགས་རྒྱན་ལས། ངོ་བོ་ཉིད་དང་རིགས་དང་ནི།།
ཞེས་པ་ནས། འཛིན་པའི་རྣམ་རྟོག་གཞན་ཡིན་ནོ། །ཞེས་གསུངས་པའི་ཕྱིར། ད་དུང་
ཡང་དཔྱད་རྒྱུ་མང་པོ་ཡོད་ཀྱང་ཐམས་ཅད་བྲིས་ཚོད་མི་འདུག་པས་དེ་དག་གིས་གཞི་བྱས་
ནས་བསམ་སྒོམ་བྱས་ན་ཕལ་ཆེར་མི་ཡོང་ངམ་བསམ། འོག་ཏུ་སའི་ཡོངས་སྦྱོང་འཆད་
པར་འགྱུར་པ་རྣམས་དང་ཡང་དེའི་དོགས་དཔྱོད་འབྲེལ་ཡོད་དོ། །སྟོང་ཉིད་ཀྱི་དགག་བྱ་
ལ་བརྟགས་པ་མཐའ་བཟུང་གི་རིགས་ངོའི་དགག་བྱ་དང་། ལྷན་སྐྱེས་ཀྱི་དགག་བྱ་གཉིས།
སྟོང་ཉིད་རྟོགས་པ་ལ་དེའི་སྔོན་དུ་དགག་བྱ་ངོས་འཛིན་དགོས་ཏེ། དེ་ངོས་མ་ཟིན་པར་
དེ་བཀག་པའི་མེད་དགག་སྟོང་ཉིད་ངོས་མ་ཟིན་པའི་ཕྱིར། སྤྱོད་འཇུག་ལས། བརྟགས་
པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་གསུངས་པའི་ཕྱིར།
དེ་ཡང་བདེན་འཛིན་གྱིས་བདེན་པར་འཛིན་ལུགས་དང་། བཟུང་བའི་དོན་སྤྱི་བློ་ལ་ཤར་
ནས་ངོས་བཟུང་བ་གཅིག་དགོས་ཀྱི། དོན་སྤྱི་མ་ཤར་བར་ཚིག་གི་སྒྲུབ་ཚུལ་དང་འཛིན་
ཚུལ་གྱི་སྒྲ་སྤྱི་ཡོད་ཀྱང་ངོས་ཟིན་པའི་གོ་མི་ཆོད་པའི་ཕྱིར་ཏེ། ལེགས་བཤད་སྙིང་པོ་ལས།
འདིར་བདེན་པར་གྲུབ་པ་སོགས་སུ་འཛིན་ལུགས་སམ་དེས་ཇི་འདྲ་ཞིག་ཏུ་བཟུང་བའི་དགག་
བྱའི་སྤྱི་ལེགས་པར་མ་ཤར་བར། དེ་རྣམས་སུ་གྲུབ་པ་མི་སྲིད་ཅེས་པའི་བརྡ་འཇོག་པ་ཙམ་
ལ་བརྟེན་ནས། དེ་ལྟར་སྒྲུབ་ན་གནོད་པ་འདི་ཡོད་དང་། མ་གྲུབ་པའི་སྒྲུབ་བྱེད་འདིའོ་



231
རང་རྒྱུད་པའི་སྐབས།
༼ག༽
ཞེས་མང་དུ་སྨྲས་ཀྱང་དོན་ལེགས་པར་མི་གོ་བས་དགག་བྱ་ངོས་བཟུང་བ་ནི་ཤིན་ཏུ་གལ་
ཆེའོ། །ཞེས་གསུངས་པའི་ཕྱིར། ཡང་དེ་ཉིད་ལས། མདོར་ན། ཆོས་ཀྱི་བདག་འཛིན་
ལྷན་སྐྱེས་འདི་ངོས་ཟིན་པར་བྱས་ལ་ཆོས་བདག་འགོག་པའི་རིགས་པ་ཐམས་ཅད་འདི་འགོག་
པ་དངོས་དང་དེའི་ཡན་ལག་ཏུ་ཤེས་པར་བྱ་ཏེ། མཉམ་པ་དང་བཤད་པ་དང་བསམ་པས་
རང་རྒྱུད་ཀྱི་འཛིན་པ་དེ་ལ་ཅི་ཙམ་ཞིག་གནོད་དུ་སོང་བ་ཡང་ཡང་བརྟགས་པ་ནི་གདམས་
པའི་དོན་པོར་ཤེས་པར་བྱ་སྟེ། རང་སྡེའི་བདག་མེད་འཆད་པའི་སྐབས་གཞན་དུ་ཡང་དེ་
བཞིན་དུ་བལྟའོ། །ཞེས་གསུངས་པའི་ཕྱིར། དེ་ལྟ་བུའི་དགག་བྱ་དེ་འགོག་པའི་རིགས་
པ་ལ་རིགས་པའི་རྒྱལ་པོ་རྟེན་འབྲེལ་གྱི་གཏན་ཚིགས་ལ་སོགས་པ་གཏན་ཚིགས་དགུ་སོགས་
མདོ་ལང་ཀར་གཤེགས་པ་དང་། ཡབ་སྲས་མཇལ་བའི་མདོ་སོགས་ལས་གསུངས་པ་རྣམས་
རྩ་ཤེས་སོགས་རིགས་ཚོགས་དྲུག་དང་། དབུ་མ་བཞི་བརྒྱ་པ། འཇུག་པ་རྩ་འགྲེལ། དབུ་
མ་རྒྱན་རྩ་འགྲེལ། དབུ་མ་སྣང་བ་རྩ་འགྲེལ་དང་། རྩ་འཇུག་གཉིས་ཀྱི་ཊཱིཀ་ཆེན་དང་།
བཞི་བརྒྱ་པའི་རྣམ་བཤད། ལམ་རིམ་ཆེ་ཆུང་གཉིས། ལེགས་བཤད་སྙིང་པོ། གྲྭ་ཚང་
སོ་སོའི་ཡིག་ཆ་རྣམས་ལས་གསལ་བར་གསུངས་པ་རྣམས་འོག་ཏུ་ཅུང་ཟད་འཆད་པར་
འགྱུར་རོ། །གཞན་ཡང་། ཀུན་བཏགས་ཀྱི་མ་རིག་པ་གྲུབ་མཐའ་སྨྲ་བ་ཁོ་ནའི་རྒྱུད་ལ་
ཡོད་པས་འཁོར་བའི་རྩ་བར་མི་འཐད་ཅེས་གསུངས་ལ། དེས་ན་འཁོར་བའི་རྩ་བ་དང་།
ཐོག་མའི་མ་རིག་པ་གཉིས་ལ་མུ་བཞི་ཡོད་དོ། །མུ་སོ་སོའི་རྩོད་གཞི་རྟེན་འབྲེལ་ཡིག་ཆར་
གསལ། ཀུན་བཏགས་ཀྱི་མ་རིག་པའི་རྒྱུན་སྔ་མར་གྱུར་པའི་མ་རིག་པ་ལྷན་སྐྱེས་ཡོད་མེད་
དཔྱད་དགོས། འདུས་བྱས་ཡིན་ན་ཁྱོད་ཀྱི་རྒྱུན་གྱི་ཐོག་མེད་པས་ཁྱབ་པའི་ཕྱིར། ཐོག་
མ་མེད་ཅིང་ཐ་མ་དང་ལྡན་པ། །ཞེས་གསུངས་པའི་ཕྱིར། རང་གི་རིགས་འདྲ་བརྒྱུད་
མར་བྱུང་བའི་དབང་གིས་གང་ཟག་དེ་ཉིད་འཁོར་བར་འཁོར་བ། འཁོར་བའི་རྩ་བའི་དོན་
ཡིན་པའི་ཕྱིར། དེས་ན་དཔྱད། འདིར་འཇིག་རྟེན་ལ་ལྟོས་པའི་བདེན་རྫུན་སྒྱུ་མའི་དཔེས་



232
༼ག༽
རང་རྒྱུད་པའི་སྐབས།
བཤད་པ་ནི། སྒྱུ་མ་སྤྲུལ་པའི་ཚེ་མིག་བསླད་པའི་ལྟད་མོ་པ་དང་། སྟོང་ཉིད་མ་རྟོགས་
པའི་གང་ཟག་མཚུངས་ཏེ། མིག་བསླད་པའི་ལྟད་མོ་པས་སྒྱུ་མའི་རྟ་སོགས་བློ་འཁྲུལ་པས་
རྟ་སོགས་སུ་སྣང་བར་མི་འདོད་པར་དོན་གྱི་ངོས་ནས་རྟ་སོགས་སུ་འཛིན་པ་ལྟར། སྟོང་
ཉིད་མ་རྟོགས་པའི་གང་ཟག་ལ་ཆོས་རྣམས་བློ་ལ་སྣང་བས་བཞག་པར་མི་འཆར་པར་དོན་
གྱི་སྡོད་ལུགས་སུ་འཆར་བ་མཚུངས་ལ། སྒྱུ་མ་མཁན་གྱིས་སྒྱུ་མའི་རྟ་སོགས་རྟ་སོགས་
སུ་སྣང་བ་ཡོད་ཀྱི། དེར་ཞེན་པ་མེད་པ་ལྟར། སྟོང་ཉིད་དོན་སྤྱིའི་ཚུལ་གྱིས་རྟོགས་པའི་
སོ་སོ་སྐྱེ་བོ་རྣམས་བདེན་གྲུབ་སྣང་ཡང་། བདེན་གྲུབ་ཏུ་ཞེན་པ་མེད་པ་མཚུངས། གནས་
དེར་ཕྱིས་སླེབ་པའི་གང་ཟག་དེ་སྒྱུ་མའི་རྟ་སོགས་སྣང་ཞེན་གཉིས་ཀ་མེད་པ་ལྟར། སྟོང་
ཉིད་མངོན་སུམ་དུ་རྟོགས་པའི་འཕགས་པ་རྣམས་བདེན་གྲུབ་ཏུ་སྣང་ཞེན་གཉིས་ཀ་མེད་པར་
མཚུངས་པའི་ཕྱིར། དེ་དག་རྣམ་བཤད་དགོངས་པ་རབ་གསལ་ལས་རྒྱས་པར་ཤེས་པར་
བྱའོ། །རང་རྒྱུད་ལྡན་གྱི་གང་ཟག་གི་དམིགས་རྣམ་ལྟར་འཛིན་དུ་འཇུག་པའི་བློ་དེ། བློ་
མངོན་གྱུར་པའི་དོན་ཡིན་པས། བློ་ཡང་ཡིན། མངོན་གྱུར་ཡང་ཡིན་ན། བློ་མངོན་
གྱུར་ཡིན་པས་མ་ཁྱབ་ཟེར་དགོས་སམ་སྙམ་སྟེ། བདེན་འཛིན་མངོན་གྱུར་རྒྱུད་ལ་ལྡན་
པའི་བྱང་སེམས་སྒོམ་ལམ་རྗེས་ཐོབ་པ་ཡོད་པའི་ཕྱིར་ཏེ། འཇུག་སྡོམ་དང་ལྡན་པ་དང་།
འཇུག་སེམས་དང་ལྡན་པ་གཉིས་ལ་མུ་བཞི་ཡོད་པའི་ཕྱིར། མུ་སོ་སོའི་རྩོད་གཞི་ཀུན་མཁྱེན་
འཇམ་དབྱངས་བཞད་པའི་ཕར་ཕྱིན་སྐབས་དང་པོའི་ཡིག་ཆ་ལས་ཤེས་པར་བྱའོ། །སྒྱུ་
མའི་རྟ་སོགས་འཇོག་བྱེད་ཡོད་དེ། རྣལ་འབྱོར་སྤྱོད་པའི་དབུ་མ་པ་ལྟར་ན་སྒྱུ་མའི་རྟ་སོགས་
སེམས་ཀྱི་སྣང་ཆ་ཡིན་པས། སེམས་དེ་སྣང་བའི་རང་རིག་གིས་འཇོག་ལ། མདོ་སྡེ་སྤྱོད་
པའི་དབུ་མ་པ་ལྟར་ན་སྒྱུ་མའི་རྟ་གླང་སོགས་ཕྱི་དོན་དང་ཀུན་བཏགས་པའི་གཟུགས་ཡིན་
པས། དེ་དག་གནས་པའི་ས་ཕྱོགས་དང་བར་སྣང་ཅི་རིགས་འཛིན་པའི་དབང་མངོན་གྱིས་
འགྲུབ་པའི་ཕྱིར་ཏེ། རྣམ་བཤད་དགོངས་པ་རབ་གསལ་ལས། དེ་ལྟར་སྒྱུ་མའི་སྣང་བ་



རང་རྒྱུད་པའི་སྐབས།
༼ག༽
28
ནི་རྣལ་འབྱོར་སྤྱོད་པའི་དབུ་མ་པ་ལྟར་རང་རིག་མངོན་སུམ་དང་། ཕྱི་དོན་ཁས་ལེན་པའི་
རང་རྒྱུད་པ་ལྟར་ན་ས་ཕྱོགས་སམ་བར་སྣང་ལྟ་བུའི་གཞི་འཛིན་པའི་དབང་པོའི་མངོན་སུམ་
གྱིས་འགྲུབ་ལ། ཞེས་གསུངས་པའི་ཕྱིར། དེས་ན་རང་རྒྱུད་པ་གཉིས་ཀྱི་ལུགས་ལ་སྒྱུ་
མའི་རྟ་འཇོག་བྱེད་ཀྱི་བློ་གནོད་མེད་ཤེས་སླའོ། །འཇོག་བྱེད་ཀྱི་དོན་རྟེན་གྱི་གང་ཟག་ལ་
ངེས་ཤེས་འདྲེན་བྱེད་ཕལ་ཆེའོ། །སྤྱིར་ཆོས་ཀྱི་སྐྱེ་མཆེད་པའི་གཟུགས་ལ། བསྡུས་པ་
ལས་གྱུར་པའི་གཟུགས་དང་། མངོན་པར་སྐབས་ཡོད་ཀྱི་གཟུགས་དང་། ཡང་དག་པར་
བླངས་པ་ལས་གྱུར་པའི་གཟུགས་དང་། ཀུན་བཏགས་པའི་གཟུགས་དང་། དབང་འབྱོར་
པའི་གཟུགས་དང་ལྔ་ཡོད་པ་ལས། སྒྱུ་མའི་རྟ་གླང་ལྟ་བུ་དེ་ལྔའི་ཀུན་བཏགས་པའི་གཟུགས་
སུ་མདོ་སྡེ་སྤྱོད་པའི་དབུ་མ་རང་རྒྱུད་པས་འདོད་ལ། མངོན་པར་སྐབས་ཡོད་ཀྱི་གཟུགས་
ལ་སྐབས་གཉིས་སུ་ཤེས་དགོས་ཏེ། ཡིད་ཤེས་ཁོ་ན་ལ་སྐྱ་སང་བར་སྣང་ལྟ་བུའི་སྣང་བ་
ནི༑ ཆོས་ཀྱི་སྐྱེ་མཆེད་ཀྱི་མངོན་པར་སྐབས་ཡོད་ཀྱི་གཟུགས་ཡིན་ལ། མིག་ཤེས་ལ་དེ་
ལྟར་སྣང་བ་ནི་གཟུགས་ཀྱི་སྐྱེ་མཆེད་ཡིན་པའི་སྐབས་གཉིས་ཡོད་པའི་ཕྱིར། གཟུགས་དེ་
ལྔ་མདོ་སྡེ་སྤྱོད་པའི་རང་རྒྱུད་པ་ཁོ་ནས་འདོད་པ་མ་ཡིན་ཏེ། རྣམ་བཤད་དགོངས་པ་རབ
གསལ་ལས། དེ་ལ་ཆོས་ཀྱི་སྐྱེ་མཆེད་པའི་གཟུགས་ལྔ་ནི་དངོས་པོར་སྨྲ་བའི་གྲུབ་མཐའི་
བཏགས་པ་མ་ཡིན་གྱི། མདོ་ལས་ཀྱང་གསུངས་ཤིང་རང་ཉིད་དེ་ལྟར་བཞེད་དོ། །ཞེས་
དཔལ་ལྡན་ཟླ་བ་གྲགས་པས་ཀྱང་བཞེད་པར་གསུངས་པའི་ཕྱིར། མངོན་པ་ཀུན་བཏུས་
ལས་ཀྱང་དེ་དག་གསལ་བར་གསུངས་པས་དེ་དག་སོ་སོའི་མཚན་གཞི་མངོན་པ་ཀུན་བཏུས་
ལས་ཤེས་པར་བྱའོ། །དབུ་མའི་ཡིག་ཆར་ཡང་གསལ་བར་གསུངས་པའི་ཕྱིར། རྒྱལ་
དཔོག་པ་སོགས་ཀྱིས་མེ་ལོང་ནང་གི་གཟུགས་བརྙན་དེ། མིག་གི་འོད་ཟེར་མེ་ལོང་ལ་ཕོག་
པ་ཕྱིར་ལོག་པས་རང་གི་བཞིན་མཐོང་བར་འདོད་ལ། བྱེ་བྲག་སྨྲ་བས་དེར་གཟུགས་གཞན་
དྭངས་བ་གཅིག་འབྱུང་བར་འདོད། དེ་ལྟར་འདོད་པའི་མདོ་སྡེ་པའང་ཡོད་དམ་སྙམ། ཡོན་



284
༼ག༽
རང་རྒྱུད་པའི་སྐབས།
ཤཱཀ་དང་། མཛོད་རྩ་རྩོམ་དུས་ཀྱི་སློབ་དཔོན་དབྱིག་གཉེན་ལྟ་བུ། མདོ་རྩ་ལས། འགྲོ་
བ་གཞན་གྱི་རྣམ་པ་བརྟེན་པ་ན་དགེ་སློང་གི་འདུ་ཤེས་ཡོད་པ་ལའོ། །ཞེས་དང་། འགྲོ་
བ་གཞན་གྱི་རྣམ་པ་བརྟེན་པ་བསད་པ་ལ་ཡང་ངོ་། །ཞེས་དང་། མཛོད་རྩ་ལས། འདོད་
པར་གཏོགས་པའི་སྤྲུལ་པ་ནི། ཕྱི་ཡི་སྐྱེ་མཆེད། ཅེས་གསུངས་པའི་ཕྱིར། སྐབས་མ་
ཡིན་པས་དེ་ཙམ་ལས་མ་བྲིས། སེམས་ཙམ་པ་དང་རྣལ་འབྱོར་སྤྱོད་པའི་དབུ་མ་པ་རང་
རྒྱུད་པ་གཉིས་ཀྱིས་དེ་དག་བཀག་ནས་སེམས་ཀྱི་འཁྲུལ་སྣང་སེམས་ལས་དོན་གཞན་མ་ཡིན་
པར་འདོད། འདི་གཉིས་ལྟར་འདོད་པའི་མདོ་སྡེ་པ་ཡོད་པ་དབུ་མ་རྒྱན་གྱི་འགྲེལ་བཤད་
དུ་གསལ། ཐལ་འགྱུར་པའི་ལུགས་ལ་འཁྲུལ་པའི་དབང་ཤེས་ཀྱི་གཟུང་བྱའི་གཟུགས་བརྙན་
དང་སྒྲ་བརྙན་ཐམས་ཅད་ཕྱི་དོན་དང༌། དེར་མ་ཟད་ཐལ་འགྱུར་པ་དང་། མདོ་སྡེ་སྤྱོད་
པའི་རང་རྒྱུད་པས་རྨི་ལམ་གྱི་ཡིད་ཤེས་འཁྲུལ་པའི་སྣང་ཡུལ་འདོད་ཡོན་ལྔར་སྣང་བ་ལྟ་
བུ་ཡང་ཕྱི་དོན་དུ་འདོད་པ་ཡིན་ཏེ། དབུ་མ་འཇུག་པ་ལས། ཇི་ལྟར་དེར་ནི་གཟུགས་བརྙན་
སོགས་སྟོང་ལས། །ཤེས་པ་དེ་ཡི་རྣམ་པ་སྐྱེ་འགྱུར་ལྟར། །ཞེས་དང་། ཇི་ལྟར་ཁྱོད་ཀྱི་
ཕྱི་ཡུལ་རྨི་ལམ་དུ། །ཞེས་དང་། མདོ་ལས། མིག་དང་གཟུགས་ལ་བརྟེན་ནས་མིག་གི་
རྣམ་པར་ཤེས་པ་སྐྱེའོ། །ཞེས་གསུངས་པའི་ཕྱིར། འཇིག་རྟེན་གྱི་བདེན་རྫུན་གྱི་དཔེ་དོན་
ལ་སྦྱར་ནས་བཤད་ཚུལ་ཡོད་དེ། སྒྱུ་མའི་ལྟད་མོ་པ་མིག་བསླད་པ་བཞིན་དུ། སེམས་
ཅན་རྣམས་ཀྱིས་ཕྱི་ནང་གི་ཆོས་རྣམས་བདེན་པར་ཡོད་པར་སྣང་བ་ན། བློ་ལ་སྣང་བའི་
དབང་གིས་བཞག་པ་མིན་པར་ཆོས་དེ་རྣམས་ཀྱི་སྡོད་ལུགས་ཞིག་ཡོད་པར་འཛིན་པ་ནི། ཐོག་
མ་མེད་པ་ནས་ཞུགས་པའི་ལྷན་སྐྱེས་ཀྱི་བདེན་འཛིན་ཡིན་ནོ། །རང་རྒྱུད་པས་འདི་ལྟར་
བཞག་པ་དེ། ཐལ་འགྱུར་པས་རགས་པ་དང་ཀུན་བཏགས་སུ་འདོད་པ་ཡིན་ཏེ། འཇུག་
པ་ལས། གང་ཕྱིར་འཇིག་རྟེན་ས་བོན་ཙམ་བཏབ་ནས། །བདག་གི་བུ་འདི་སྐྱེད་ཅེས་སྨྲ་
བྱེད་ཅིང་། ཤིང་ཡང་བཙུགས་སོ་སྙམ་དུ་རྟོགས་དེས་ན། །གཞན་ལས་སྐྱེ་བ་འཇིག་རྟེན་



རང་རྒྱུད་པའི་སྐབས།
༼ག༽
235
ལས་ཀྱང་མེད། །ཅེས་དང་། ཡང་ན། གང་ཕྱིར་འཇིག་རྟེན་ལག་པ་ན་བ་ན། །ང་ནི་ན་
འོ་སྙམ་དུ་རྟོགས་དེས་ན། །ཞེས་བྱུང་། གོ་བདེ་ཆེད། ན་བའི་ལག་པ་ང་མ་ཡིན་ནའང་།
ལེགས་བཤད་སྙིང་པོ་ལས། རིགས་པ་དེ་དག་གི་གནད་ཀྱིས་རང་རྒྱུད་པས་བཤད་པའི་
ཆོས་ཀྱི་བདག་འཛིན་ལྷན་སྐྱེས་སུ་འདོད་པ་ཡང་ཀུན་བཏགས་སུ་བྱའོ། །ཞེས་དང༌། འཇུག་
པ་ལས། རང་དུ་ལྟ་བ་དང་འབྲེལ་ཡོངས་སུ་ཟད། །ཅེས་པའི་ལྟ་བ་ལའང་སྣ་ཚོགས་ཡོད་
མས་ནི་འཆད་པར་འགྱུར་རོ། །དེ་དག་ལ་བློ་ཁ་ཕྱོགས་ན་འཁོར་བའི་རྩ་བ་བདག་འཛིན་
མ་རིག་པ་དང་། དེའི་དབང་གིས་ལས་བསགས་པས་འཁོར་བར་འཁོར་པའི་ཚུལ་དང་།
བདག་མེད་རྟོགས་པའི་ཤེས་རབ་ཀྱིས་བདག་འཛིན་མ་རིག་པའི་ཞེན་ཡུལ་ཇི་ལྟར་སུན་འབྱིན་
པའི་ཚུལ་སོགས་ཤེས་པར་འགྱུར་རོ། །
རང་རྒྱུད་པས་རང་གི་མཚན་ཉིད་ཀྱིས་གྲུབ་པ་ཁས་ལེན་པའི་ཁུངས་རྣམས་ནི།
སེམས་ཙམ་པས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་འདོད་པ་ལ། ཤེས་
རབ་སྒྲོན་མེ་ལས། འདོགས་བྱེད་དང་གདགས་གཞི་གཉིས་སུ་ཕྱེ་ནས་འགོག་པ་དེ་དང་།
དབུ་མ་སྙིང་པོ་ལས། ཀུན་བཏགས་ཡོད་པ་མ་ཡིན་ཏེ། །བཏགས་ཕྱིར་སྦྲུལ་དང་འདྲ་མི་
འདོད། །ཐག་པའི་དངོས་པོར་མ་ངེས་ཕྱིར། །ཡང་ན་གྲགས་པས་གནོད་པར་འགྱུར།།
ཞེས་སེམས་ཙམ་པས་ཐག་ཁྲ་སྦྲུལ་འཛིན་དཔེར་བཀོད་པ་ལ། ཐག་ཁྲ་དེའི་གཞིར་རང་
མཚན་གྱི་མེད་ཀྱང་། སྦྲུལ་ཁོ་རང་སྦྲུལ་འཛིན་གྱི་གཞིར་རང་མཚན་གྱི་ཡོད་པས་དཔེ་
མ་ངེས་ལ། དེ་ཡང་མེད་པར་འདོད་ན་གྲགས་པས་གནོད་པར་གསུངས་པའི་ཕྱིར་དང་།
འཇུག་པ་ལས། གང་ཕྱིར་དངོས་པོ་འདི་དག་རྣམ་དཔྱད་ན། །ཞེས་པའི་མཚམས་སྦྱར་
དུ༑ འཇུག་པ་རང་འགྲེལ་ལས། དོན་དམ་པར་སྐྱེ་བ་མེད་པའི་བདག་དང་། གཞན་ལས་
སྐྱེ་བ་དགག་པ་ལ་རག་ལས་མོད། གཟུགས་དང་ཚོར་བ་ལ་སོགས་པ་གང་དག་མངོན་སུམ་
དང་རྗེས་སུ་དཔག་པ་དག་གི་དམིགས་པ་དེ་དག་གི་རང་བཞིན་ནི་གདོན་མི་ཟ་བར་གཞན་



༼ག༽
236
རང་རྒྱུད་པའི་སྐབས།
ལས་སྐྱེ་བར་འགྱུར་རོ། །ཞེས་པས་ཕྱོགས་སྔའི་འདོད་པ་བརྗོད་ཅིང་། དེ་ཡང་དོན་དམ་
པར་གཞན་སྐྱེ་མེད་ཀྱང་ཐ་སྙད་དུ་གཞན་སྐྱེ་འདོད་པ་ཞིག་ཏུ་མངོན་ལ། གཞན་སྐྱེའི་དོན་
ཡང་རང་མཚན་གྱིས་གྲུབ་པའི་རྒྱུ་ལས་འབྲས་བུ་འབྱུང་བ་ལ་འདོད་པས། དེ་ལྟར་འདོད་
མཁན་རང་རྒྱུད་པ་མིན་ན་གཏན་མི་རྙེད་པའི་ཕྱིར་དང་། མདོ་སྡེ་སྤྱོད་པའི་རང་རྒྱུད་པའི་
ལུགས་ལ། རང་མཚན་གྱིས་གྲུབ་པར་མ་ཟད། རང་འཛིན་རྟོག་པའི་ཞེན་གཞིར་རང་
མཚན་གྱིས་གྲུབ་པར་ཡང་འདོད་དེ། འདིའི་ལུགས་ལ་དགོངས་འགྲེལ་དངོས་བསྟན་གྱི་
ངོ་བོ་ཉིད་མེད་པ་གསུམ་སྟོང་ཉིད་ཡིན་པའི་ཕྱིར་ཏེ། ལེགས་བཤད་སྙིང་པོ་ལས། ཡོད་
མེད་ནི་མཚན་ཉིད་ངོ་བོ་ཉིད་ཡོད་མེད་ཡིན་པས། ཞེས་གསུངས་པའི་ཕྱིར། འོ་ན་ཇི་འདྲ་
ཞིག་ཏུ་བཟུང་ན་རང་གི་མཚན་ཉིད་ཀྱིས་གྲུབ་པར་བཟུང་བ་ཡིན་ཞེ་ན། གང་ཟག་འདིས་
ལས་འདི་བྱས་སོ། །འབྲས་བུ་འདི་མྱོང་ངོ་ཞེས་པའི་ཐ་སྙད་བཏགས་པ་ལ། རང་གི་ཕུང་
པོ་འདི་ཉིད་གང་ཟག་ཡིན་ནམ། འོན་ཏེ་དེ་དག་ལས་དོན་གཞན་ནམ་ཞེས་གང་ཟག་གི་ཐ་
སྙད་བཏགས་པ་དེའི་དོན་བཙལ་ཏེ། དོན་གཅིག་པའམ་དོན་ཐ་དད་ལ་སོགས་པའི་ཕྱོགས་
གང་རུང་ཞིག་རྙེད་ནས་གང་ཟག་དེ་འཇོག་ས་བྱུང་ན། ལས་གསོག་པ་པོ་དང་རྣམ་སྨིན་
མྱོང་བ་པོ་འཇོག་ནུས་ལ། མ་རྙེད་ན་འཇོག་མི་ནུས་པས་གང་ཟག་གི་ཐ་སྙད་བཏགས་པ་
ཙམ་གྱིས་མི་ཚིམ་པར་དེའི་ཐ་སྙད་གང་ལ་བཏགས་པའི་གདགས་གཞི་དེ་ཇི་ལྟར་ཡིན་དཔྱད་
ཅིང་བཙལ་ནས་འཇོག་ན་གང་ཟག་རང་གི་མཚན་ཀྱིས་གྲུབ་པར་འཇོག་པ་ཡིན། དེ་བཞིན་
ཆོས་གཞན་ལའང་གདགས་གཞིའི་སྟེང་ནས་བཙལ་ནས་འཇོག་དགོས་པ་རིགས་པ་དེ་བཞིན་
ནོ༑ ༑རང་སྡེ་གྲུབ་མཐའ་སྨྲ་བ་བྱེ་བྲག་སྨྲ་བ་ནས་རང་རྒྱུད་པའི་བར་ཐམས་ཅད་དེ་ལྟར་
འདོད་པའི་ཕྱིར། འཇུག་པ་ལས། ཕུང་པོ་ལས་གཞན་བདག་གྲུབ་མེད་པའི་ཕྱིར། །བདག་
ལྟའི་དམིགས་པ་ཕུང་པོ་ཁོ་ནའོ། །ཞེས་སོགས་ཀྱི་སྐབས་སུ་དེ་དག་གི་འདོད་ཚུལ་བཤད་
པ་ལས་ཤེས་པར་བྱའོ། །དབུ་མ་རང་རྒྱུད་པ་སོགས་ནི་ཐ་སྙད་འདོགས་པའི་བློའི་དབང་



237
རང་རྒྱུད་པའི་སྐབས།
༼ག༽
གིས་གཟུགས་ཚོར་ལ་སོགས་པ་འཇོག་མི་ནུས་ལ། གནོད་པ་མེད་པའི་དབང་པོའི་ཤེས་པ་
ལ་སོགས་པ་ལ་སྣང་བའི་དབང་གིས་ཐ་སྙད་དུ་ཡོད་པ་འཇོག་ནུས་པར་འདོད་པས། བློའི་
དབང་གིས་བཞག་མ་བཞག་གི་བློ་ལ་ཡང་ཁྱད་པར་ཆེའོ། །དེ་འདྲའི་བློའི་དབང་གིས་བཞག་
པ་མིན་པར་ཆོས་རང་གི་ངོས་ཀྱི་གནས་ལུགས་ཀྱི་དབང་གིས་ཡོད་མེད་སོགས་དཔྱད་པ་
ཙམ་ནས་དེ་ཁོ་ནར་གྲུབ་མ་གྲུབ་དཔྱད་པར་འགྲོ་བར་འདོད་ཀྱི། དཔྱོད་ལུགས་དེ་ཙམ་
ལས་མི་འདོད་པས་ཐ་སྙད་དུ་རང་གི་མཚན་ཀྱིས་གྲུབ་པ་བཞེད་དོ། །རང་གི་མཚན་ཉིད་
ཀྱིས་གྲུབ་པ་འདོད་པའི་ཚུལ་ལའང་མཁས་པའི་བཤད་ཚུལ་མི་འདྲ་བ་གསུམ་ཡོད་པ་ལེགས་
བཤད་སྙིང་པོ་ལས་ཤེས་པར་བྱའོ། །
གཉིས་པ། ཡུལ་ཅན་གྱི་འདོད་ཚུལ་ནི། ཡུལ་ཅན་གྱི་མཚན་ཉིད་དང་། དེའི་
དབྱེ་བ་རྣམས་སྔར་མདོ་སྡེ་པའི་སྐབས་སུ་བཤད་ཟིན། ལུགས་འདིར་ཀུན་གཞི་དང་ཉོན་
ཡིད་ཁས་མི་ལེན་ལ། མདོ་སྡེ་སྤྱོད་པའི་རང་རྒྱུད་པས་ཡིད་ཀྱི་རྣམ་ཤེས་གང་ཟག་གི་མཚན་
གཞི་དང་། རྣལ་འབྱོར་སྤྱོད་པའི་རང་རྒྱུད་པས་ཡིད་ཀྱི་རྣམ་ཤེས་ཀྱི་རྒྱུན་གང་ཟག་གི་མཚན་
གཞིར་འདོད་ལ། རང་རྒྱུད་པ་གཉིས་རྣམ་ཤེས་ཚོགས་དྲུག་འདོད་པ་མཐུན་ལ། བློ་ལ་
ཚད་མ་དང་། ཚད་མིན་གྱི་བློ་གཉིས། ཚད་མ་ལ། མངོན་སུམ་ཚད་མ་དང་། རྗེས་
དཔག་ཚད་མ་གཉིས་འདོད་པ་ཡང་མཐུན་ནོ། །མདོ་སྡེ་སྤྱོད་པའི་རང་རྒྱུད་པས་རང་རིག་
མི་འདོད་ཅིང་། མངོན་སུམ་གཞན་གསུམ་འདོད་པ་རང་རྒྱུད་པ་གཉིས་ཀ་འདྲ། རྣལ་
འབྱོར་སྤྱོད་པའི་དབུ་མ་པས་དབང་མངོན་དང་། ཡིད་ཀྱི་མངོན་སུམ་གཉིས་ལ་འཁྲུལ་
མ་འཁྲུལ་གཉིས་གཉིས་ཡོད་པར་འདོད་ཅིང་། མངོན་སུམ་གཞན་གཉིས་མ་འཁྲུལ་པའི་
ཤེས་པ་ཁོ་ནར་འདོད་ལ། མདོ་སྡེ་སྤྱོད་པའི་དབུ་མ་རང་རྒྱུད་པས་མངོན་སུམ་ཡིན་ན། མ་
”འཁྲུལ་པའི་ཤེས་པ་ཡིན་པས་ཁྱབ་པར་འདོད་དོ། །རྣལ་འབྱོར་སྤྱོད་པའི་རང་རྒྱུད་པ་སྔོན་
པོ་དང་། སྔོན་འཛིན་མིག་ཤེས་གཉིས་ལྟ་བུ་བག་ཆགས་གཅིག་གིས་བྱེད་པས་རྫས་གཅིག་



238
༼ག༽
རང་རྒྱུད་པའི་སྐབས།
ཡིན་པར་འདོད་པ། སེམས་ཙམ་པ་དང་མཐུན་ལ། སྔོན་པོ་སྔོན་འཛིན་མིག་ཤེས་ཀྱི་སྣང་
བའི་དམིགས་རྐྱེན་ནམ་དམིགས་རྐྱེན་བཏགས་པ་བ་ཡིན་ཀྱང་། དེའི་དམིགས་རྐྱེན་མཚན་
ཉིད་པ་མ་ཡིན་པར་འདོད་པའང་སེམས་ཙམ་པ་དང་མཐུན་ནོ། །འདི་གཉིས་ཀྱི་ལུགས་
ལ༑ དམིགས་རྐྱེན་གྱི་དོན། ཡུལ་ཅན་དེས་ཡུལ་ལ་དམིགས་པའི་རྐྱེན་བྱེད་པ་ལྟ་བུ། དཔེར་
ན༑ སྔོན་འཛིན་མིག་ཤེས་སྐྱེད་བྱེད་ཀྱི་བག་ཆགས་ཀྱིས་སྔོན་འཛིན་མིག་ཤེས་སྔོན་པོ་ལ་
དམིགས་པའི་རྐྱེན་བྱེད་པ་ལྟ་བུའོ། །མདོ་སྡེ་སྤྱོད་པའི་རང་རྒྱུད་པས་སྔོན་པོ་དང་དེའི་ཚོགས་
པ་ན་ཡོད་པའི་སྔོ་རྡུལ་ཕྲ་མོ་ཡང་སྔོན་འཛིན་མིག་ཤེས་ཀྱི་དམིགས་རྐྱེན་དུ་འདོད་པ་མདོ་
སྡེ་པ་དང་མཐུན་ལ། སྔོན་པོ་དང་དེ་འཛིན་པའི་མིག་ཤེས་གཉིས་རྫས་ཐ་དད་དུ་འདོད་
པའང་མདོ་སྡེ་པ་དང་མཐུན་ནོ། །འདི་གཉིས་ཀྱི་ལུགས་ལ། ཡུལ་དེ་ལ་ཡུལ་ཅན་དེས་
དམིགས་པ་ཡང་ཡིན། ཡུལ་དེ་ཡུལ་ཅན་དེ་སྐྱེ་བའི་རྐྱེན་ཡང་ཡིན་པས་ན། དམིགས་
རྐྱེན་ཞེས་བྱ་སྟེ། དཔེར་ན། སྔོན་པོ་སྔོན་འཛིན་མིག་ཤེས་ཀྱི་དམིགས་རྐྱེན་ཡིན་པ་ལྟ་
བུ༔ དེ་དག་ལམ་རིམ་ཆེན་མོ་ལས་ཤེས་པར་བྱའོ། །གྲུབ་མཐའི་རྩ་བ་ལས། བསགས་
པ་རྫས་ཡོད་རེ་རེའང་དམིགས་རྐྱེན་རུང་། །ཞེས་གསུངས་པའི་ཕྱིར། རྫས་ཞེས་པའི་
ཐ་སྙད་འཇུག་གཞི་སོགས་ཅུང་ཟད་དཔྱད་ན། ལེགས་བཤད་སྙིང་པོ་ལས། དེའི་ཕྱིར་
བྱམས་ཞུས་ལས་རྫས་སུ་ཡོད་མེད་གསུངས་པའི་རྫས་ནི་གཞུང་གཞན་ནས་རྫས་གཉིས་བཤད་
པའི་རྫས་ཀྱང་མིན་ལ། དབུ་མ་པས་རང་གི་མཚན་ཉིད་ཀྱིས་གྲུབ་པ་ལ་རྫས་སུ་བཤད་པ་
ཡང་མིན་པས་ཡོད་པ་ཙམ་མོ། །ཞེས་དང༌། གྲུབ་མཐའི་རྩ་བར། དེའི་ཕྱིར་རྫས་ཀྱི་སྒྲ་
བཞིན་གཅིག་ལ་མིན། །ཞེས་གསུངས་པ་ལྟར། རྫས་ཞེས་བརྗོད་པའི་སྒྲའི་ཐ་སྙད་འཇུག་
པའི་གཞི་དུ་མ་ཡོད་དེ། བྱམས་ཞུས་ཀྱི་ལེའུ་ནས་བཤད་པ་དེ་དང་། བག་ཆགས་གཅིག་
གིས་བྱེད་པ་ལ་རྫས་གཅིག་ཏུ་བཤད་པའི་རྫས་དང་། རང་གི་ངོ་བོ་ངེས་པ་ལ་ཆོས་གཞན་
བཟུང་བ་ལ་ལྟོས་མི་དགོས་པ་ལ་རྫས་ཡོད་ཅེས་པའི་རྫས། བདེན་པར་གྲུབ་པ་ལ་རྫས་གྲུབ་



རང་རྒྱུད་པའི་སྐབས།
༼ག༽
༡39
ཅེས་བཤད་པའི་རྫས་དང་། གདགས་གཞི་ལ་མ་ལྟོས་པར་གྲུབ་ན་རང་སྐྱ་ཐུབ་པའི་རྫས་
སུ་གྲུབ་ཅེས་པའི་རྫས་དང་། འབྱུང་བ་བཞིའི་རྡུལ་གྱི་ནུས་པའམ་དེའི་ཤུགས་ལ་རྡུལ་རྫས་
ཞེས་པའི་རྫས་དང་། སྒྲ་མ་གཏོགས་པའི་གཟུགས་སོགས་དོན་བཞིའི་རྡུལ་གྱི་ནུས་པའམ་
ཤུགས་ལ་ཡང་རྫས་ཞེས་བརྗོད་ལ། རྫས་བརྒྱད་པོ་དེ་དག་འདུས་པའི་གོང་བུ་ལ་གཟུགས་
རིགས་པ་དང་། རྫས་བརྒྱད་པོ་དེ་དག་གི་མཐུས་སྤྲུལ་བསྒྱུར་སྣ་ཚོགས་བྱེད་པ་ལ། རྫས་
ཀྱི་རྫུ་འཕྲུལ་དང་། གཞན་ཡང་། སྒོམ་བྱུང་གི་རྫུ་འཕྲུལ། ལས་ཀྱི་རྫུ་འཕྲུལ། སྔགས་
ཀྱི་རྫུ་འཕྲུལ། སྨན་གྱི་རྫུ་འཕྲུལ་དང་ལྔ་མདོ་ལས་གསུངས། འབྲས་བུ་བྱེད་པའི་ནུས་པ་
ལ༑ དོན་བྱེད་ནུས་པའི་རྫས་དང་། གཞན་དུ་མི་འགྱུར་བའི་ཡོད་པ་ལ་བརྟན་པ་མི་འགྱུར་
པའི་རྫས་ཡོད་ཅེས་པའི་རྫས་དང་། ལས་ཉོན་གྱི་འཕངས་འབྲས་ལ་མི་གཙང་བའི་རྫས་
སོ་གཉིས་ཀྱི་རང་བཞིན་ཞེས་པའི་རྫས་དང་། རྭ་སྒྲེང་ཤུག་པ་དང་དགའ་ལྡན་མཁན་པ་
སོགས་ལ་བསང་རྫས་དང་། བསྐང་རྫས་དང་། མཆོད་རྫས་དང་། དམ་རྫས་དང་། རྗེས་
དཔག་གིས་རྟོགས་རུང་ལ། རིགས་པས་གྲུབ་པའི་རྫས་གྲུབ། ཅེས་སོགས་རྫས་ཀྱི་ཐ་སྙད་
འཇུག་པའི་གཞི་མང་པོ་ཡོད་ཀྱང་། དེ་དག་ཐམས་ཅད་རྫས་བརྗོད་པའི་སྒྲའི་བརྗོད་བྱ་ཡིན་
མིན་དཔྱད་དགོས་ཏེ། རྫས་ཞེས་བརྗོད་པའི་སྒྲ་དང་། རྫས་བརྗོད་པའི་སྒྲ་གཉིས་ལ་མུ་
བཞི་ཡོད་པའི་ཕྱིར། བཏགས་ཡོད་བརྗོད་འདོད་ཀྱི་ཀུན་སློང་གིས་རྫས་ཡོད་ཅེས་བརྗོད་
པའི་སྒྲ་དེ། རྫས་ཡོད་ཅེས་བརྗོད་ཀྱང་། རྫས་ཡོད་མ་བརྗོད་དེ། བཏགས་ཡོད་བརྗོད་
པའི་ཕྱིར། དེས་ན་བཏགས་ཡོད་བརྗོད་ན། བཏགས་ཡོད་ཅེས་བརྗོད་པས་མ་ཁྱབ་པའི་
ཕྱིར། སྒྲ་ནི་བརྗོད་འདོད་རྗེས་འབྲངས་ཕྱིར། །མ་བརྗོད་ན་ཡང་འདོད་པས་ཁྱབ། །ཅེས་
གསུངས་པའི་ཕྱིར། དེ་བཞིན་བདག་ཅེས་བརྗོད་པའི་ཐ་སྙད་འཇུག་གཞི་ཡང་མང་པོ་ཡོད་
དེ༑ འཇུག་པ་ལས། བདག་ནི་འདི་ཡི་ཡུལ་དུ་རྟོགས་བྱས་ནས། །ཞེས་དང་། རྣལ་
''འབྱོར་པ་ཡིས་བདག་ནི་འགོག་པར་བྱེད། །ཅེས་པའི་བདག་སྔ་མ་ཡོད་ལ། བདག་ཕྱི་མ་



240
༼ག༽
རང་རྒྱུད་པའི་སྐབས།
མེད། རྩ་ཤེས་ལས། བདག་ལས་མ་ཡིན་གཞན་ལས་མིན། །ཞེས་པ་དང་། སྤྱོད་འཇུག་
ལས། བདག་དང་གཞན་དུ་རྗེས་བྱ་བ། །ཞེས་པའི་བདག་སྔ་མ་ཡོད་ལ། བདག་ཕྱི་མའང་
ཡོད་པས། བདག་ཡོད་ཅེས་བརྗོད་པ་དང་བདག་མེད་ཅེས་བརྗོད་པ་རྣམས་ལ་དཔྱད་དགོས།
གཞན་དུ་ན། བདག་ཡོད་མེད་གཉིས་ཀ་ཡིན་པའམ། ཡང་ན། བདག་ཡོད་མེད་གང་
ཡང་མ་ཡིན་པར་ཐལ་བའི་ཕྱིར། དེས་ན་སྐབས་དོན་སོ་སོར་ཤེས་དགོས་སོ། །སྒྲ་གཅིག་
གི་འཇུག་གཞི་ལ་དོན་མང་པོ་ཡོད་པ་བཞིན། དོན་གཅིག་ལ་མིང་དུ་མ་འཇུག་པའང་ཡོད་
དེ༑ དཔེར་ན། སྟོན་པ་ཤཱཀྱ་ཐུབ་པ་ལ། ཤཱཀྱ་མུ་ནི། ཤཱཀྱ་སེང་གེ །གོ་ཏ་མ། རྣམ་
འདྲེན་བཞི་པ། བསྐལ་བཟང་སངས་རྒྱས་སྟོང་གི་བཞི་པ། ཐུབ་དབང་སངས་རྒྱས་བཅོམ་
ལྡན་འདས། འདྲེན་པ་མཉམ་མེད་ཟས་གཙང་སྲས། ཤཱཀྱའི་རྒྱལ་བོ་ཞེས་བརྗོད་པ་ལྟ་བུའོ།།
མིང་གཅིག་དོན་མང་པོ་ལ་འཇུག་པ་གཞན་ཡང་མང་པོ་ཡོད་དེ། ང་ཞེས་བརྗོད་པའི་སྒྲའི་
འཇུག་གཞི་ལ། ང་སྔོན་སངས་རྒྱས་རྣམ་གཟིགས་སུ་གྱུར་ཏོ་ཞེས་པའི་ང་དང་། ང་ནི་
སྔོན་ཚེ་དབུལ་པོར་གྱུར་པའི་ཚེ། །ཞེས་པའི་ང་དང་། ང་རྒྱལ་ཞེས་པའི་ང་དང་། ང་
འགྲོ་ང་བསྡད་ཅེས་པའི་ང་དང་། ངའི་ཆོས་གོས། ཞེས་དང་། ངའི་ཉན་ཐོས། ཞེས་
དང་། ངར་འཛིན་གྱི་དམིགས་ཡུལ་གྱི་ང་དང་། དེའི་འཛིན་སྟངས་ཡུལ་གྱི་ང་དང་། སྐྱེ་
བ་སྔ་ཕྱི་བར་གསུམ་ཀ་ལ་རྗེས་སུ་འགྲོ་བའི་ང་། ཚེ་འདིའི་ཁྱད་པར་དུ་བྱས་པའི་སྐྱེ་བ་སྔ་
མ་ནས་འདིར་འོངས་བའི་ང་། འདི་ནས་ཕྱི་མར་འགྲོ་ངེས་ཀྱི་ང་སོགས། ངའི་ཐ་སྙད་
འཇུག་གཞི་ཡང་ཤིན་ཏུ་མང་པོ་ཡོད། རྟོག་པ་ལའང་། མཛོད་ལས། ངེས་པར་རྟོག་
དང་རྗེས་དྲན་པའི། །རྣམ་པར་རྟོག་པས་རྣམ་མི་རྟོག །ཅེས་གསུངས་པ་ལྟར། ངེས་
པར་རྟོག་པ་དང་། རྗེས་དྲན་གྱི་རྟོག་པ་དང་། ངོ་བོ་ཉིད་ཀྱི་རྟོག་པ་གསུམ། རྗེས་དྲན་གྱི་
རྟོག་པ་ལ་མཉམ་བཞག་ཟག་མེད་ཀྱི་ཡེ་ཤེས་ཡོད་ལ། ངོ་བོ་ཉིད་ཀྱི་རྟོག་པ་ལ་དབང་ཤེས་
ཀྱང་ཡོད་པའི་ཕྱིར། མཛོད་འགྲེལ་ལས་ཤེས་སོ། །ཚད་མ་མདོ་ལས། མིང་དང་རིག་



241
རང་རྒྱུད་པའི་སྐབས།
༼ག༽
སོགས་སྦྱོར་བ་ཡི། །རྟོག་པ་དང་བྲལ་མངོན་སུམ་མོ། །ཞེས་དང་། རྣམ་རྩ་ལས། ཤེས་
གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པ་ཡིན། །ཞེས་གསུངས་པ་ལྟར། སྒྲ་སྤྱི་
དང་དོན་སྤྱི་འཛིན་པའི་རྟོག་པ་རྣམས་དང་། དབུ་མཐའ་ལས། ཡང་དག་མ་ཡིན་ཀུན་
རྟོག་ཡོད། །སེམས་དང་སེམས་བྱུང་ཁམས་གསུམ་པ། །ཞེས་གཉིས་སྣང་འཁྲུལ་བ་ཅན་
གྱི་སེམས་དང་སེམས་བྱུང་ལ་རྟོག་པར་བཤད་པ་དང་། འདི་ལ་དབང་ཤེས་ཀྱང་ཡོད་པས་
སོ༑ ༑སོ་སོ་སྐྱེ་བོ་རྣམས་ནི་རྟོག་པས་བཅིང་། །ཞེས་བདེན་འཛིན་ལ་རྟོག་པར་བཤད་པ་
དང་། སེམས་བྱུང་ལྔ་བཅུ་རྩ་གཅིག་གི་ནང་གི་རྩིང་པར་རྟོག་པར་བཤད་པ་གཞན་འགྱུར་
གྱི་རྟོག་པ་དང་། ཀུན་སློང་ལ་ཞིབ་པར་རྟོག་པའི་འཕགས་ལམ་ཡན་ལག་བརྒྱད་ཀྱི་ནང་
ཚན་ཡང་དག་པའི་རྟོག་པ་འཕགས་ལམ་སོགས་རྟོག་པ་ལ་ཤིན་ཏུ་མང་པོ་ཡོད་ལ། གཞན་
ཡང་། ཆོས་ཞེས་པའི་ཚིག་དོན་བཅུ་ལ་འཇུག་ཚུལ་ཡོད་དེ། ཆོས་ནི་ཤེས་བྱ་ལམ་དང་
ནི༑ ༑མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་དང་མཐོ་རིས་དང་། འབྱུང་
འགྱུར་ངེས་དང་ཆོས་ལུགས་ལའོ། །ཞེས་སོགས་མིང་གཅིག་དོན་མི་འདྲ་བ་མང་པོ་ལ་འཇུག་
པ་དང་། དོན་གཅིག་ལ་མིང་མང་པོ་འཇུག་པ་ནི། མིང་བརྡའི་གཞིར་དོན་དམ་པར་ན
་་གྲུབ་པའི་རྟགས་ཡང་དག་ཡིན་ནོ། །གཉིས་པ། ལམ་གྱི་འདོད་ཚུལ། དེ་ལ་འདིར་འཇིག་
རྟེན་དང་འཇིག་རྟེན་ལས་འདས་པའི་ཡོན་ཏན་དུ་མའི་གཞི་རྟེན་དུ་གྱུར་པའི་ས་དང་ལམ་
གྱི་རྣམ་བཞག་འཆད་པ་ལ་ཐོག་མར། སྐྱེས་བུ་གསུམ་གྱི་ལམ་གྱི་རྣམ་བཞག་མདོར་བསྡུས་
ཙམ་ཞིག་བརྗོད་པར་བྱ་སྟེ། ཆོས་མིན་གྱིས་ཚེ་འདིའི་བདེ་བ་ཙམ་དོན་དུ་གཉེར་བའི་བསམ་
པ་དེ། སྐྱེས་བུ་ཆུང་ངུའི་ཐ་མའི་བསམ་པ་དང་། ཆོས་དང་ཆོས་མིན་གྱིས་ཚེ་འདིའི་བདེ་
་བོ་ཙམ་དོན་དུ་གཉེར་བའི་བསམ་པ་དེ། སྐྱེས་བུ་ཆུང་ངུའི་འབྲིང་གི་བསམ་པའོ། །དེ་ཡང་
རང་ཁོ་ནའི་དོན་དུ་ཚེ་ཕྱི་མའི་འཁོར་བའི་མངོན་མཐོ་ཙམ་གཙོ་བོར་དོན་དུ་གཉེར་བའི་ཆ་
ནས་བཞག་པའི་བསམ་པ་དེ། སྐྱེས་བུ་ཆུང་ངུའི་ཁྱད་པར་ཅན་གྱི་ལམ་གྱི་མཚན་ཉིད། མཚན་
ར་མ་



242
༼ག༽
རང་རྒྱུད་པའི་སྐབས།
གཞི་ནི། སྐྱེས་བུ་ཆུང་ངུའི་རྒྱུད་ཀྱི་འཆི་བ་མི་ལྗོན་ཤིང་གི་མདོ་ལས། ལོ་བརྒྱ་ཐུབ་པའི་ཟས་ཡོད་
ཀྱང་། །ཤི་བའི་ནང་པར་ལྟོགས་པར་འགྲོ། ལོ་བརྒྱ་ཐུབ་པའི་གོས་ཡོད་ཀྱང་། །ཤི་བའི་ནང་པར་གཅེར་
བུར་འགྲོ། །རྟག་པ་རྟོགས་པའི་བློ་དང་། མི་དགེ་བཅུ་སྤོང་གི་ཚུལ་ཁྲིམས་ལྟ་བུའོ། །དེ་
དག་ལ་བརྟེན་ནས་རང་རྒྱུད་ལྡན་གྱི་གང་ཟག་མངོན་མཐོའི་གོ་འཕང་དུ་བགྲོད་པར་བྱེད་
པས་ན། སྐྱེས་བུ་ཆུང་ངུའི་ལམ་ཞེས་བརྗོད་དོ། །འཁོར་བའི་ཕུན་ཚོགས་ལ་བློ་ལོག་པའི་
སྒོ་ནས་རང་ཁོ་ནའི་དོན་དུ་ཐར་པ་གཙོ་བོར་དོན་དུ་གཉེར་པའི་ཆ་ནས་བཞག་པའི་བསམ་
པ་དེ། སྐྱེས་བུ་འབྲིང་གི་མཚན་ཉིད། མཚན་གཞི་ནི། སྐྱེས་བུ་འབྲིང་གི་རྒྱུད་ཀྱི་མི་རྟག་
སོགས་བཅུ་དྲུག་རྟོགས་པའི་བློ་དང་། བྱམས་པ་དང་སྙིང་རྗེ་ལྟ་བུའོ། །ཁམས་གསུམ་
འཁོར་བའི་ཕུན་ཚོགས་གང་ལ་ཡང་། །སྙིང་པོ་མ་མཆིས་རྨི་ལམ་དགའ་སྟོན་བཞིན། །མཆོག་
གསུམ་ཐུགས་རྗེ་བདེ་བ་ཆེན་པོའི་མཐུས། །ངན་སོང་འཁོར་བའི་སྐྱེ་སྒོ་བཅད་དུ་གསོལ།།
དེ་དག་ལ་བརྟེན་ནས་རང་རྒྱུད་ལྡན་གྱི་གང་ཟག་ཐར་པའི་གོ་འཕང་དུ་བགྲོད་པར་བྱེད་པས་
ན༔ སྐྱེས་བུ་འབྲིང་གི་ལམ་ཞེས་བརྗོད་དོ། །སྙིང་རྗེ་ཆེན་པོའི་གཞན་དབང་དུ་གྱུར་པའི་
སྒོ་ནས་སེམས་ཅན་གཞན་སངས་རྒྱས་ཐོབ་ཕྱིར་དུ་རྣམ་མཁྱེན་དོན་དུ་གཉེར་བའི་ཆ་ནས་
བཞག་པའི་བསམ་པ་དེ། སྐྱེས་བུ་ཆེན་པོའི་ལམ་གྱི་མཚན་ཉིད། མཚན་གཞི་ནི། སྐྱེས་
བུ་ཆེན་པོའི་རྒྱུད་ཀྱི་སྙིང་རྗེ་ཆེན་པོ་དང་། ལྷག་བསམ་རྣམ་དག་ལྟ་བུའོ། །དེ་དག་ལ་བརྟེན་
ནས་རང་རྒྱུད་ལྡན་གྱི་གང་ཟག་བླ་ན་མེད་པའི་བྱང་ཆུབ་ཏུ་བགྲོད་པར་བྱེད་པས་ན། སྐྱེས་
བུ་ཆེན་པོའི་ལམ་ཞེས་བརྗོད་དོ། །སྐྱེས་བུ་གསུམ་ཀའི་ཉམས་སུ་བླང་བྱ་ཡང་ཡིན། འབྲིང་
གི་ལམ་རང་རྒྱུད་ལ་སྐྱེ་བ་རང་ཉིད་ལ་ཐོག་མར་བློ་སྦྱོང་དགོས་པའི་བསམ་པ་དེ། སྐྱེ་བུ་
ཆུང་འབྲིང་ཐུན་མོང་གི་ལམ་གྱི་མཚན་ཉིད། མཚན་གཞི་ནི། འཆི་བ་མི་རྟག་པ་དང་།
ངན་འགྲོའི་སྡུག་བསྔལ་རྟོགས་པའི་ཤེས་རབ་ལྟ་བུའོ། །སྐྱེས་བུ་ཆེ་འབྲིང་གཉིས་ཀའི་ཉམས་
སུ་བླང་བྱ་ཡང་ཡིན། ཆེན་པོའི་ལམ་རང་རྒྱུད་ལ་སྐྱེ་བ་ལ་རང་ཉིད་ལ་ཐོག་མར་བློ་སྦྱོང་



རང་རྒྱུད་པའི་སྐབས།
༼ག༽
245
དགོས་པའི་བསམ་པ་དེ། སྐྱེས་བུ་ཆེ་འབྲིང་ཐུན་མོང་གི་ལམ་གྱི་མཚན་ཉིད། མཚན་གཞི།
མི་རྟག་སོགས་བཅུ་དྲུག་རྟོགས་པའི་བློ་ལྟ་བུ། སྐྱེས་བུ་གསུམ་གྱི་ལམ་གྱི་རིམ་པ་དེ་དག་
རྒྱུད་ལ་སྐྱེ་བའི་ཚུལ་ཡོད་དེ། དེ་ཡང་དལ་འབྱོར་རྙེད་དཀའ་ཞིང་རྙེད་ན་དོན་ཆེ་བ་དང་།
དེ་ཉིད་རིང་དུ་མི་གནས་པའི་ཚུལ་བསམ་སྟེ། ཚེ་འདིའི་སྣང་ཤས་ལོག་ནས་ཕྱི་མ་དོན་གཉེར་
གྱི་བསམ་པ་ལ་བཅོས་མིན་གྱི་མྱོང་བ་ཐོན་པ་ན། སྐྱེས་བུ་ཆུང་ངུ་ཁྱད་པར་ཅན་གྱི་ལམ་
རྒྱུད་ལ་སྐྱེས་པ་ཡིན་ཞིང་། དེའི་འོག་ཏུ་འཁོར་པའི་ཕུན་ཚོགས་མཐའ་དག་མེ་འབར་བའི་
འོབས་ལྟར་མཐོང་ནས་དེ་ལས་ཐར་འདོད་ཀྱི་བློ་ལ་བཅོས་མིན་གྱི་མྱོང་བ་ཐོན་པ་ན། སྐྱེས་
བུ་འབྲིང་གི་ལམ་རྒྱུད་ལ་སྐྱེས་པ་ཞེས་བྱའོ། །འཇུག་པ་ལས། གང་ཚེ་རང་དབང་འཇུག་
ཅིང་མཐུན་གནས་པ། །གལ་ཏེ་འདི་དག་འཛིན་པར་མི་བྱེད་ན། གཡང་སར་ལྷུང་བས་
གཞན་དབང་འཇུག་འགྱུར་བ། །དེ་ལས་ཕྱི་ནས་གང་གིས་སློང་བར་འགྱུར། དེའི་འོག་
ཏུ་རང་ཉིད་འཁོར་བ་ལས་གྲོལ་བའི་ཐར་པ་ཞིག་ཐོབ་ནའང་སྐྱོན་ཕྱོགས་རེ་ཟེར་བ་དང་།
ཡོན་ཏན་ཕྱོགས་རེ་ཙམ་ལས་མ་ཐོབ་པས་དེ་ཙམ་གྱིས་རང་གཞན་གྱི་དོན་མི་རྫོགས་པར་
ཤེས་ནས། སེམས་ཅན་ཐམས་ཅད་གཏན་གྱི་བདེ་བ་ལ་འགོད་པའི་ཆེད་དུ། སྐྱོན་ཀུན་
ཟད་ཅིང་། ཡོན་ཏན་ཀུན་རྫོགས་པའི་སངས་རྒྱས་ཀྱི་གོ་འཕང་དོན་དུ་གཉེར་བའི་བསམ་
པ་ལ་བཅོས་མིན་གྱི་མྱོང་བ་ཐོན་པ་ན། སྐྱེས་བུ་ཆེན་པོའི་ལམ་རྒྱུད་ལ་སྐྱེས་པ་ཡིན་ནོ། །ས་
མཚམས་ལ་དཔྱད། ཕ་རོལ་ཕྱིན་དང་གསང་སྔགས་ལམ་བཟང་གིས། །ཕ་མ་རིགས་
དྲུག་སེམས་ཅན་མ་ལུས་པ། །ཕ་མཐའ་མི་ངོམས་འཁོར་བའི་རྒྱ་མཚོ་ཡི། །ཕ་རོལ་འདྲེན་
མཛད་བཤེས་གཉེན་རྣམས་ལ་འདུད། །
འོ་ན་ས་ལམ་གྱི་རྣམ་བཞག་ཇི་ལྟ་བུ་ཞིག་ཡིན་ཞེ་ན་དེ་འཆད་པ་ལ་གཉིས། ས་ལམ་
གྱི་རྣམ་བཞག་སྤྱིར་བསྟན་པ་དང་། ཐེག་པ་གསུམ་གྱི་ས་ལམ་གྱི་རྣམ་བཞག་བྱེ་བྲགཏུ་བཤད་
པའོ། །དང་པོ་ནི། སྲ་ཞིང་འཐས་པ། སའི་མཚན་ཉིད། སའི་བྱེད་ལས་ཡོད་དེ། རྒྱུ་བ་



a44
༼ག༽
རང་རྒྱུད་པའི་སྐབས།
དང་མི་རྒྱུ་བའི་འཇིག་རྟེན་ཐམས་ཅད་སྐྱེ་ཞིང་གནས་པའི་རྟེན་བྱེད་པ་དེ་ཡིན་པའི་ཕྱིར། །དེ་
ནི་འབྱུང་བ་བཞིའི་ནང་གི་སའོ། །ཐེག་པ་གསུམ་གྱི་ལམ་ལ་ས་ཞེས་བརྗོད་ཅིང་། དེ་དག་
ས་བཏགས་པ་བ་ཡིན་ལ། དེ་ལྟར་འདོགས་པའི་རྒྱུ་མཚན་ཡང་བྱེད་ལས་ཆོས་མཚུངས་
པའི་སྒོ་ནས་སོ། །སའི་ཐ་སྙད་འཇུག་ཚུལ་དུ་མ་ཡོད་དེ། ཉན་ཐོས་རང་རྒྱལ་བྱང་སེམས་
ཀྱིས་ས་གསུམ་དང་། གང་ཟག་གི་བདག་མེད་རྟོགས་པའི་རྣལ་འབྱོར་གྱི་ས། གཉིས་སྟོང་
རྟོགས་པའི་རྣལ་འབྱོར་གྱི་ས། བདེན་སྟོང་རྟོགས་པའི་རྣལ་འབྱོར་གྱི་ས་གསུམ་དང་། བསམ་
གཏན་དང་པོའི་ཉེར་བསྡོགས་མི་ལྕོགས་མེད་དང་། བསམ་གཏན་དང་པོའི་དངོས་གཞི་
ཙམ་ཁྱད་གཉིས། བསམ་གཏན་ཕྱི་མ་གསུམ་གྱི་དངོས་གཞི་གསུམ་སྟེ་བསམ་གཏན་ས་
དྲུག་དང་། ཟག་མེད་ཀྱི་བསམ་གཏན་ས་དྲུག་གི་སྟེང་དུ་ཟག་མེད་ཀྱི་གཟུགས་མེད་དང་
པོ་གསུམ་བསྣན་པས་ཟག་མེད་ས་དགུ་དང་། འདོད་སེམས་ཀྱི་སྟེང་དུ་བསམ་གཟུགས་
བརྒྱད་བསྣན་པས་ཁམས་གསུམ་ས་དགུ་དང་། དཀར་པོ་རྣམ་པར་མཐོང་བའི་ས་དང་།
རིགས་ཀྱི་ས་དང་། བརྒྱད་པའི་ས་དང་། མཐོང་བའི་ས་དང་། སྲབ་པའི་ས་དང་། འདོད་
ཆགས་དང་བྲལ་བའི་ས་དང་། བྱས་པ་རྟོགས་པའི་ས་དང་། རང་སངས་རྒྱས་ཀྱི་ས་སྟེ་
དམན་པ་ས་བརྒྱད་དང་། དེ་དག་རེ་རེའི་མཚན་གཞི་རིམ་བཞིན། ཉན་ཐོས་ཀྱི་ཚོགས་
ལམ་དང་། ཉན་ཐོས་ཀྱི་སྦྱོར་ལམ། རྒྱུན་ཞུགས་ཞུགས་པའི་མངོན་རྟོགས། རྒྱུན་ཞུགས་
འབྲས་གནས་ཀྱི་མངོན་རྟོགས། ཕྱིར་འོང་འབྲས་གནས་ཀྱི་མངོན་རྟོགས། ཕྱིར་མི་འོང་
འབྲས་གནས་ཀྱི་མངོན་རྟོགས། ཉན་ཐོས་དགྲ་བཅོམ་པའི་མངོན་རྟོགས། རང་སངས་
རྒྱས་ཀྱི་མངོན་རྟོགས་རྣམས་སོ། །དེ་དག་རེ་རེའི་རྒྱུ་མཚན་ཐེག་གསུམ་མཛེས་རྒྱན་ལས་
ཤེས་པར་བྱའོ། །འདིར་མང་དོགས་ནས་མ་བྲིས་སོ། །རང་གི་འབྲས་བུར་གྱུར་པའི་ཡོན་
ཏན་དུ་མའི་གཞི་རྟེན་བྱེད་པའི་ལམ་ཞུགས་ཀྱི་མངོན་རྟོགས་དེ། ས་ལམ་གཉིས་ཀྱི་ནང་
ཚན་དུ་གྱུར་པའི་སའི་མཚན་ཉིད། དེ་ལ་དབྱེ་ན། ཐེག་དམན་གྱི་ས་དང་། ཐེག་ཆེན་གྱི་



245
རང་རྒྱུད་པའི་སྐབས།
༼ག༽
ས་གཉིས་ཡོད། ཐེག་དམན་གྱི་ས་རྣམས་བཤད་ཟིན། རང་རྒྱལ་སློབ་པའི་མངོན་རྟོགས་
རྣམས་ཀྱང་འདིའི་ནང་དུ་བསྡུ་ལ། ཐེག་པ་ཆེ་ཆུང་གི་ཁྱད་པར་སྔགས་རིམ་ཆེན་མོར་ཤིན་
ཏུ་གསལ། དབུ་མ་རིན་ཆེན་ཕྲེང་བར་ཡང་དེ་བཞིན། ཞུགས་པ་ཕྱི་མ་གསུམ་གྱི་མངོན་
རྟོགས་ཀྱང་འདིར་མ་འདུས་པའི་སྐྱོན་མེད་དེ། འབྲས་གནས་གསུམ་གྱི་མངོན་རྟོགས་སུ་
འདུས་པའི་ཕྱིར་རོ། །རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ། ཉན་ཐོས་
ཀྱིས་ཉོན་མོངས་སྤང་བྱའི་གཙོ་བོར་བྱེད་པ་དང་། རང་རྒྱལ་གྱིས་ཤེས་སྒྲིབ་རགས་པ་སྤང་
བྱའི་གཙོ་བོར་བྱེད་པའི་གནད་ཀྱིས་རང་རྒྱལ་ལ་ཞུགས་གནས་བརྒྱད་མི་འཇོག་ལ། སེམས་
ཙམ་པ་དང་། མདོ་སྡེ་སྤྱོད་པའི་དབུ་མ་རང་རྒྱུད་པ་དང་། ཐལ་འགྱུར་པ་རྣམས་ཀྱི་ལུགས་
ལ་རང་རྒྱལ་ལ་ཞུགས་གནས་བརྒྱད་ཚང་བར་འཇོག་སྟེ། ཉན་རང་གཉིས་ཀྱི་སྤང་བྱའི་
གཙོ་བོ་འདྲ་བའི་ཕྱིར། དེས་ནི་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ། ཉན་
རང་གཉིས་ཀྱི་སྒོམ་བྱའི་གཙོ་བོའི་བདག་མེད་ཀྱང་མི་འདྲ་ལ། སེམས་ཙམ་པ་དང་། མདོ་
སྡེ་སྤྱོད་པའི་དབུ་མ་རང་རྒྱུད་པ་དང་། ཐལ་འགྱུར་པ་གསུམ་གྱི་ལུགས་ལ། ཉན་རང་
གཉིས་ཀྱི་ཤེས་རབ་ཀྱི་རྟོགས་རིགས་འདྲ་བས་སྒོམ་བྱའི་བདག་མེད་དང་། སྤང་བྱའི་ཉོན་
མོངས་ལ་ཁྱད་པར་མེད་དོ། །དེ་དག་རྒྱས་པར་མངོན་རྟོགས་རྒྱན་རྩ་འགྲེལ་རྣམས་ལས་
ཤེས་པར་བྱའོ། །ཕར་ཕྱིན་ལུགས་དང་། ཕར་ཕྱིན་རང་ལུགས་གཉིས་མི་འདྲ་དེ། སྔ་
མ་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་གཙོ་ལ། ཕྱི་མ་འཕགས་སེང་ལུགས་
གཙོ་བའི་ཕྱིར་རོ། །གཉིས་པ་ཐེག་ཆེན་གྱི་ས་ལ་དབྱེ་ན་བཅུ་ཡོད་དེ་འོག་ཏུ་འཆད་པར་
འགྱུར་རོ། །རང་འབྲས་བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་དུ་གྱུར་པའི་མཁྱེན་པ་
་དེ༑ ལམ་གྱི་མཚན་ཉིད། ཐར་ལམ་དང་། མཁྱེན་པ། ཡེ་ཤེས། མངོན་རྟོགས། ཡུམ།
ཐེག་པ་རྣམས་དོན་གཅིག་མིང་གི་རྣམ་གྲགས་སོ། །དེ་ལ་དབྱེ་ན། ཚོགས་ལམ་དང་། སྦྱོར་
་འམ། མཐོང་ལམ། སྒོམ་ལམ། མི་སློབ་ལམ་དང་ལྔ་ཡོད། ཆོས་མངོན་རྟོགས། ཚོགས་



246
༼ག༽
རང་རྒྱུད་པའི་སྐབས།
ལམ་གྱི་མཚན་ཉིད། དབྱེ་ན། ཐེག་པ་གསུམ་གྱི་ཚོགས་ལམ་གསུམ་ཡོད། ཚོགས་ལམ་
དད་པའི་ས། ཐར་པ་ཆ་མཐུན། ཆོས་མངོན་རྟོགས་རྣམས་དོན་གཅིག །དོན་མངོན་
རྟོགས། སྦྱོར་ལམ་གྱི་མཚན་ཉིད། དབྱེ་ན། ཐེག་པ་གསུམ་གྱི་སྦྱོར་ལམ་གསུམ་ཡོད།
སྦྱོར་ལམ། ངེས་འབྱེད་ཡན་ལག །ངེས་འབྱེད་ཆ་མཐུན། དོན་མངོན་རྟོགས་རྣམས་
དོན་གཅིག་མིང་གི་རྣམ་གྲངས་སོ། །བདེན་པ་མངོན་རྟོགས། མཐོང་ལམ་གྱི་མཚན་ཉིད།
དབྱེ་ན། ཐེག་པ་གསུམ་གྱི་མཐོང་ལམ་གསུམ་ཡོད། མཐོང་ལམ། བདེན་པ་མངོན་རྟོགས།
མཐོང་ལམ་པའི་རྒྱུད་ཀྱི་མཁྱེན་པ་རྣམས་དོན་གཅིག །རྗེས་ལ་མངོན་རྟོགས། སྒོམ་ལམ་
གྱི་མཚན་ཉིད། དབྱེ་ན། ཐེག་པ་གསུམ་གྱི་སྒོམ་ལམ་གསུམ་ཡོད། སྒོམ་ལམ། རྗེས་ལ་
མངོན་རྟོགས། སྒོམ་ལམ་པའི་རྒྱུད་ཀྱི་མཁྱེན་པ་རྣམས་དོན་གཅིག་གོ །ཉོན་སྒྲིབ་སྤངས་
པའི་ཆ་ནས་བཞག་པའི་མཁྱེན་པ། མི་སློབ་ལམ་གྱི་མཚན་ཉིད། སྒྲས་བརྗོད་རིགས་ཀྱི་
སྒོ་ནས་དབྱེ་ན། །ཐེག་པ་གསུམ་གྱི་མི་སློབ་ལམ་གསུམ་ཡོད། མིང་གི་རྣམ་གྲངས་དང་
དེ་དག་གི་སྒྲ་བཤད་ཐེག་གསུམ་མཛེས་རྒྱན་ལས་ཤེས་པར་བྱའོ། །
གཉིས་པ། ཐེག་པ་གསུམ་གྱི་ས་ལམ་གྱི་རྣམ་བཞག་བྱེ་བྲག་ཏུ་བཤད་པ་ལ། ཉན་
ཐོས། རང་རྒྱལ། ཐེག་ཆེན་གྱི་ལམ་བཤད་པ་དང་གསུམ། དང་པོ་ལ། ཉན་ཐོས་ཀྱི་
ཚོགས་ལམ། སྦྱོར་ལམ། མཐོང་ལམ། སྒོམ་ལམ། ཉན་ཐོས་ཀྱི་མི་སློབ་ལམ་བཤད་པ་
དང་ལྔ། དང་པོ་ལ། མཚན་ཉིད། དབྱེ་བ། རྣམ་གྲངས། སྐྱེ་བའི་ཚུལ་བཤད་པ་དང་
བཞི། ཉན་ཐོས་ཀྱི་ཆོས་མངོན་རྟོགས། ཉན་ཐོས་ཚོགས་ལམ་གྱི་མཚན་ཉིད། དབྱེ་ན།
རང་ཡིན་གྱི་ཆེ་འབྲིང་ཆུང་གསུམ་དང་། རང་ཡིན་གྱི་མངོན་སུམ། རྗེས་དཔག །བཅད་
ཤེས་གསུམ་ཡང་ཡོད། དེའི་རྒྱུད་ཀྱི་མངོན་ཤེས་དང་པོ་ལྔ་ལྟ་བུ་དང་པོ་དང་། དེའི་རྒྱུད་
ཀྱི་རྟགས་ལ་བརྟེན་ནས་གང་ཟག་གི་བདག་མེད་གསར་དུ་རྟོགས་པའི་བློ་ལྟ་བུ་གཉིས་པ་དང་།
དེའི་རྒྱུད་ཀྱི་གང་ཟག་གི་བདག་མེད་ངེས་པའི་ངེས་ཤེས་གསུམ་ཡིན་ནོ། །ཆེ་འབྲིང་ཆུང་



247
རང་རྒྱུད་པའི་སྐབས།
༼ག༽
གསུམ་པོ་རེ་རེ་ལའང་མངོན་རྗེས་བཅད་ཤེས་གསུམ་གསུམ་ཡོད་དོ། །རྣམ་གྲངས་ནི་གོ་
སླའོ། །བཞི་པ་ནི། ངེས་འབྱུང་གི་བསམ་པ་རྒྱུད་ལ་སྐྱེས་པའི་སྒོ་ནས་ཉན་ཐོས་ཀྱི་ཐར་
པ་དོན་གཉེར་གྱི་བློ་ལ་བཅོས་མིན་གྱི་མྱོང་བ་ཐོན་པ་ན། ཉན་ཐོས་ཀྱི་ཚོགས་ལམ་རྒྱུད་ལ་
སྐྱེས་པ་ཡིན་ནོ། །ས་མཚམས་ནི། ཉན་ཐོས་ཀྱི་ལམ་དུ་ཞུགས་པ་ནས་ཉན་ཐོས་ཀྱི་སྦྱོར་
ལམ་བར་དུ་ཡོད། ངེས་འབྱུང་གི་བསམ་པའི་ངོ་བོ་དང་དེ་རྒྱུད་ལ་སྐྱེས་པའི་ཚད་ཡོད་དེ།
རྗེ་བདག་ཉིད་ཆེན་པོའི་གསུངས་ལས། དལ་འབྱོར་རྙེད་དཀའ་ཚེ་ལ་ལོང་མེད་པ་དང་།།
ཡིད་ལ་གོམས་པས་ཚེ་འདིའི་སྣང་ཤས་ལྡོག །ལས་འབྲས་མི་བསླུ་འཁོར་བའི་སྡུག་བསྔལ་
རྣམས། །ཡང་ཡང་བསམ་ན་ཕྱི་མའི་སྣང་ཤས་ལྡོག །དེ་ལྟར་གོམས་པས་འཁོར་བའི་
ཕུན་ཚོགས་ལ། །ཡིད་སྨོན་སྐད་ཅིག་ཙམ་ཡང་མི་སྐྱེ་ཞིང་། །ཉིན་མཚན་ཀུན་ཏུ་ཐར་པ་
དོན་གཉེར་བློ། །བྱུང་ན་དེ་ཚེ་ངེས་འབྱུང་སྐྱེས་པ་ལགས། །ཞེས་གསུངས་པའི་ཕྱིར། སྐྱེས་
བུ་ཆུང་ངུའི་རྒྱུད་ལ་སོ་ཐར་གྱི་སྡོམ་པ་ཡོད་པས་དཔྱད་དགོས།
གཉིས་པ། ཉན་ཐོས་ཀྱི་སྦྱོར་ལམ་ལ། མཚན་ཉིད། དབྱེ་བ། མིང་གི་རྣམ་གྲངས།
སྐྱེ་ཚུལ་དང་བཞི། དང་པོ་ནི། ཉན་ཐོས་ཀྱི་དོན་མངོན་རྟོགས། ཉན་ཐོས་སྦྱོར་ལམ་གྱི་
མཚན་ཉིད། དབྱེ་ན། ངོ་བོའི་སྒོ་ནས། ཉན་ཐོས་ཀྱི་སྦྱོར་ལམ་དྲོད། རྩེ་མོ། བཟོད་པ།
ཆོས་མཆོག་བཞི་དང་། ནུས་པའི་སྒོ་ནས་ཆེ་འབྲིང་ཆུང་གསུམ་ཡོད། གསུམ་པ་ནི་གོ་
སླའོ། །བཞི་པ་ནི། རིགས་ངེས་ཉན་ཐོས་སྦྱོར་ལམ་དེ་གང་ཟག་གི་བདག་མེད་ཕྲ་མོ་ལ་
རྟོག་པ་བཅད་ཤེས་ཡིན་ལ། འོན་ཀྱང་སྦྱོར་ལམ་གྱི་སྐབས་སུ་བདག་མེད་ཀྱི་ཁྱད་པར་འགའ་
ཞིག་ལ་རྗེས་དཔག་ཀྱང་སྐྱེ་བ་ཡོད་ཅེས་གསེར་ཕྲེང་ལས་གསུངས་པ་ལྟར་རོ། །ཉན་ཐོས་
ཚོགས་ལམ་པ་དེས་གང་ཟག་གི་བདག་མེད་ཕྲ་མོ་རྟོགས་པའི་ཞི་གནས་ལ་གནས་བཞིན་པའི་
ངང་ནས་བདག་མེད་ཕྲ་མོ་ལ་དཔྱད་སྟོབས་ཀྱིས་ལུས་སེམས་ཤིན་སྦྱངས་ཀྱི་བདེ་བ་ཁྱད་
པར་ཅན་དྲངས་ཏེ། སྒོམ་བྱུང་གི་ཤེས་རབ་ཐོབ་པ་ན། ཉན་ཐོས་ཀྱི་སྦྱོར་ལམ་ཐོབ་པ་



248
༼ག༽
རང་རྒྱུད་པའི་སྐབས།
ཞེས་བྱའོ། །ཉན་ཐོས་ཚོགས་ལམ་ཆེན་པོ་པའི་རྒྱུད་ཀྱི་གང་ཟག་གི་བདག་མེད་ཕྲ་མོ་རྟོགས་
པའི་ཞི་གནས་དང་མཚུངས་ལྡན་གྱི་ཤེས་རབ་དེ། བདག་མེད་ཕྲ་མོ་རྟོགས་པའི་སྒོམ་བྱུང་
ཡང་ཡིན། དེ་རྟོགས་པའི་ཤེས་རབ་ཡང་ཡིན་ལ། དེ་རྟོགས་པའི་སྒོམ་བྱུང་གི་ཤེས་རབ་
མ་ཡིན་པའི་ཞིབ་ཆ། བདག་མེད་ཕྲ་མོ་རྟོགས་པའི་སྒོམ་བྱུང་གི་ཤེས་རབ་ཐོབ་པ་ལ། དེ་
རྟོགས་པའི་ལྷག་མཐོང་ཐོབ་དགོས་པའི་ཕྱིར། ས་མཚམས་ནི། གོ་སླའོ། །
གསུམ་པ། ཉན་ཐོས་ཀྱི་མཐོང་ལམ་ལ། མཚན་ཉིད། དབྱེ་བ། མིང་གི་རྣམ་
གྲངས། སྐྱེ་ཚུལ་དང་བཞི། དང་པོ་ནི། ཉན་ཐོས་ཀྱི་བདེན་པ་མངོན་རྟོགས། ཉན་ཐོས་
མཐོང་ལམ་གྱི་མཚན་ཉིད། ངོ་བོའི་སྒོ་ནས་དབྱེ་ན། ཉན་ཐོས་ཀྱི་མཐོང་ལམ་མཉམ་བཞག་
ཡེ་ཤེས་དང་། ཉན་ཐོས་ཀྱི་མཐོང་ལམ་རྗེས་ཐོབ་ཡེ་ཤེས་དང་། དེ་གཉིས་གང་རུང་མ་
ཡིན་པའི་ཉན་ཐོས་ཀྱི་མཐོང་ལམ་དང་གསུམ་ཡོད། རང་ཡུལ་དུ་གྱུར་པའི་གང་ཟག་གི་
བདག་མེད་ལ་རྩེ་གཅིག་ཏུ་མཉམ་པར་གཞག་པའི་ཉན་ཐོས་ཀྱི་བདེན་པ་མངོན་རྟོགས་དེ།
ཉན་ཐོས་ཀྱི་མཐོང་ལམ་མཉམ་གཞག་ཡེ་ཤེས་ཀྱི་མཚན་ཉིད། དེ་ལ་དབྱེ་ན། ཉན་ཐོས་
ཀྱི་མཐོང་ལམ་བར་ཆད་མེད་ལམ་དང་། ཉན་ཐོས་ཀྱི་མཐོང་ལམ་རྣམ་གྲོལ་ལམ་དང་།
དེ་གཉིས་གང་རུང་མ་ཡིན་པའི་ཉན་ཐོས་ཀྱི་མཐོང་ལམ་མཉམ་གཞག་ཡེ་ཤེས་དང་གསུམ་
ཡོད། ཉོན་སྒྲིབ་ཀུན་བཏགས་ཀྱི་དངོས་གཉེན་དུ་གྱུར་པའི་ཉན་ཐོས་ཀྱི་བདེན་པ་མངོན་
རྟོགས་དེ། ཉན་ཐོས་ཀྱི་མཐོང་ལམ་བར་ཆད་མེད་ལམ་གྱི་མཚན་ཉིད། དབྱེ་ན། ཉན་
ཐོས་ཀྱི་མཐོང་ལམ་བཟོད་པ་བརྒྱད་ཡོད། དེ་རྣམས་ཡིན་ཁྱབ་མཉམ་ཡིན་ཏེ། ཉན་ཐོས་
ཀྱི་མཐོང་ལམ་བར་ཆད་མེད་ལམ་དེ་དེ་བརྒྱུད་ཀ་ཡིན་པའི་ཕྱིར། ཡུལ་བདེན་བཞི་གང་
ཟག་གི་བདག་མེད་དུ་མངོན་སུམ་དུ་རྟོགས་པའི་ཉན་ཐོས་ཀྱི་མཐོང་ལམ་བར་ཆད་མེད་ལམ་
ཡིན་པའི་ཆ་ནས་ཆོས་བཟོད་བཞི་ཀ་དང་། ཡུལ་ཅན་ཆོས་བཟོད་བཞི་གང་ཟག་གི་བདག་
མེད་དུ་མངོན་སུམ་དུ་རྟོགས་པའི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཡིན་པའི་ཆ་



24g
རང་རྒྱུད་པའི་སྐབས།
༼ག༽
ནས་རྗེས་བཟོད་བཞི་ཀ་ཡང་ཡིན་པའི་ཕྱིར་རོ། །ཉོན་སྒྲིབ་ཀུན་བཏགས་སྤངས་པའི་རྣམ་
གྲོལ་ལམ་དུ་གྱུར་པའི་ཉན་ཐོས་ཀྱི་བདེན་པ་མངོན་རྟོགས། ཉན་ཐོས་ཀྱི་མཐོང་ལམ་རྣམ་
གྲོལ་ལམ་གྱི་མཚན་ཉིད། དེ་ལ་དབྱེ་ན། ཉན་ཐོས་ཀྱི་ཤེས་པ་བརྒྱད་ཡོད། ཉན་ཐོས་ཀྱི་
མཐོང་ལམ་རྣམ་གྲོལ་ལམ་དེ་དེ་བརྒྱུད་ཀ་ཡིན་ཏེ། སྔར་གྱི་རིགས་པ་འགྲེའོ། །དེ་གཉིས་
གང་རུང་མ་ཡིན་པའི་ཉན་ཐོས་ཀྱི་མཐོང་ལམ་མཉམ་གཞག་ཡེ་ཤེས་ཡོད་དེ། གང་ཟག་
གི་བདག་མེད་ཕྲ་མོ་ལ་རྩེ་གཅིག་ཏུ་མཉམ་པར་གཞག་པའི་ཉན་ཐོས་ཀྱི་མཐོང་ལམ་མཉམ་
གཞག་ཡེ་ཤེས་ལྟ་བུ་རྣམས་སོ། །མཐོང་ལམ་ཤེས་བཟོད་སྐད་ཅིག་མ་བཅུ་དྲུག་པོ་དེ་སྐྱེ་
ཐེབས་གཉིས་ཡིན་ཏེ། བཟོད་པ་བརྒྱད་ཅིག་ཆར་དང་ཤེས་པ་བརྒྱད་ཅིག་ཆར་དུ་སྐྱེ་བའི་
ཕྱིར། ཉན་ཐོས་ཀྱི་མཐོང་ལམ་བར་ཆ
ར་ཆད་མེད་ལམ་དང་རྣམ་གྲོལ་ལམ་གཉིས་ཀྱི་ཡུན་ཚད་
ཡོད་དེ། བྱ་རྫོགས་ཀྱི་ཐུང་མཐའི་སྐད་ཅིག་མའི་ཡུན་ཚད་དང་ལྡན་པའི་ཕྱིར། འདི་གོང་
མའི་སྐབས་སུ་ཡང་ཤེས་པར་བྱའོ། །ཉོན་སྒྲིབ་ཀུན་བཏགས་ལ་བརྒྱ་དང་བཅུ་གཉིས་ཡོད་
དེ༑ འདོད་པའི་སས་བསྡུས་ཀྱི་བདེན་བཞིའི་མཐོང་སྤང་ཉོན་མོངས་རེ་རེ་ལ་ལྟ་བ་ལྔ་དང་།
ལྟ་མིན་ལྔ་ལྔ་སྟེ་བཅུ་ཚན་བཞི་དང་། ཁམས་གོང་མ་གཉིས་ཀྱི་བདེན་བཞིའི་མཐོང་སྤང་
ཉོན་མོངས་རེ་རེ་ལ་ཁོང་ཁྲོ་དོར་བའི་སོ་དྲུག་སོ་དྲུག་སྟེ་བརྒྱ་དང་བཅུ་གཉིས་ཡོད། དེ་དག་
བཟོད་པ་བརྒྱད་ཀྱིས་ཅིག་ཆར་སྤོང་ཅིང་། ཤེས་པ་བརྒྱད་ཀྱིས་ཅིག་ཅར་སྤངས་པ་ཡིན་
ལ། དེ་དག་སྤངས་པའི་འགོག་བདེན་ཡང་ཉན་ཐོས་ཀྱི་མཐོང་ལམ་རྣམ་གྲོལ་ལམ་གྱི་ཚེ་
ཐོབ་པ་ཡིན་ནོ། །ཉོན་ཐོས་ཀྱི་མཐོང་ལམ་བར་ཆད་མེད་ལམ་དང་རྣམ་གྲོལ་ལམ་གང་
རུང་མ་ཡིན་པའི་ཉན་ཐོས་ཀྱི་མཐོང་ལམ་ཡང་ཡིན། རང་འདྲེན་བྱེད་ཀྱི་རྣམ་གྲོལ་ལམ་
རྫོགས་རྗེས་སུ་བྱུང་བའི་ཆ་ནས་བཞག་པའི་ཉན་ཐོས་ཀྱི་བདེན་པ་མངོན་རྟོགས་དེ། ཉན་
ཐོས་ཀྱི་མཐོང་ལམ་རྗེས་ཐོབ་ཡེ་ཤེས་ཀྱི་མཚན་ཉིད། དེ་ལ་རྟོག་པ་དང་རྟོག་མེད་ཀྱི་ཤེས་
ཕ་གཉིས་ཡོད་དམ་དཔྱད་མཉམ་རྗེས་གང་རུང་མ་ཡིན་པའི་ཉན་ཐོས་ཀྱི་མཐོང་ལམ་ཡོད་
•



250
༼ག༽
རང་རྒྱུད་པའི་སྐབས།
དེ༑ ཉན་ཐོས་མཐོང་ལམ་པའི་རྒྱུད་ཀྱི་ཚད་མེད་བཞི་དང་། དེའི་རྒྱུད་ཀྱི་ཐར་པ་དོན་
གཉེར་གྱི་བློ་ལྟ་བུའོ། །གསུམ་པ་ནི། ལམ་སྤྱིའི་སྐབས་ཀྱི་མིང་གི་རྣམ་གྲངས་ཀྱི་རིགས་
འགྲེས་ཤེས་པར་བྱའོ། །འོག་མ་རྣམས་སུའང་དེ་བཞིན་ནོ། །བཞི་པ་ནི། ཉན་ཐོས་ཀྱི་
མཐོང་ལམ་བར་ཆད་མེད་ལམ་དང་། དེའི་རྣམ་གྲོལ་ལམ་གཉིས་མཉམ་གཞག་ཐུན་གཅིག་
ལ་སྐྱེ། དེ་ལས་འདས་ནས་དེའི་རྗེས་ཐོབ་ཡེ་ཤེས་སྐྱེ། དེའི་འོག་ཏུ་མཉམ་བཞག་ཕུང་གསུམ་
པ་སྐྱེ་བ་ཡོད་དོ། །དེས་ན་རྗེས་ཐོབ་པ་ཡིན་ན། རྗེས་ཐོབ་ཡེ་ཤེས་རྒྱུད་ལྡན་ཡིན་པས་
ཁྱབ་པ་མེད་ལ། རྗེས་ཐོབ་ཡེ་ཤེས་ཡིན་ན། རང་རྒྱུད་ལྡན་གྱི་གང་ཟག་གི་རྒྱུད་ལ་མངོན་
གྱུར་ཡིན་པས་ཁྱབ་བམ་སྙམ་དཔྱད་པར་བྱའོ། །འདིར་མཐོང་སྤང་ཉོན་མོངས་བརྒྱ་དང་
བཅུ་གཉིས་བཤད་པ་ནི་ཀུན་བཏུས་ལྟར་ཡིན་ལ། བསྡུ་བར་གོ་བཞི་བཤད་པ་ནི་རགས་པའི་
རྣམ་བཞག་ཡིན་གྱི། ཞིབ་པའི་དབང་དུ་བྱས་ན་ཀུན་བཏུས་ལྟར་དུ་འཇུག་པར་བསྡུ་བ་ཉིད་
ལས་གསུངས་ཤིང་། ཞེས་ལེགས་བཤད་གསེར་གྱི་ཕྲེང་བ་ལས་གསུངས་པའི་ཕྱིར། རགས་
པའི་དབང་དུ་བྱས་ན་གོ་བཞིར་ཇི་ལྟར་གྱུར་ཚུལ་ནི། འདོད་པ་ན་སྡུག་བསྔལ་མཐོང་སྤང་
བཅུ། བདེན་པ་ལྷག་མ་གསུམ་ལ་འཇིག་མཐར་གཉིས་མ་རྟོགས་པ་བརྒྱད་བརྒྱད་དེ་འདོད་
པ་ནས་སོ་དྲུག །གོང་མ་ལ་ཁོང་ཁྲོ་མེད་པ་དང་བདེན་པ་ཐ་མ་གསུམ་ལ་ལྟ་བ་དང་པོ་གཉིས་
འཇུག་པ་དོར་བས་གོ་བཞིའོ། །བསྡུ་བ་དང་གསེར་ཕྲེང་ལས་ཤེས་པར་བྱའོ། །
བཞི་པ། ཉན་ཐོས་ཀྱི་སྒོམ་ལམ་བཤད་པ་ལ་མཚན་ཉིད། དབྱེ་བ། མིང་གི་རྣམ་
གྲངས། སྐྱེ་ཚུལ་དང་བཞི། དང་པོ་ནི། ཉན་ཐོས་ཀྱི་རྗེས་ལ་མངོན་རྟོགས་ཉན་ཐོས་ཀྱི་
སྒོམ་ལམ་གྱི་མཚན་ཉིད། དབྱེ་ན། མཉམ་རྗེས་གཉིས་དང་། དེ་གཉིས་གང་རུང་མ་
ཡིན་པའི་ཉོན་ཐོས་ཀྱི་སྒོམ་ལམ་དང་གསུམ་ཡོད། རང་ཡུལ་དུ་གྱུར་པའི་བདག་མེད་ལ་
རྩེ་གཅིག་ཏུ་མཉམ་པར་གཞག་པའི་ཉན་ཐོས་ཀྱི་རྗེས་ལ་མངོན་རྟོགས་དེ། ཉན་ཐོས་ཀྱི་
སྒོམ་ལམ་མཉམ་བཞག་ཡེ་ཤེས་ཀྱི་མཚན་ཉིད། དེ་ལ་དབྱེ་ན། ཉན་ཐོས་ཀྱི་སྒོམ་ལམ་



རང་རྒྱུད་པའི་སྐབས།
༼ག༽
251
བར་ཆད་མེད་ལམ་དང་། རྣམ་གྲོལ་ལམ་དང་། དེ་གང་རུང་མ་ཡིན་པའི་ཉན་ཐོས་ཀྱི་
སྒོམ་ལམ་མཉམ་གཞག་ཡེ་ཤེས་དང་གསུམ་ཡོད། རང་གི་ངོས་སྐལ་གྱི་སྤང་བྱ་སྒོམ་སྤང་
ཉོན་སྒྲིབ་ཀྱི་དངོས་གཉེན་དུ་གྱུར་པའི་ཉོན་ཐོས་ཀྱི་རྗེས་ལ་མངོན་རྟོགས་དེ། ཉོན་ཐོས་ཀྱི་
སྒོམ་ལམ་བར་ཆད་མེད་ལམ་གྱི་མཚན་ཉིད། དེ་ལ་དབྱེ་ན། ཉན་ཐོས་ཀྱི་སྒོམ་ལམ་བར་
ཆད་མེད་ལམ་ཆུང་ངུའི་ཆུང་ངུ་ནས། ཆེན་པོའི་ཆེན་པོའི་བར་བར་ཆད་མེད་ལམ་དགུ་
ཡོད། རང་འདྲེན་བྱེད་ཀྱི་བར་ཆད་མེད་ལམ་གྱི་ངོས་སྐལ་གྱི་སྤང་བྱ་སྒོམ་སྤང་ཉོན་སྒྲིབ་
སྤངས་པའི་རྣམ་གྲོལ་ལམ་དུ་གྱུར་པའི་ཉན་ཐོས་ཀྱི་རྗེས་ལ་མངོན་རྟོགས་དེ། ཉན་ཐོས་
ཀྱི་སྒོམ་ལམ་རྣམ་གྲོལ་ལམ་གྱི་མཚན་ཉིད། དེ་ལ་དབྱེ་ན། སྤང་བྱ་རིམ་གྱིས་པའི་དབང་
དུ་བྱས་པ་དང་། སྤང་བྱ་གཅིག་ཆར་པའི་དབང་དུ་བྱས་པ་གཉིས། དེ་དག་གི་ངོས་སྐལ་
གྱི་སྤང་བྱ་ལ། འདོད་པའི་སས་བསྡུས་ཀྱི་སྒོམ་སྤངས་ཉོན་མོངས་སྐོར་དགུ་དང་། དེ་
བཞིན་དུ་བསམ་གཏན་དང་པོ་ནས། སྲིད་རྩེའི་སས་བསྡུས་ཀྱི་བར་གྱི་ས་རེ་རེ་ལ་སྒོམ་སྤང་
ཉོན་མོངས་སྐོར་དགུ་དགུ་སྟེ་སྒོམ་སྤང་ཉོན་མོངས་བརྒྱད་ཅུ་རྩ་གཅིག་ཡོད་ལ། དེ་རྣམས་
རིམ་པ་བཞིན་དུ་སྤོང་བྱེད་ཀྱི་དངོས་གཉེན་སྒོམ་ལམ་བར་ཆད་མེད་ལམ་བརྒྱད་ཅུ་རྩ་གཅིག་
དང་། དེ་རྣམས་རིམ་གྱིས་སྤངས་པའི་སྒོམ་ལམ་རྣམ་གྲོལ་ལམ་བརྒྱད་ཅུ་དང་། དེའི་
སྟེང་དུ་ཐེག་པ་རང་ལམ་གྱི་མི་སློབ་ལམ་གྱིས་བསྡུས་པའི་རྣམ་གྲོལ་ལམ་གཅིག་སྟེ། རྣམ་
གྲོལ་ལམ་བརྒྱད་ཅུ་རྩ་གཅིག་ཡོད། སྤང་བྱ་ཅིག་ཅར་བའི་དབང་དུ་བྱས་ན། ཁམས་གསུམ་
ས་དགུའི་སྒོམ་སྤང་ཉོན་མོངས་ཆེན་པོའི་ཆེན་པོ་དགུ་ཅིག་ཅར་དུ་སྤོང་བྱེད་ཀྱི་སྒོམ་ལམ་
བར་ཆད་མེད་ལམ་ཆུང་ངུའི་ཆུང་ངུ་ནས། ས་དགུ་པོ་དེ་དག་གི་སྒོམ་སྤང་ཉོན་མོངས་ཆུང་
ངུའི་ཆུང་ངུ་དགུ་ཅིག་ཅར་སྤོང་བྱེད་ཀྱི་སྒོམ་ལམ་བར་ཆད་མེད་ལམ་ཆེན་པོའི་བར་དགུ་
སྟེ༑ སྒོམ་ལམ་བར་ཆད་མེད་ལམ་སྐོར་དགུ་དང་། དེ་བཞིན་སྒོམ་སྤང་དེ་དག་སྤངས་
པའི་རྣམ་གྲོལ་ལམ་སྐོར་དགུ་ཡོད་པའི་ཕྱིར། དེ་ལྟར་སྤང་བྱ་ཆེ་རིམ་ནས་སྤང་དགོས་



252
༼ག༽
རང་རྒྱུད་པའི་སྐབས།
པ་དང་། གཉེན་པོ་ཆུང་རིམ་ནས་ཐོབ་དགོས་པ་ཡིན་ཏེ། མངོན་རྟོགས་རྒྱན་ལས། ཆེན་
པོ་ལ་སོགས་དྲི་མ་ཡི། །གཉེན་པོ་ཆུང་ངུའི་ཆུང་ངུ་ལ། །ཞེས་གསུངས་པའི་ཕྱིར། གསུམ་
པ༑ མིང་གི་རྣམ་གྲངས་ནི་གོ་སླའོ། །བཞི་པ། སྐྱེ་ཚུལ་ནི། ཉན་ཐོས་མཐོང་ལམ་པ་
དེས་གང་ཟག་གི་བདག་མེད་རྟོགས་ཟིན་སྒོམ་པ་ལ་བརྟེན་ནས་སྒོམ་སྤང་ཉོན་སྒྲིབ་ཆེན་པོའི་
དངོས་གཉེན་ཐོབ་པ་ན་དེའི་རྒྱུད་ལ་ཉན་ཐོས་ཀྱི་སྒོམ་ལམ་སྐྱེས་པ་ཡིན་པའི་ཕྱིར།
ལྔ་པ། ཉན་ཐོས་ཀྱི་མི་སློབ་ལམ་ལ། མཚན་ཉིད། དབྱེ་བ། མིང་གི་རྣམ་གྲངས།
ཐོབ་ཚུལ་དང་བཞི། དང་པོ་ནི། ཉན་ཐོས་ཀྱི་ལམ་གྱི་བགྲོད་པ་མཐར་ཕྱིན་པའི་མངོན་
རྟོགས་དེ། །ཉན་ཐོས་ཀྱི་མི་སློབ་ལམ་གྱི་མཚན་ཉིད། གཉིས་པ་ནི། དེ་ལ་དབྱེ་ན། སྤང་
བྱ་རིམ་གྱིས་པའི་དགྲ་བཅོམ་པའི་མཁྱེན་པ་དང་། སྤང་བྱ་ཅིག་ཆར་བའི་དགྲ་བཅོམ་པའི་
མཁྱེན་པ་གཉིས་ཡོད། གསུམ་པ་ནི། ཉན་ཐོས་ཀྱི་མི་སློབ་ལམ། ཉན་ཐོས་ཀྱི་མཐར་
ཕྱིན་པའི་མཁྱེན་པ། ཉན་ཐོས་དགྲ་བཅོམ་པའི་
འི་རྒྱུད་ཀྱི་མཁྱེན་པ་རྣམས་དོན་གཅིག་མིང་
གི་རྣམ་གྲངས་སོ། །བཞི་པ་ནི། ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱིས་
ཉོན་སྒྲིབ་སྐྱེ་མི་རུང་གི་ཆོས་ཅན་དུ་བྱས་ཏེ། སྐད་ཅིག་གཉིས་པ་ལ་ཉོན་སྒྲིབ་སྤངས་པའི་
རྣམ་གྲོལ་ལམ་ཐོབ་པ་ན་ཉན་ཐོས་ཀྱི་མི་སློབ་ལམ་མངོན་དུ་བྱས་པ་ཡིན་ནོ། །དེ་དུས་འཁོར་
བ་ལས་གྲོལ་བ་དང་དགྲ་བཅོམ་པའི་འབྲས་བུ་ཐོབ་པ་ཡིན་ཡང་། ཉན་ཐོས་ཀྱི་མི་སློབ་ལམ་
མི་སློབ་ལམ་མ་ཡིན་ཏེ། ད་དུང་སངས་རྒྱས་པའི་ཆེད་དུ་སློབ་དགོས་པའི་ཕྱིར་རོ། །
གཉིས་པ་རང་རྒྱལ་གྱི་ལམ་བཤད་པ་ལ། མཚན་ཉིད། དབྱེ་བ། མིང་གི་རྣམ་
གྲངས། ཕྱེ་བ་སོ་སོའི་དོན་ནོ། །དང་པོ་ནི། རང་རྒྱལ་གྱི་བྱང་ཆུབ་ཏུ་བགྲོད་པར་བྱེད་
པའམ། དེར་བགྲོད་ཟིན་པ་གང་རུང་དུ་འདུས་པའི་རང་རྒྱལ་གྱི་མཁྱེན་པ་དེ། རང་རྒྱལ་
གྱི་ལམ་གྱི་མཚན་ཉིད། ཉན་ཐོས་ཀྱི་ལམ་གྱི་མཚན་ཉིད་ཀྱང་དེས་མཚོན་ཏེ་ཤེས་པར་བྱའོ།།
གཉིས་པ། དེ་ལ་དབྱེ་ན། རང་རྒྱལ་གྱི་ཚོགས་ལམ། སྦྱོར་ལམ། མཐོང་ལམ།



258
རང་རྒྱུད་པའི་སྐབས།
༼ག༽
སྒོམ་ལམ། རང་རྒྱལ་གྱི་མི་སློབ་ལམ་དང་ལྔ་ཡོད། གསུམ་པ་མིང་གི་རྣམ་གྲངས་ནི་སྤྱི་
དོན་ལྟར་རོ། །བཞི་པ། ཕྱེ་བ་སོ་སོའི་དོན་ལྔ་ལས། དང་པོ་ལ། མཚན་ཉིད། དབྱེ་བ།
མིང་གི་རྣམ་གྲངས། སྐྱེ་ཚུལ་བཞི་ལས། དང་པོ་ནི། རང་རྒྱལ་གྱི་ཆོས་མངོན་རྟོགས།
རང་རྒྱལ་ཚོགས་ལམ་གྱི་མཚན་ཉིད། དེ་ལ་དབྱེ་ན། རང་རྒྱལ་གྱི་ཚོགས་ལམ་ཆུང་འབྲིང་
ཆེ་གསུམ་ཡོད། གསུམ་པ་མིང་གི་རྣམ་གྲངས་ནི་སྔར་ལྟར་རོ། །བཞི་པ་ནི། རང་རྒྱལ་
གྱི་བྱང་ཆུབ་གཙོ་བོར་དོན་དུ་གཉེར་བའི་བློ་ལ་བཅོས་མིན་གྱི་མྱོང་བ་ཐོན་པ་ན། རང་རྒྱལ་
གྱི་ཚོགས་ལམ་ཐོབ་པ་ཡིན་ནོ། །
གཉིས་པ། རང་རྒྱལ་གྱི་སྦྱོར་ལམ་བཤད་པ་ལ། མཚན་ཉིད། དབྱེ་བ་མིང་གི་
རྣམ་གྲངས། སྐྱེ་ཚུལ་བཞི། དང་པོ་ནི། རང་གི་ཉེར་ལེན་དུ་གྱུར་པའི་ཚོགས་ལམ་རྫོགས་
རྗེས་སུ་བྱུང་ཞིང་། རང་འབྲས་རང་རྒྱལ་གྱི་མཐོང་ལམ་མ་སྐྱེས་གོང་གི་རང་རྒྱལ་གྱི་དོན་
མངོན་རྟོགས་དེ། རང་རྒྱལ་གྱི་སྦྱོར་ལམ་གྱི་མཚན་ཉིད། དབྱེ་ན། རང་ཡིན་གྱི་དྲོད་རྩེ་
མོ་བཟོད་པ་ཆོས་མཆོག་བཞི་ཡོད། དང་པོ་གསུམ་ལ་ཆུང་འབྲིང་ཆེ་གསུམ་གྱི་དབྱེ་བ་ཡོད་
ཀྱང་། ཐ་མ་ལ་ཆུང་འབྲིང་ཆེ་གསུམ་གྱི་དབྱེ་བ་མེད་དེ། ཉན་རང་གི་ཆོས་མཆོག་དེ་བྱ་
རྫོགས་ཐུང་མཐའི་སྐད་ཅིག་མའི་ཡུན་ཚད་ཅན་ཡིན་པའི་ཕྱིར། གསུམ་པ་ནི། ཤེས་སླའོ།།
བཞི་པ་ནི། རང་རྒྱལ་གྱི་ཚོགས་ལམ་གྱི་གནས་སྐབས་སུ་ཕྱི་རོལ་དོན་གྱིས་སྟོང་པ་ལ་དམིགས་
པའི་ཞི་གནས་ཐོབ་ཀྱང་། དེ་ལ་དམིགས་པའི་ལྷག་མཐོང་མ་ཐོབ་ལ། ཆོས་ཀྱི་བདག་མེད་
རགས་པ་ལ་དམིགས་པའི་ལྷག་མཐོང་ནམ་ཐོབ་པ་ན་རང་རྒྱལ་གྱི་སྦྱོར་ལམ་དྲོད་ཐོབ་པ་
ཡིན་ནོ། །
གསུམ་པ། རང་རྒྱལ་གྱི་མཐོང་ལམ་བཤད་པ་ལ། མཚན་ཉིད། དབྱེ་བ། མིང་
གི་རྣམ་གྲངས། སྐྱེ་ཚུལ་དང་བཞི། དང་པོ་ནི། རང་རྒྱལ་གྱི་བདེན་པ་མངོན་རྟོགས།
རང་རྒྱལ་གྱི་མཐོང་ལམ་གྱི་མཚན་ཉིད། དབྱེ་ན། རང་རྒྱལ་གྱི་མཐོང་ལམ་མཉམ་གཞག་



254
༼ག༽
རང་རྒྱུད་པའི་སྐབས།
ཡེ་ཤེས། རྗེས་ཐོབ་ཡེ་ཤེས། དེ་གཉིས་གང་རུང་མ་ཡིན་པའི་རང་རྒྱལ་གྱི་མཐོང་ལམ་
དང་གསུམ་ཡོད། རང་ཡུལ་དུ་གྱུར་པའི་ཕྱི་དོན་མེད་པ་ལ་རྩེ་གཅིག་ཏུ་མཉམ་པར་གཞག་
པའི་རང་རྒྱལ་གྱི་བདེན་པ་མངོན་རྟོགས་དེ། རང་རྒྱལ་གྱི་མཐོང་ལམ་མཉམ་གཞག་ཡེ་
ཤེས་ཀྱི་མཚན་ཉིད། དེ་ལ་དབྱེ་ན། རང་རྒྱལ་གྱི་མཐོང་ལམ་བར་ཆད་མེད་ལམ། རྣམ་
གྲོལ་ལམ། དེ་གཉིས་གང་རུང་མ་ཡིན་པའི་རང་རྒྱལ་གྱི་མཐོང་ལམ་མཉམ་གཞག་ཡེ་ཤེས་
དང་གསུམ་ཡོད། ཤེས་སྒྲིབ་རགས་པ་ཀུན་བཏགས་ཀྱི་དངོས་གཉེན་དུ་གྱུར་པའི་རང་རྒྱལ་
གྱི་བདེན་པ་མངོན་རྟོགས་དེ། རང་རྒྱལ་མཐོང་ལམ་བར་ཆད་མེད་ལམ་གྱི་མཚན་ཉིད།
དབྱེ་ན། རང་རྒྱལ་གྱི་མཐོང་ལམ་བཟོད་པ་བརྒྱད་ཡོད། དེ་དག་ཕན་ཚུན་ཡིན་ཁྱབ་མཉམ་
ཡིན་པ་སོགས་ཉན་ཐོས་ཀྱི་དེ་དག་དང་འདྲ། ཤེས་སྒྲིབ་རགས་པ་ཀུན་བཏགས་སྤངས་པའི་
རྣམ་གྲོལ་ལམ་དུ་གྱུར་པའི་རང་རྒྱལ་གྱི་བདེན་པ་མངོན་རྟོགས་དེ། རང་རྒྱལ་གྱི་མཐོང་
ལམ་རྣམ་གྲོལ་ལམ་གྱི་མཚན་ཉིད། དབྱེ་ན། རང་རྒྱལ་གྱི་མཐོང་ལམ་ཤེས་པ་བརྒྱད་
ཡོད། རང་རྒྱལ་མཐོང་ལམ་རྣམ་གྲོལ་ལམ་དེ་དེ་བརྒྱད་ཀ་ཡིན་ཏེ། སྔར་ཉན་ཐོས་ཀྱི་
སྐབས་བཞིན་ནོ། །དེ་གཉིས་གང་རུང་མ་ཡིན་པའི་རང་རྒྱལ་ཀྱི་མཐོང་ལམ་མཉམ་གཞག་
ཡེ་ཤེས་ཡོད་དེ། ཆོས་ཀྱི་བདག་མེད་རགས་པ་ལ་རྩེ་གཅིག་ཏུ་མཉམ་པར་གཞག་པའི་རང་
རྒྱལ་གྱི་མཐོང་ལམ་མཉམ་གཞག་ཡེ་ཤེས་ལྟ་བུའོ། །ཤེས་སྒྲིབ་རགས་པར་གྱུར་པའི་ཀུན་
བཏགས་ཡ་བརྒྱ་དང་བརྒྱད་ཡོད་དེ། འདོད་པའི་སས་བསྡུས་ཀྱི་མཐོང་སྤང་དུ་གྱུར་བའི་
ཕྱི་རོལ་དོན་འཛིན་གྱི་འཇུག་པ་གཟུང་རྟོག་དགུ། ལྡོག་པ་གཟུང་རྟོག་དགུ། དེར་གྱུར་
པའི་རྫས་འཛིན་རྟོག་པ་དགུ། བརྟགས་འཛིན་རྟོག་པ་དགུ་རྣམས་ཡོད་པའི་ཕྱིར། ཁམས་
གོང་མ་གཉིས་ལ་དེ་བཞིན་སོ་དྲུག་སོ་དྲུག་སྟེ་བརྒྱ་དང་བརྒྱད་ཡོད་པའི་ཕྱིར། རང་རྒྱལ་
གྱི་མཐོང་ལམ་བར་ཆད་མེད་ལམ་དང་རྣམ་གྲོལ་ལམ་གང་རུང་མ་ཡིན་པའི་རང་རྒྱལ་གྱི་
མཐོང་ལམ་ཡང་ཡིན། རང་འདྲེན་བྱེད་ཀྱི་རྣམ་གྲོལ་ལམ་རྫོགས་རྗེས་སུ་བྱུང་བའི་ཆ་ནས་



255
རང་རྒྱུད་པའི་སྐབས།
༼ག༽
བཞག་པའི་རང་རྒྱལ་གྱི་བདེན་པ་མངོན་རྟོགས་དེ། རང་རྒྱལ་གྱི་མཐོང་ལམ་རྗེས་ཐོབ་
ཡེ་ཤེས་ཀྱི་མཚན་ཉིད། དེ་ལའང་རྟོག་པ་དང་རྟོག་མེད་གཉིས་ཡོད་མེད་དཔྱད། མཉམ་
རྗེས་གང་རུང་མ་ཡིན་པའི་རང་རྒྱལ་གྱི་མཐོང་ལམ་ཡོད་དེ། རང་རྒྱལ་མཐོང་ལམ་པའི་
རྒྱུད་ཀྱི་ཤེས་སྒྲིབ་རགས་པ་སྤང་འདོད་ཀྱི་བསམ་པ་དང་། དེའི་རྒྱུད་ཀྱི་རྟེན་འབྲེལ་ཡན་
ལག་བཅུ་གཉིས་རྟོགས་པའི་བློ་ལྟ་བུ་རྣམས་སོ། །གསུམ་པ་ནི། ཤེས་སླའོ། །བཞི་པ་སྐྱེ་
ཚུལ་ནི། རང་རྒྱལ་གྱི་མཐོང་ལམ་བར་ཆད་མེད་ལམ་དང་། དེའི་རྣམ་གྲོལ་ལམ་གཉིས་
མཉམ་གཞག་ཐུན་གཅིག་ལ་སྐྱེ། དེ་ལས་འདས་ནས་དེའི་རྗེས་ཐོབ་ཡེ་ཤེས་སྐྱེ། དེའི་འོག་
ཏུ་མཉམ་གཞག་ཕུང་གསུམ་པ་སྐྱེ་བའང་ཡོད་དོ། །བཞི་པ། རང་རྒྱལ་གྱི་སྒོམ་ལམ་བཤད་
པ་ལ། མཚན་ཉིད། དབྱེ་བ། མིང་གི་རྣམ་གྲངས་སྐྱེ་ཚུལ་དང་བཞི། དང་པོ་ནི། རང་
རྒྱལ་གྱི་རྗེས་ལ་མངོན་རྟོགས། རང་རྒྱལ་གྱི་སྒོམ་ལམ་གྱི་མཚན་ཉིད། དབྱེ་ན། མཉམ་
རྗེས་དེ་གང་རུང་མ་ཡིན་པའི་ཡེ་ཤེས་དང་གསུམ་ཡོད། དང་པོ་ལ། བར་ཆད་མེད་ལམ་
རྣམ་གྲོལ་ལམ་དེ་གང་རུང་མ་ཡིན་པའི་མཉམ་གཞག་ཡེ་ཤེས་དང་གསུམ། རང་གི་ངོས་
སྐལ་གྱི་སྤང་བྱ་ཤེས་སྒྲིབ་རགས་པ་ལྷན་སྐྱེས་ཀྱི་དངོས་གཉེན་དུ་གྱུར་པའི་རང་རྒྱལ་གྱི་རྗེས་
ལ་མངོན་རྟོགས་དེ། རང་རྒྱལ་གྱི་སྒོམ་ལམ་བར་ཆད་མེད་ལམ་གྱི་མཚན་ཉིད། དབྱེ་
ན༑ ཆུང་འབྲིང་ཆེ་གསུམ་སྐོར་དགུ་ཡོད། རང་འདྲེན་བྱེད་ཀྱི་བར་ཆད་མེད་ལམ་གྱི་
ངོས་སྐུལ་གྱི་སྤང་བྱ་ཤེས་སྒྲིབ་རགས་པ་ལྷན་སྐྱེས་ལས་དངོས་སུ་གྲོལ་བའི་རང་རྒྱལ་གྱི་
རྗེས་ལ་མངོན་རྟོགས། རང་རྒྱལ་གྱི་སྒོམ་ལམ་རྣམ་གྲོལ་ལམ་གྱི་མཚན་ཉིད། དབྱེ་ན།
བརྒྱད་ཡོད། དེ་གཉིས་གང་རུང་མ་ཡིན་པའི་རང་རྒྱལ་གྱི་སྒོམ་ལམ་མཉམ་གཞག་ཡེ་ཤེས་
ཡོད་དེ། ཕྱི་དོན་མེད་པ་ལ་རྩེ་གཅིག་ཏུ་མཉམ་པར་གཞག་པའི་རང་རྒྱལ་སྒོམ་ལམ་སྤྱི་ལྡོག་
མ་ལྟ་བུའོ། །རང་འདྲེན་བྱེད་ཀྱི་རྣམ་གྲོལ་ལམ་རྫོགས་རྗེས་སུ་བྱུང་བའི་ཆ་ནས་བཞག་
པའི་རང་རྒྱལ་གྱི་རྗེས་ལ་མངོན་རྟོགས་དེ། རང་རྒྱལ་གྱི་སྒོམ་ལམ་རྗེས་ཐོབ་ཡེ་ཤེས་ཀྱི་



156
༼ག༽
རང་རྒྱུད་པའི་སྐབས།
མཚན་ཉིད། མཚན་གཞི་ཡོད་དེ། དེའི་རྒྱུད་ཀྱི་གཉིས་སྟོང་སྒྱུ་མ་ལྟ་བུ་རྟོགས་པའི་བློ་མངོན་
གྱུར་པ་ལྟ་བུ། མཉམ་རྗེས་གང་རུང་མ་ཡིན་པའི་རང་རྒྱལ་སྒོམ་ལམ་ཡོད་དེ། རང་རྒྱལ་
སྒོམ་ལམ་རྗེས་ཐོབ་པའི་རྒྱུད་ཀྱི་བྱམས་པ་དང་སྙིང་རྗེ་རྣམས་དེ་ཡིན་པའི་ཕྱིར། གསུམ་
པ་ནི། རང་རྒྱལ་གྱི་སྒོམ་ལམ་དང་། རང་རྒྱལ་གྱི་རྗེས་ལ་མངོན་རྟོགས་དང་། རང་
རྒྱལ་སྒོམ་ལམ་པའི་རྒྱུད་ཀྱི་མཁྱེན་པ་རྣམས་དོན་གཅིག་མིང་གི་རྣམ་གྲངས་སོ། །བཞི་པ་
སྐྱེ་ཚུལ་ནི། བར་ཆད་མེད་ལམ་དང་རྣམ་གྲོལ་ལམ་དང་རྗེས་ཐོབ་ཡེ་ཤེས་རྣམས་རིམ་
པ་བཞིན་ནོ། །
ལྔ་པ། རང་རྒྱལ་གྱི་མི་སློབ་ལམ་བཤད་པ་ལ། མཚན་ཉིད། དབྱེ་བ། ཐོབ་པའི་
ཚུལ་གསུམ། དང་པོ་ནི། ཕྱི་རོལ་དོན་དུ་འཛིན་པའི་རྟོག་པ་མ་ལུས་པར་སྤངས་པའི་རང་
རྒྱལ་གྱི་མཁྱེན་པ། རང་རྒྱལ་གྱི་མི་སློབ་ལམ་གྱི་མཚན་ཉིད། དབྱེ་ན། བསེ་རུ་ལྟ་བུ་
རྟོགས་པ་སྔོན་དུ་སོང་བའི་རང་རྒྱལ་གྱི་མི་སློབ་ལམ་དང་། ཚོགས་སྤྱོད་པའི་རྟོགས་པ་སྔོན་
སོང་གི་རང་རྒྱལ་གྱི་མི་སློབ་ལམ་གཉིས་ཡོད། གསུམ་པ། འབྲས་བུ་མངོན་དུ་བྱེད་ཚུལ་
ནི༑ རང་རྒྱལ་གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས་ཤེས་སྒྲིབ་རགས་
པ་སྤངས་པ་དང་དུས་མཉམ་དུ་རང་རྒྱལ་དགྲ་བཅོམ་པའི་འབྲས་བུ་ཐོབ་པ་ཡིན་ནོ། །རང་
རྒྱལ་ཡིན་ན། འདོད་པའི་རྟེན་ཅན་ཡིན་པས་ཁྱབ་པོ། དམིགས་རྟེན་གོང་ལ་མེད། རང་
རྒྱལ་རིགས་ངེས་ཀྱི་དབང་དུ་བྱས་ན་ཉོན་སྒྲིབ་ཀྱང་དེ་དུས་སྤངས་པ་ཡིན་ནོ། །རྣལ་འབྱོར་
སྤྱོད་པའི་དབུ་མ་རང་རྒྱུད་པ་ལྟར་ན། རང་རྒྱལ་གྱི་བར་ཆད་མེད་ལམ་དང་རྣམ་གྲོལ་ལམ་
གཉིས་ཕྱི་དོན་མེད་པའི་རྣམ་པ་ཅན་ཡིན་ཞིང་། དེ་ལས་གཞན་པའི་ཐེག་ཆེན་གྱི་གྲུབ་མཐའ་
སྨྲ་བ་རྣམས་ཀྱི་ལུགས་ལ་གང་ཟག་གི་བདག་མེད་ཀྱི་རྣམ་ཅན་ཡིན་ནོ། །ཐལ་འགྱུར་པའི་
ལུགས་ལ་བདག་མེད་ཕྲ་མོ་གཉིས་ཀའི་རྣམ་ཅན་ཡིན་པའི་ཕྱིར་རོ། །
གསུམ་པ། ཐེག་ཆེན་གྱི་ལམ་གྱི་རྣམ་བཞག་བཤད་པ་ལ། ལམ་ལྔར་སྤྱིར་བསྟན་



རང་རྒྱུད་པའི་སྐབས།
༼ག༽
257
པ་དང་། ས་བཅུའི་རྣམ་བཞག་བྱེ་བྲག་ཏུ་བཤད་པ་གཉིས། དང་པོ་ལ། མཚན་ཉིད། དབྱེ་
བ༑ མིང་གི་རྣམ་གྲངས། ཕྱེ་བ་སོ་སོའི་དོན་བཤད་པ་དང་བཞི། དང་པོ་ནི། ཐེག་ཆེན་
གྱི་བྱང་ཆུབ་ཏུ་བགྲོད་པར་བྱེད་པའམ། དེར་བགྲོད་ཟིན་པ་གང་རུང་གིས་བསྡུས་པའི་ཐེག་
ཆེན་གྱི་མཁྱེན་པ་དེ། ཐེག་ཆེན་གྱི་ལམ་གྱི་མཚན་ཉིད། ཐེག་ཆེན་གྱི་ཐར་པར་བགྲོད་
པའི་གོ་སྐབས་ཕྱེ་ཤུལ་དུ་གྱུར་པའི་སེམས་དཔའི་མངོན་རྟོགས་དེ། བྱང་སེམས་ཀྱི་ལམ་
གྱི་མཚན་ཉིད། བྱང་སེམས་ཀྱི་ལམ་དང་། རྣམ་རྫོགས་སྦྱོར་བ་དང་། ཐེག་ཆེན་གྱི་སྒྲུབ་
པ་དང་། གོ་སྒྲུབ་རྣམས་དོན་གཅིག་མིང་གི་རྣམས་གྲངས་སོ། །སྦྱིན་པ་དང་། སྦྱིན་པའི་
གོ་སྒྲུབ་གཉིས་ལ་མུ་བཞི་ཡོད། དེ་བཞིན་ཤེས་རབ་དང་། ཤེས་རབ་ཀྱི་གོ་སྒྲུབ་གཉིས་
ལ་མུ་བཞི་ཡོད། སྦྱིན་པའི་སྦྱིན་པའི་གོ་སྒྲུབ་དང་ཤེས་རབ་ཀྱི་སྦྱིན་པའི་གོ་སྒྲུབ་གཉིས་ལ་
མུ་བཞི། སྦྱིན་པའི་ཤེས་རབ་ཀྱི་གོ་སྒྲུབ་དང་། ཤེས་རབ་ཀྱི་ཤེས་རབ་ཀྱི་གོ་སྒྲུབ་གཉིས་
ལ་མུ་བཞི་ཡོད་པ་ཤེས་པར་བྱའོ། །
གཉིས་པ་ཐེག་ཆེན་གྱི་ལམ་ལ་དབྱེ་ན། ཐེག་ཆེན་གྱི་ཚོགས་ལམ། སྦྱོར་ལམ།
མཐོང་ལམ། སྒོམ་ལམ། ཐེག་ཆེན་གྱི་མི་སློབ་ལམ་དང་ལྔ་ཡོད། གསུམ་པ། མིང་གི་
རྣམ་གྲངས་ནི། ཐེག་ཆེན་གྱི་ལམ། ཐེག་ཆེན་གྱི་མངོན་རྟོགས། ཐེག་ཆེན་གྱི་མཁྱེན་པ་
རྣམས་དོན་གཅིག་མིང་གི་རྣམ་གྲངས་སོ། །ཐེག་ཆེན་གྱི་ལམ་རྣམས་ཆེན་པོ་བདུན་དང་
ལྡན་པ་ཡིན་ཏེ། མདོ་སྡེ་རྒྱན་ལས། དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་པ་
གཉིས་དག་དང་། །ཡེ་ཤེས་བརྩོན་འགྲུས་རྩོན་པ་དང་། །ཐབས་ལ་མཁས་ པར་གྱུར་
པ་དང་། །ཡང་དག་འགྲུབ་པ་ཆེན་པོ་དང་། །སངས་རྒྱས་འཕྲིན་ལས་ཆེན་པོ་སྟེ། །ཆེན་
པོ་འདི་དང་ལྡན་པའི་ཕྱིར། །ཐེག་ཆེན་ཞེས་ནི་ངེས་པར་བརྗོད། །ཅེས་གསུངས་པ་ལྟར་
རོ༑ ༑དེ་བཞིན་དུ་ཉན་ཐོས་དང་རང་རྒྱལ་གྱི་ཐེག་པ་གཉིས་ཀྱང་ཁྱད་ཆོས་བདུན་བདུན་
གྱིས་ཤེས་པར་བྱའོ། །འདི་ཡང་མདོ་སྡེ་རྒྱན་ལས་སོ། །



258
༼ག༽
རང་རྒྱུད་པའི་སྐབས།
བཞི་པ། ཕྱེ་བ་སོ་སོའི་དོན་བཤད་པ་ལ། སོ་སྐྱེའི་ལམ་དང་། འཕགས་པའི་ལམ་
བཤད་པ་གཉིས། དང་པོ་ནི། མོས་སྤྱོད་ཀྱི་སས་བསྡུས་པའི་བྱང་སེམས་ཀྱི་མཁྱེན་པ་དེ།
བྱང་སེམས་སོ་སྐྱེའི་ལམ་གྱི་མཚན་ཉིད། དེ་ལ་དབྱེ་ན། བྱང་སེམས་ཀྱི་ཚོགས་སྦྱོར་གཉིས།
འདིའི་གནས་སྐབས་སུ་མོས་པ་སྤྱོད་པའི་སེམས་བསྐྱེད་ཐོབ། དང་པོ་ལ། མཚན་ཉིད།
དབྱེ་བ། མིང་གི་རྣམ་གྲངས། སྐྱེ་ཚུལ་དང་བཞི། དང་པོ་ནི། ཐེག་ཆེན་གྱི་ཆོས་མངོན་
རྟོགས། ཐེག་ཆེན་གྱི་ཚོགས་ལམ་གྱི་མཚན་ཉིད། དེ་ལ་དབྱེ་ན། ཆུང་འབྲིང་ཆེ་གསུམ་
ཡོད། འདིའི་གནས་སྐབས་སུ་སེམས་བསྐྱེད་དང་པོ་གསུམ་རིམ་པ་བཞིན་ཐོབ། གསུམ་
པ་ནི་གོ་སླ། བཞི་པ་སྐྱེ་ཚུལ་ནི། ཐེག་ཆེན་སེམས་བསྐྱེད་ཐོབ་པ་དང་། ཐེག་ཆེན་གྱི་
ཚོགས་ལམ་ཐོབ་པ་དུས་མཉམ་ཡིན་ཏེ། གཞན་དོན་དུ་བླ་མེད་བྱང་ཆུབ་དོན་གཉེར་གྱི་
བློ་ལ་བཅོས་མིན་གྱི་མྱོང་བ་ཐོན་པ་ན་ཐེག་ཆེན་གྱི་ཚོགས་ལམ་དུ་ཞུགས་པར་འཇོག་དགོས་
པའི་ཕྱིར། སྨོན་འཇུག་གཉིས་གང་ཟག་གཅིག་གི་རྒྱུད་ལ་ཅིག་ཅར་དུ་ཡོད་མེད་དཔྱད།
དབུ་མ་རྒྱན་ལས། ཡང་དག་ཤེས་འཚོལ་སྔོན་བཏང་སྟེ། །ཞེས་ཐེག་ཆེན་རིགས་ཅན་
དབང་རྣོན་གྱིས་རྒྱུ་འབྲས་མན་ངག་བདུན་གྱི་དྲུག་པ་ཐོབ་པ་ལ་སྟོང་ཉིད་རྟོགས་དགོས་པར་
གསུངས། དེས་མར་ཤེས་པའི་སྔོན་དུའང་སྟོང་ཉིད་རྟོགས་པ་དགོས་སམ་སྙམ་སྟེ། འཁོར་
པའི་རྩ་བ་མ་རིག་པ་ལ་ཐུག་གི་བར་ཤེས་ནས་དེ་སྤངས་ནུས་མི་ནུས་ལེགས་པར་དཔྱད་པས་
མ་རིག་པ་ཞེན་ཡུལ་མེད་པའི་ལོག་ཤེས་སྤོང་ནུས་སུ་མཐོང་བ་ན་སེམས་བསྐྱེད་པའོ། །སེམས་
བསྐྱེད་ན། སེམས་བསྐྱེད་ཐོབ་པས་མ་ཁྱབ་པ་ཤེས་པར་བྱའོ། །སེམས་བསྐྱེད་པ་ཙམ་ནི་
མར་ཤེས་སྐྱེས་པའི་སྔོན་ནས་ཡོད་པའི་ཕྱིར།
གཉིས་པ། ཐེག་ཆེན་གྱི་སྦྱོར་ལམ་བཤད་པ་ལ། མཚན་ཉིད། དབྱེ་བ། མིང་གི་
རྣམ་གྲངས། སྐྱེ་ཚུལ་དང་བཞི། དང་པོ་ནི། ཐེག་ཆེན་གྱི་དོན་མངོན་རྟོགས་དེ། ཐེག་
ཆེན་གྱི་སྦྱོར་ལམ་གྱི་མཚན་ཉིད། གཉིས་པ་ནི། དེ་ལ་དབྱེ་ན། དྲོད། རྩེ་མོ། བཟོད་པ།



259
རང་རྒྱུད་པའི་སྐབས།
༼ག༽
ཆོས་མཆོག་བཞི། དེ་རེ་རེ་ལ་ཆུང་འབྲིང་ཆེན་པོ་གསུམ་གསུམ་སྟེ་བཅུ་གཉིས་ཡོད། མངོན་
རྟོགས་རྒྱན་ལས། ཆུང་དང་འབྲིང་དང་ཆེན་པོ་རྣམས། །ཉན་ཐོས་བསེ་རུ་ལྟ་བུ་དང་།།
བཅས་པ་དག་ལས་ཁྱད་པར་འཕགས། །ཞེས་གསུངས་པའི་ཕྱིར། ཁྱད་པར་དྲུག་གིས་
འཕགས། གསུམ་པ་ནི། ཐེག་ཆེན་གྱི་སྦྱོར་ལམ། དེའི་ངེས་འབྱེད་ཆ་མཐུན། དེའི་ངེས་
འབྱེད་ཡན་ལག །དེའི་དོན་མངོན་རྟོགས་རྣམས་དོན་གཅིག་གོ །བཞི་པ་སྐྱེ་ཚུལ་ནི། སྟོང་
པ་ཉིད་ལ་དམིགས་པའི་ལྷག་མཐོང་ཐོབ་པ། ཀུན་ནས་ཉོན་མོངས་གཟུང་རྟོག་མངོན་འགྱུར་
འཇོམས་པའི་ནུས་པ་ཁྱད་པར་ཅན་གསར་དུ་ཐོབ་པ། ཐེག་ཆེན་གྱི་སྦྱོར་ལམ་དུ་ཞུགས་
པ་དུས་མཉམ་པ་ཡིན་ནོ། །ཐེག་ཆེན་གྱི་སྦྱོར་ལམ་དྲོད་མ་ཐོབ་པར་བདག་གཞན་བརྗེས་
པའི་བློ་བསྐྱེད་མི་ཐུབ་པ་ལེགས་བཤད་གསེར་ཕྲེང་ལས་གསུངས་སོ། །སྦྱོར་ལམ་དྲོད་སོགས་
བཞིའི་ཁྱད་པར་ཡོད་དེ། མཐོང་ལམ་རྣམ་པར་མི་རྟོགས་པའི་ཡེ་ཤེས་ནི་མེ་ལྟ་བུའི་ལམ་
ཡིན་ལ། དེ་སྐྱེ་བའི་སྔར་ལྟས་སུ་དྲོད་དང་འདྲ་བའི་ལམ་དང་པོར་སྐྱེས་པ་ལ་སྦྱོར་ལམ་
དྲོད་ཅེས་བརྗོད་དོ། །སྦྱོར་ལམ་དྲོད་མན་ཆད་དུ་ཁོང་ཁྲོ་སོགས་ཀྱི་དབང་གིས་དགེ་རྩ་གང་
ཡང་རུང་བ་ཆད་པ་ཡོད་ལ། སྦྱོར་ལམ་རྩེ་མོ་ཐོབ་པ་ནས་བཟུང་སྟེ་དེའི་དབང་གིས་དགེ་
རྩ་ཅི་རིགས་ཆད་པ་མེད་ཅིང་། དགེ་བའི་རྩ་བ་གཡོ་བའི་རྩེ་མོར་སོན་པས་ན་སྦྱོར་ལམ་
རྩེ་མོ་ཞེས་བརྗོད་དོ། །འདིར་དགེ་རྩ་ཆད་པའི་མྱང་འདས་ཀྱང་ཐོབ་པར་གསུངས་པའི་
ཕྱིར། ཞེས་དང་། བྱང་ཆུབ་དུ་བསྔོ་བའི་དགེ་བ་ཁོང་ཁྲོས་འཇོམས་པ་ཡོད་མེད་བཤད་
ཚུལ་མི་འདྲ་བ་གཉིས་ཡོད་ཀྱང་། འཁོར་གསུམ་མི་དམིགས་པར་རྟོགས་པའི་ཤེས་རབ་
ཀྱིས་ཟིན་པའི་བྱང་ཆུབ་དུ་བསྔོ་བའི་དགེ་བ་ཁོང་ཁྲོས་འཇོམས་པ་མེད་པའི་ཞིབ་ཆའོ། །ཆོས་
ཟབ་མོ་བདག་མེད་ཀྱི་དོན་ལ་མི་སྐྲག་པའི་བཟོད་པ་གསར་དུ་ཐོབ་པས་ན་སྦྱོར་ལམ་བཟོད་
པ་ཞེས་བྱའོ། །ཐེག་གསུམ་སོ་སོའི་བཟོད་པའི་སྐབས་སུ་བདག་མེད་ཀྱང་སོ་སོར་སྦྱར་དགོས།
འདི་ཐོབ་པ་ནས་ལས་ཉོན་གྱི་དབང་གིས་ངན་སོང་དུ་མི་སྐྱེ་བས་ངན་འགྲོའི་མྱང་འདས་ཐོབ་
r



260
༼ག༽
རང་རྒྱུད་པའི་སྐབས།
པར་གསུངས་སོ། །ངན་སོང་གི་སྐྱེ་བ་ལ་སོ་སོར་བརྟགས་མིན་གྱི་འགོག་པ་ཐོབ། བྱེ་སྨྲའི་
ལུགས་ལ་དེའི་ཐོབ་གཞི་ལ་མ་འོངས་པ་མི་སྐྱེ་བའི་ཆོས་ཅན་ཡིན་པས་ཁྱབ། ལུགས་འདིར་
མ་ཡིན་པས་ཁྱབ། མཛོད་རྩ་ལས། བཟོད་ཐོབ་ངན་སོང་ཡང་མི་ལྟུང་། །ཞེས་གསུངས་
པའི་ཕྱིར། འཇིག་རྟེན་པའི་དགེ་བ་རྣམས་ཀྱི་མཆོག་ཡིན་པས་ན་ཆོས་མཆོག་ཅེས་བརྗོད་
དོ༑ ༑ཡང་ན་ཆོས་ཉིད་ལ་དོན་སྤྱིའི་གསལ་སྣང་གི་ཏིང་ངེ་འཛིན་དང་པོར་ཐོབ་པས་ན།
ཐེག་ཆེན་གྱི་སྦྱོར་ལམ་དྲོད་དང་། ཆོས་ཉིད་ལ་དོན་སྤྱིའི་སྣང་བ་མཆེད་པའི་ཏིང་ངེ་འཛིན་
དང་པོར་ཐོབ་པས་ན། ཐེག་ཆེན་གྱི་སྦྱོར་ལམ་རྩེ་མོ་དང་། ཆོས་ཉིད་ལ་དོན་སྤྱིའི་གསལ་
སྣང་རབ་ཐོབ་ཅིང་། འཛིན་པ་ཕྱོགས་གཅིག་པའི་ཏིང་ངེ་འཛིན་དང་པོར་ཐོབ་པས་ན། ཐེག་
ཆེན་གྱི་སྦྱོར་ལམ་བཟོད་པ་དང་། བར་ཆད་མེད་པའི་ཏིང་ངེ་འཛིན་མྱུར་ཏུ་བསྐྱེད་པའི་
དེ་མ་ཐག་པའི་ཏིང་ངེ་འཛིན་དང་པོར་ཐོབ་པས་ན། ཐེག་ཆེན་གྱི་སྦྱོར་ལམ་ཆོས་མཆོག་
ཅེས་བྱའོ། །ཐེག་དམན་གྱི་སྦྱོར་ལམ་དྲོད་སོགས་བཞི་ལའང་རང་རང་གི་སྒོམ་བྱའི་བདག་
མེད་ལ་དམིགས་པའི་ཏིང་ངེ་འཛིན་བཞི་པོ་ཐོབ་ཚུལ་དང་། དེ་དག་གི་འཕོས་ཚུལ་ཡང་
དེས་ཤེས་པར་བྱའོ། །ཐལ་འགྱུར་པའི་ལུགས་ལ་ཞིབ་ཆ་དགོས།
གསུམ་པ། ཐེག་ཆེན་གྱི་མཐོང་ལམ་བཤད་པ་ལ། མཚན་ཉིད། དབྱེ་བ། མིང་
གི་རྣམ་གྲངས། སྐྱེ་ཚུལ་དང་བཞི། དང་པོ་ནི། ཐེག་ཆེན་གྱི་བདེན་པ་མངོན་རྟོགས་དེ།
ཐེག་ཆེན་གྱི་མཐོང་ལམ་གྱི་མཚན་ཉིད། གཉིས་པ་ནི། དབྱེ་ན། རང་ཡིན་གྱི་མཉམ་
རྗེས་དེ་གང་རུང་མ་ཡིན་པའི་ཐེག་ཆེན་གྱི་མཐོང་ལམ་དང་གསུམ་ཡོད། དང་པོ་ཐེག་ཆེན་
གྱི་མཐོང་ལམ་མཉམ་གཞག་ཡེ་ཤེས་ལ་དབྱེ་ན། བར་ཆད་མེད་ལམ་དང་། རྣམ་གྲོལ་
ལམ་དང་། དེ་གཉིས་གང་རུང་མ་ཡིན་པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་
དང་གསུམ་ཡོད། རང་གི་ངོས་སྐལ་གྱི་སྤང་བྱ་བདེན་འཛིན་ཀུན་བཏགས་ཀྱི་དངོས་གཉེན་
དུ་གྱུར་པའི་ཐེག་ཆེན་གྱི་བདེན་པ་མངོན་རྟོགས་དེ། ཐེག་ཆེན་གྱི་མཐོང་ལམ་བར་ཆད་



རང་རྒྱུད་པའི་སྐབས།
༼ག༽
261
མེད་ལམ་གྱི་མཚན་ཉིད། དེ་ལ་དབྱེ་ན། བཟོད་པ་བརྒྱད་ཡོད། དེ་དག་ཕན་ཚུན་དོན་
གཅིག་ཡིན་ནོ། །ཤེས་སྒྲིབ་ཀུན་བཏགས་སྤངས་པས་རབ་ཏུ་ཕྱེ་བའི་ཐེག་ཆེན་གྱི་བདེན་
པ་མངོན་རྟོགས་དེ། ཐེག་ཆེན་གྱི་མཐོང་ལམ་རྣམ་གྲོལ་ལམ་གྱི་མཚན་ཉིད། དབྱེ་ན། ཐེག་
ཆེན་གྱི་མཐོང་ལམ་ཤེས་པ་བརྒྱུད་ཡོད། དེ་དག་ཀྱང་དོན་གཅིག་ཡིན་ནོ། །དེ་གཉིས་
གང་རུང་མ་ཡིན་པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་ཡོད་དེ། གང་ཟག་
གི་བདག་མེད་ཕྲ་མོ་དང་། གཉིས་སྟོང་ལ་རྩེ་གཅིག་ཏུ་མཉམ་པར་གཞག་པའི་ཐེག་ཆེན་
གྱི་མཐོང་ལམ་དང་། མཐོང་ལམ་རྗེས་ཐོབ་ཡེ་ཤེས་ཀྱི་རྗེས་སུ་སླར་ཡང་སྟོང་ཉིད་ལ་རྩེ་
གཅིག་ཏུ་མཉམ་པར་གཞག་པའི་ས་དང་པོའི་ཡེ་ཤེས་མཐོང་ལམ་གྱིས་བསྡུས་པ་དེ་དེ་ཡིན་
པའི་ཕྱིར། ཐེག་ཆེན་གྱི་མཐོང་ལམ་རྣམ་གྲོལ་ལམ་ལས་ལངས་པའི་མཁྱེན་པ་ཡང་ཡིན།
རང་རྒྱུད་ལྡན་གྱི་གང་ཟག་གི་རྒྱུད་ལ་མངོན་གྱུར་དུ་འབྱུང་བའི་ཐེག་ཆེན་གྱི་བདེན་པ་མངོན་
རྟོགས་དེ། ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ཀྱི་མཚན་ཉིད། བདེན་སྟོང་སྒྱུར་
མ་ལྟ་བུ་རྟོགས་པའི་ཐེག་ཆེན་གྱི་བདེན་པ་མངོན་རྟོགས་ལྟ་བུ་མཚན་གཞི། སྒྲས་བརྗོད་
རིགས་ཀྱི་སྒོ་ནས་དབྱེ་ན། མཉམ་གཞག་ལ་འཇིག་རྟེན་པའི་མཉམ་གཞག་དང་། འཇིག་
རྟེན་ལས་འདས་པའི་མཉམ་གཞག་གཉིས་ཡོད། དང་པོ་བསམ་གཏན་གཟུགས་མེད་ཀྱི་
དངོས་གཞི་ཟག་བཅས་དང་། དེའི་ཉེར་བསྡོགས་ཟག་བཅས་ཀྱང་ངོ༌། །གཉིས་པ་ནི། མཉམ་
གཞག་རྣམ་པར་མི་རྟོག་པའི་ཡེ་ཤེས་རྣམས་སོ། །རྗེས་ཐོབ་ལའང་བསམ་གཏན་ལས་ལངས་
པའི་འདོད་སེམས་ལྟ་བུ་འཇིག་རྟེན་པའི་རྗེས་ཐོབ་དང་། འདས་ལམ་མཉམ་གཞག་གི་སྟོབས་
ཀྱིས་དེའི་དམིགས་རྣམ་དང་མཐུན་པར་བདེན་སྟོང་སྒྱུ་མ་ལྟ་བུར་རྟོགས་པ་ལྟ་བུ་མཉམ་གཞག་
གིས་ཟིན་པའི་རྗེས་ཐོབ་གཉིས་ཡོད། འདས་ལམ་གྱི་ངོ་བོར་གྱུར་པའི་མཉམ་རྗེས་རྣམས་
ནི་དེ་དང་དེ་མཚན་ཉིད་པ་ཡིན་ལ། འཇིག་རྟེན་པའི་མཉམ་རྗེས་གཉིས་དེ་དང་དེ་བཏགས་
པ་བ་ཡིན་ནོ། །མཉམ་གཞག་གི་དམིགས་རྣམ་སོགས་བརྗེད་པའི་དུས་ཀྱི་ཡིད་ཤེས་རྒྱ་ཡན་



262
༼ག༽
རང་རྒྱུད་པའི་སྐབས།
པ་ལྟ་བུ་རྗེས་ཐོབ་རྒྱ་ཡན་པ་ཡིན། སློབ་ལམ་དུ་མཉམ་རྗེས་གཉིས་འགལ་ཡང་། སངས་
རྒྱས་སར་མཉམ་རྗེས་གཉིས་ངོ་བོ་གཅིག་ཡིན་ནོ། །མཉམ་རྗེས་གང་རུང་མ་ཡིན་པའི་ཐེག་
ཆེན་གྱི་མཐོང་ལམ་ཡོད་དེ། ཐེག་ཆེན་མཐོང་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་
དང་། དེའི་རྒྱུད་ཀྱི་བྱམས་པ་དང་སྙིང་རྗེ་དང་སྐྱབས་འགྲོ་དང་མི་རྟག་སོགས་བཅུ་དྲུག་
རྟོགས་པའི་བློ་རྣམས་དེ་ཡིན་པའི་ཕྱིར། གསུམ་པ་ནི་ཤེས་སླ། བཞི་པ་སྐྱེ་ཚུལ་ནི། ཐེག་
ཆེན་གྱི་སྦྱོར་ལམ་ཆོས་མཆོག་ཐོ་མའི་ཡེ་ཤེས། ཐེག་ཆེན་གྱི་མཐོང་ལམ་བར་ཆད་མེད་
ལམ། ཐེག་ཆེན་གྱི་མཐོང་ལམ་རྣམ་གྲོལ་ལམ་རྣམས་མཉམ་གཞག་ཐུན་གཅིག་ལ་སྐྱེ། ཐེག་
ཆེན་གྱི་མཐོང་ལམ་ཐོབ་པ། དེའི་བར་ཆད་མེད་ལམ་ཐོབ་པ། དོན་དམ་སེམས་བསྐྱེད་
ཐོབ་པ། གཏེར་ལྟ་བུའི་སེམས་བསྐྱེད་ཐོབ་པ། ཐེག་ཆེན་འཕགས་པར་གྱུར་པ་དུས་མཉམ་
མོ༑ ༑དམ་པ་གསུམ་ཚང་བའི་ཐེག་ཆེན་གཙོ་བོ་ཡིད་ཀྱི་རྣམ་རིག་ཁྱད་པར་ཅན། དོན་
དམ་སེམས་བསྐྱེད་ཀྱི་མཚན་ཉིད། དམ་པ་གསུམ་ནི། ལུང་དམ་པ་མང་དུ་ཐོས་པ་དང་
ལྡན་པ་དང༌། རྒྱུ་དམ་པ་ཚོགས་གཉིས་བསགས་པ་དང་ལྡན་པ་དང་། ཁོང་དུ་ཆུད་པ་
དམ་པ་སྟོང་ཉིད་མངོན་སུམ་དུ་རྟོགས་པ་གསུམ་མོ། །མདོ་སྡེ་རྒྱན་ལས། སངས་རྒྱས་
རྣམས་ནི་རབ་མཉེས་བྱས། །བསོད་རྣམས་ཡེ་ཤེས་ཚོགས་རབ་བསགས། །ཆོས་ལ་མི་
རྟོག་ཡེ་ཤེས་ནི། །སྐྱེ་ཕྱིར་དེ་ནི་དམ་པར་འདོད། །ཅེས་དང་། ལེགས་བཤད་གསེར་གྱི་
ཕྲེང་བ་ལས། ཁྱད་པར་དེ་གསུམ་གྱིས་སེམས་བསྐྱེད་པ་དོན་དམ་པ་ཉིད་དུ་སྟོན་ཏོ། །ཞེས་
གསུངས་པའི་ཕྱིར། སློབ་པའི་རྒྱུད་ཀྱི་དོན་དམ་སེམས་བསྐྱེད། སེམས་བསྐྱེད་ཀྱི་དབྱེ་
བར་བཤད་ཀྱང་སེམས་བསྐྱེད་མ་ཡིན་ཏེ། སློབ་པའི་རྒྱུད་ཀྱི་ཤེས་རབ་ཀྱི་ཆ་ཡིན་པའི་ཕྱིར།
སངས་རྒྱས་འཕགས་པའི་རྒྱུད་ཀྱི་དོན་དམ་སེམས་བསྐྱེད་ཀུན་རྫོབ་སེམས་བསྐྱེད་ཡིན་པའི་
དབང་དུ་བྱས་སྣང་ཡང་། སངས་རྒྱས་འཕགས་པའི་རྒྱུད་ཀྱི་ཡིད་ཀྱི་རྣམ་ཤེས་ཐམས་ཅད་
དེར་བཞག་ན་ཐེག་དམན་རྟོགས་རིགས་སུ་གནས་པའི་སེམས་བསྐྱེད་སོགས་ཧ་ཅང་ཐལ་



263
རང་རྒྱུད་པའི་སྐབས།
༼ག༽
བས། བདག་གཞན་མཉམ་པ་ཉིད་དུ་རོ་གཅིག་པར་རྟོགས་པའི་ཡེ་ཤེས་ལྟ་བུ་ལམ་དུས་
ན་སེམས་བསྐྱེད་དང་ཟུང་འབྲེལ་དུ་སྒོམ་ཚུལ་གྱི་ཁྱད་ཞིག་ཡོད་དམ་དཔྱད་སྟེ། ཡེ་ཤེས་
དེ་ཞི་མཐའ་འགོག་བྱེད་དུ་བཤད་པའང་ཡོད་ལ། སྐབས་བཞི་པར་སྒྲིབ་པ་བཞིའི་ནང་ནས་
ཕྱི་མ་གཉིས་བདེན་འཛིན་ཤས་ཆེ་བར་གསུངས་པས་ཀྱང་འགྲུབ་བམ་སྙམ། ཞེས་མཚན་
འགྲེལ་ལས་གསུངས་པ་ལས་ཤེས་པར་བྱའོ། །སྒྲིབ་པ་བཞི་ནི། རྒྱུད་བླ་མ་ལས། ཆོས་
ལ་ཁོང་ཁྲོ་བདག་ལྟ་དང་། །ཞེས་པ་ནས། རང་བྱུང་རྣམས་ཀྱི་སྒྲིབ་རྣམས་བཞི། །ཞེས་
པའི་སྒྲིབ་པ་བཞི་པོ་རྣམས་སོ། །སྐབས་བཞི་པའི་སྡོམ་ལས། ཕྱི་གཉིས་ཞི་མཐར་ལྷུང་
བྱེད་བདེན་འཛིན་གཙོ། །ཞེས་སོགས་སྐབས་བཞི་པའི་ཐད་ཀྱི་གསེར་ཕྲེང་དང་། ཡིག་
ཆ་སོགས་ལས་ཤེས་པར་བྱའོ། །ཐལ་འགྱུར་པའི་ལུགས་ལ། དགྲ་བཅོམ་རྟོགས་པ་སྔོན་
སོང་གི་བྱང་སེམས་ཚོགས་ལམ་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཡིད་ཀྱི་
རྣམ་པར་ཤེས་པ་དེ། དོན་དམ་སེམས་བསྐྱེད་ཡིན་ནམ་སྙམ་པའི་དོགས་པ་སྐྱེ་སྲིད། དེ་
དོན་དམ་སེམས་བསྐྱེད་མ་ཡིན་ཏེ། ཐེག་ཆེན་གྱི་འཕགས་ལམ་མ་ཡིན་པའི་ཕྱིར། དེར་
ཐལ། ཐེག་ཆེན་གྱི་ཚོགས་ལམ་ཡིན་པའི་ཕྱིར། རྟགས་ཆོས་ཅན་གྱིས་གྲུབ། དེ་ཆོས་
ཅན། སོ་སྐྱེའི་ལམ་ཡིན་པར་ཐལ། ཐེག་ཆེན་སོ་སྐྱེའི་ལམ་ཡིན་པའི་ཕྱིར་ན་མ་ཁྱབ། རྩ་
བར་འདོད་ན། དེ་ཆོས་ཅན། སོ་སྐྱེའི་ལམ་མ་ཡིན་པར་ཐལ། འཕགས་ལམ་ཡིན་པའི་
ཕྱིར། དེ་ཆོས་ཅན། དེར་ཐལ། ཐེག་པ་གསུམ་པོ་གང་ཡང་མ་ཡིན་པའི་འཕགས་ལམ་
ཡིན་པའི་ཕྱིར་ཏེ། དགྲ་བཅོམ་རྟོགས་པ་སྔོན་སོང་གི་ཐེག་ཆེན་ཚོགས་ལམ་པ་དེ། ཐེག་
པ་གསུམ་པོ་གང་རུང་མ་ཡིན་པའི་འཕགས་པ་ཕུང་གསུམ་པ་ཡིན་པའི་ཕྱིར་རོ། །ཐེག་ཆེན་
གྱི་མཐོང་ལམ་བར་ཆད་མེད་ལམ་གྱི་སྤང་བྱ་སྤོང་ཚུལ་ཡོད་དེ། ཐེག་ཆེན་སྦྱོར་ལམ་པའི་
རྒྱུད་ལ་ཐེག་ཆེན་གྱི་མཐོང་ལམ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང་། དེའི་
ངོས་སྐལ་གྱི་སྤང་བྱ་ཤེས་སྒྲིབ་ཀུན་བཏགས་འགག་པ་ལ་མངོན་དུ་ཕྱོགས་པ་དུས་མཉམ་



a64
༼ག༽
རང་རྒྱུད་པའི་སྐབས།
ཡིན་པའི་ཕྱིར། དཔེར་ན། རྐུན་མ་སྒོར་ཕྱུང་བ་ལྟ་བུའོ། །དེའི་ཚེ་སྦྱོར་ལམ་པ་དེ་མཐོང་
ལམ་པར་འཕོས་པ་ཡིན་ཏེ། དེའི་རྒྱུད་ལ་མཐོང་ལམ་གྱི་ངོ་བོར་གྱུར་པའི་བཟོད་པ་བརྒྱད་
སྐྱེ་བ་ལ་མངོན་དུ་ཕྱོགས་པའི་ཕྱིར། དེའི་སྐད་ཅིག་གཉིས་པར་རྣམ་གྲོལ་སྐྱེས་པ་ན། མཐོང་
སྤང་སྤངས་པའི་སོ་སོར་བརྟགས་འགོག་ཐོབ་པ་ཡིན་ཏེ། དཔེར་ན་རྐུན་མ་སྒོར་ཕྱུང་སྟེ་
སྒོ་བཅད་ལྟ་བའོ། །དེ་དག་འགྲེལ་པ་དོན་གསལ་ལྟར་རོ། །མཛོད་ལྟར་ན་རྣམ་གྲོལ་ལམ་
སྐྱེ་བ་ལ་མངོན་དུ་ཕྱོགས་པ་དང་། སྤང་བྱ་འགག་པ་ལ་མངོན་དུ་ཕྱོགས་པ་དུས་མཉམ་
པས་གོང་འོག་མི་འདྲ་བའི་ཞིབ་ཆ་ཤེས་སླ།
བཞི་པ། ཐེག་ཆེན་གྱི་སྒོམ་ལམ་བཤད་པ་ལ། མཚན་ཉིད། དབྱེ་བ། མིང་གི་
རྣམ་གྲངས། སྐྱེ་ཚུལ་བཤད་པ་དང་བཞི། དང་པོ་ནི། ཐེག་ཆེན་གྱི་རྗེས་ལ་མངོན་རྟོགས།
ཐེག་ཆེན་གྱི་སྒོམ་ལམ་གྱི་མཚན་ཉིད། གཉིས་པ་ནི་དེ་ལ་དབྱེ་ན། ཐེག་ཆེན་གྱི་སྒོམ་ལམ་
མཉམ་གཞག་ཡེ་ཤེས་སོགས་གསུམ་ཡོད། རང་གི་ཡུལ་དུ་གྱུར་པའི་བདག་མེད་གསུམ་
པོ་གང་རུང་ལ་རྩེ་གཅིག་ཏུ་མཉམ་པར་གཞག་པ་ཡང་ཡིན། རང་རྒྱུད་ལྡན་གྱི་གང་ཟག་
གི་རྒྱུད་ལ་མངོན་གྱུར་དུ་འབྱུང་བའི་ཐེག་ཆེན་གྱི་རྗེས་ལ་མངོན་རྟོགས་དེ། ཐེག་ཆེན་གྱི་
སྒོམ་ལམ་མཉམ་གཞག་ཡེ་ཤེས་ཀྱི་མཚན་ཉིད། དེ་ལ་ཚིག་འཁྲི་ཕྲན་བུ་ཞིག་ཀྱང་ཡོད།
དོན་ཐོབ་གཙོ། དབྱེ་ན། ཐེག་ཆེན་གྱི་སྒོམ་ལམ་བར་ཆད་མེད་ལམ་དང་། དེའི་རྣམ་
གྲོལ་ལམ་དང་། དེ་གཉིས་གང་རུང་མ་ཡིན་པའི་མཉམ་གཞག་ཡེ་ཤེས་དང་གསུམ་ཡོད།
རང་གི་ངོས་སྐལ་གྱི་སྤང་བྱ་བདེན་འཛིན་ལྷན་སྐྱེས་ཀྱི་དངོས་གཉེན་དུ་གྱུར་པའི་ཐེག་ཆེན་
གྱི་རྗེས་ལ་མངོན་རྟོགས་དེ། ཐེག་ཆེན་གྱི་སྒོམ་ལམ་བར་ཆད་མེད་ལམ་གྱི་མཚན་ཉིད།
དབྱེ་ན། ཆུང་ངུ་སྐོར་བཞི། འབྲིང་སྐོར་གསུམ། ཆེན་པོ་སྐོར་བཞི་དང་བཅུ་གཅིག་ཡོད་
དེ༔ ༈ སྤང་བྱ། སྒོམ་སྤང་རྟོག་པ་ཤེས་སྒྲིབ་ལྷན་སྐྱེས་ལ་བཞི་དང་གསུམ་དང་བཞི་སྟེ།
སྐོར་བཅུ་གཅིག་ཏུ་ཕྱེ་ནས་སྤོང་བའི་ཕྱིར། རང་གི་ངོས་སྐལ་གྱི་སྤང་བྱ་བདེན་འཛིན་ལྷན་



265
རང་རྒྱུད་པའི་སྐབས།
༼ག༽
སྐྱེས་ཆེན་པོའི་ཆེན་པོའི་དངོས་གཉེན་དུ་གྱུར་པའི་ཐེག་ཆེན་གྱི་བར་ཆད་མེད་ལམ་དེ། ཐེག་
ཆེན་གྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་ངུའི་མཚན་ཉིད། དབྱེ་ན། ས་དང་
པོའི་སྒོམ་ལམ་བར་ཆད་མེད་ལམ་དང་། ས་གཉིས་པའི་སྒོམ་ལམ་བར་ཆད་མེད་ལམ་གཉིས་
ཡོད་ཅེས་གསུངས་པས། མཚན་ཉིད་ལ་ཞིབ་ཆ་དགོས། དེ་བཞིན་ས་ལྷག་མའི་སྒོམ་ལམ་
བར་ཆད་མེད་ལམ་དང་། བདེན་འཛིན་ལྷན་སྐྱེས་གཞན་རྣམས་ཀྱི་དངོས་གཉེན་བར་ཆད་
མེད་ལམ་རྣམས་དེས་མཚོན་ནས་ཤེས་པར་བྱའོ། །རང་འདྲེན་བྱེད་ཀྱི་བར་ཆད་མེད་ལམ་
གྱི་ངོས་སྐལ་གྱི་སྤང་བྱ་བདེན་འཛིན་ལྷན་སྐྱེས་ལས་གྲོལ་བའི་ཐེག་ཆེན་གྱི་རྗེས་ལ་མངོན་
རྟོགས་དེ། ཐེག་ཆེན་གྱི་སྒོམ་ལམ་རྣམ་གྲོལ་ལམ་གྱི་མཚན་ཉིད། དབྱེ་ན། ས་དང་པོའི་
སྒོམ་ལམ་རྣམ་གྲོལ་ལམ་ནས་ས་བཅུ་པའི་ཐོག་མའི་རྣམ་གྲོལ་ལམ་གྱི་བར་བཅུ་ཡོད། སྒོམ་
ལམ་ས་བཅུ་སོ་སོའི་སྐབས་སུ་རྗེས་ཐོབ་ཡེ་ཤེས་རེ་རེ་ཡོད་པས་སྒོམ་ལམ་མཉམ་རྗེས་སྤེལ་
མར་སྐྱེ་ལ། དེའང་སྒོམ་ལམ་གྱི་སྤང་བྱ་རྣམས་སྤང་དཀའ་བའི་གནད་ཀྱིས་ཡིན་ནོ། །དེའི་
ཕྱིར་ཟག་བཅས་ཟག་མེད་གཉིས་ཀྱང་དབྱེ་དགོས་པས་སོ། །མཐོང་སྤང་རྣམས་སྒོམ་སྤང་
ལ་ལྟོས་ན་སྤང་སླ་བས། མཐོང་ལམ་ཟག་མེད་ཁོ་ན་དང་། མཐོང་ལམ་རྗེས་ཐོབ་ཡོད་
ནའང་སྤེལ་མ་མ་ཡིན་ནོ། །འདིར་མང་དོགས་ནས་དེ་ཙམ་ལས་མ་བྲིས། མངོན་རྟོགས་
རྒྱན་ལས། ལམ་ལ་དེ་ནི་བཅོ་ལྔར་བཤད། །ཅེས་སོགས་ལས་ཤེས་པར་བྱའོ། །གསུམ་
པ་ནི། ཐེག་ཆེན་གྱི་སྒོམ་ལམ་དང་། ཐེག་ཆེན་གྱི་རྗེས་ལ་མངོན་རྟོགས། ཐེག་ཆེན་སྒོམ་
ལམ་པའི་རྒྱུད་ཀྱི་མཁྱེན་པ་རྣམས་དོན་གཅིག་མིང་གི་རྣམ་གྲངས་སོ། །བཞི་པ་སྐྱེ་ཚུལ་
བཤད་པ་ནི། བྱང་སེམས་མཐོང་ལམ་པའི་རྒྱུད་ལ་རང་གི་ངོས་སྐལ་གྱི་སྤང་བྱ་བདེན་འཛིན་
ལྷན་སྐྱེས་ཀྱི་དངོས་གཉེན་དུ་གྱུར་པའི་བར་ཆད་མེད་ལམ་གསར་དུ་སྐྱེས་པ་ན། ཐེག་ཆེན་
གྱི་མཐོང་ལམ་ནས་ཐེག་ཆེན་གྱི་སྒོམ་ལམ་དུ་འཕོས་པ་ཡིན་ནོ། །ཐེག་ཆེན་གྱི་སྒོམ་ལམ་
བར་ཆད་མེད་ལམ་གྱིས་སྤང་བྱ་སྤོང་ཚུལ་ཡོད་དེ། ཐེག་ཆེན་རིགས་ངེས་ཀྱི་དབང་དུ་



as
རང་རྒྱུད་པའི་སྐབས།
༼ག༽
བྱས་ན། སྒོམ་སྤང་ཉོན་མོངས་ཆེན་པོའི་ཆེན་པོ་དང་། སྒོམ་སྤང་ཤེས་སྒྲིབ་ཆེན་པོའི་
ཆེན་པོ་གཉིས་ལ་ཆེ་ཆུང་སྐོར་གཉིས་སུ་ཕྱེ། དེ་བཞིན་དུ་ཆུང་ངུའི་ཆུང་ངུ་ལ་ཡང་གཉིས་
སུ་ཕྱེ་ནས། སྒོམ་སྤང་སྐོར་བཅུ་གཅིག་པོ་སྒོམ་ལམ་བར་ཆད་མེད་ལམ་བཅུ་གཅིག་གིས་
སྤོང་བ་ཡིན་ཏེ། ་ ས་དང་པོའི་སྒོམ་ལམ་བར་ཆད་མེད་ལམ་གྱིས་ཁམས་གསུམ་ས་དགུའི་
སྒོམ་སྤང་ཆེན་པོའི་ཆེན་པོ་ལ་ཆེ་ཆུང་གཉིས་སུ་ཕྱེ་བའི་ཆེན་པོ་དགུ་ཅིག་ཆར་དུ་སྤོང་། ས་
གཉིས་པའི་སྒོམ་ལམ་བར་ཆད་མེད་ལམ་གྱིས་ཁམས་གསུམ་ས་དགུའི་སྒོམ་སྤང་ཆེན་པོའི་
ཆེན་པོ་ལ་གཉིས་སུ་ཕྱེ་བའི་ཆུང་ངུ་དགུ་ཅིག་ཆར་དུ་སྤོང་། དེ་བཞིན་དུ་ས་གསུམ་པའི་
སྒོམ་ལམ་བར་ཆད་མེད་ལམ་ནས། ས་དགུ་པའི་སྒོམ་ལམ་བར་ཆད་མེད་ལམ་གྱིས་རིམ་
པ་བཞིན་དུ་ས་དགུའི་སྒོམ་སྤང་ཆེན་པོའི་འབྲིང་ནས། ཆུང་ངུའི་འབྲིང་གི་བར་དགུ་པོ་ཅིག་
ཆར་སྤོང་ལ། ས་བཅུ་པའི་ཐོག་མའི་བར་ཆད་མེད་ལམ་གྱིས་ས་དགུའི་སྒོམ་སྤང་ཆུང་ངུའི་
ཆུང་ངུ་ལ་ཆེ་ཆུང་གཉིས་སུ་ཕྱེ་བའི་ཆེན་པོ་དགུ་ཅིག་ཆར་དུ་སྤོང་། ས་བཅུ་ཐ་མ་རྒྱུན་མཐའི་
བར་ཆད་མེད་ལམ་གྱིས་ཁམས་གསུམ་ས་དགུའི་སྒོམ་སྤང་ཆུང་ངུའི་ཆུང་ངུ་ལ་ཆེ་ཆུང་གཉིས་
སུ་ཕྱེ་བའི་ཆུང་ངུ་དགུ་ཅིག་ཆར་སྤོང་བའི་ཕྱིར། དགྲ་བཅོམ་རྟོགས་པ་སྔོན་སོང་རྣམས་
ཉོན་སྒྲིབ་དང་ཤེས་སྒྲིབ་རགས་པ་སྔར་ནས་སྤངས་ཟིན་པས་ཤེས་སྒྲིབ་ཕྲ་མོ་གཅིག་པུ་གསར་
དུ་སྤངས་དགོས་སོ། །རྒྱུན་མཐའི་བར་ཆད་མེད་ལམ་དང་། སྐད་ཅིག་མའི་སྦྱོར་བ་དང་།
ཐེག་ཆེན་གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་རྣམས་ཅིག་ཆར་ཐོབ།
ལྔ་པ། ཐེག་ཆེན་གྱི་མི་སློབ་ལམ་བཤད་པ་ལ། མཚན་ཉིད། དབྱེ་བ། མིང་གི་
རྣམ་གྲངས། སྐྱེ་ཚུལ་དང་བཞི། དང་པོ་ནི། སྒྲིབ་གཉིས་ཟད་པར་སྤངས་པའི་མཐར་
ཐུག་གི་མཁྱེན་པ། ཐེག་ཆེན་གྱི་མི་སློབ་ལམ་གྱི་མཚན་ཉིད། དེ་ལ་དབྱེ་ན། ཇི་ལྟ་བ་
མཁྱེན་པའི་རྣམ་མཁྱེན་དང་། ཇི་སྙེད་པ་མཁྱེན་པའི་རྣམ་མཁྱེན་དང་། མེ་ལོང་ལྟ་བུའི་
ཡེ་ཤེས་དང་། མཉམ་ཉིད་ཡེ་ཤེས། སོར་རྟོགས་ཡེ་ཤེས། བྱ་སྒྲུབ་ཡེ་ཤེས། ཆོས་དབྱིངས་



267
རང་རྒྱུད་པའི་སྐབས།
༼ག༽
ཡེ་ཤེས་ལྔ་དང་། ཟག་མེད་ཡེ་ཤེས་སྡེ་ཚན་ཉེར་གཅིག་རྣམས་ཡོད། གསུམ་པ་ནི། ཐེག་
ཆེན་གྱི་མི་སློབ་དང་། རྣམ་མཁྱེན་དང་། ཡེ་ཤེས་ཆོས་སྐུ་རྣམས་དོན་གཅིག་མིང་གི་རྣམ་
གྲངས་སོ། །བཞི་པ། སྐྱེ་ཚུལ་བཤད་པ་ནི། རྒྱུན་མཐའི་བར་ཆད་མེད་ལམ་པ་དེ། སྐད་
ཅིག་མའི་སྦྱོར་བ་ལ་གནས་པའི་སྐད་ཅིག་གཉིས་པར་མཉམ་གཞག་ལས་མ་གཡོས་པར་ཆོས་
ཐམས་ཅད་སྐད་ཅིག་མ་གཅིག་ལ་མངོན་སུམ་དུ་གཟིགས་པའི་རྣམ་མཁྱེན་སྐད་ཅིག་དང་
པོ་ཐོབ་པ་དང་། ཤེས་སྒྲིབ་མ་ལུས་པར་སྤངས་པ་དང་། སངས་རྒྱས་ཀྱི་གོ་འཕང་ཐོབ་
པ༑ ཤེས་སྒྲིབ་སྤངས་པའི་རྣམ་གྲོལ་ལམ་ཐོབ་པ། ཤེས་སྒྲིབ་སྤངས་པའི་འགོག་བདེན་
ཐོབ་པ་རྣམས་དུས་མཉམ་མོ། །ཐེག་པ་གསུམ་གྱི་བསྒོམ་བྱའི་གཙོ་བོའི་ཁྱད་པར་ཅུང་ཟད་
བརྗོད་ན། ཐལ་འགྱུར་པའི་ལུགས་ལ། སྟོང་ཉིད་ནི་ཐེག་པ་གསུམ་གྱི་བསྒོམ་བྱའི་གཙོ་
བོ་ཡིན་ཏེ། ཐེག་པ་གསུམ་གྱི་མཉམ་གཞག་ཡེ་ཤེས་རྣམས་བདག་མེད་ཕྲ་མོ་གཉིས་ཀ་ལ་
མཉམ་པར་གཞག་པའི་ཡེ་ཤེས་ཡིན་པའི་ཕྱིར། འཆད་པར་འགྱུར་རོ། །རྣལ་འབྱོར་སྤྱོད་
པའི་དབུ་མ་རང་རྒྱུད་པའི་ལུགས་ལ་ཆོས་ཀྱི་བདག་མེད་ཕྲ་མོ་ནི་བྱང་སེམས་ཀྱི་བསྒོམ་བྱའི་
གཙོ་བོ་དང་། གཟུང་འཛིན་རྫས་ཐ་དད་ཀྱིས་སྟོང་པའི་ཆོས་ཀྱི་བདག་མེད་རགས་པ་ནི།
རང་རྒྱལ་ལམ་གྱི་བསྒོམ་བྱའི་གཙོ་བོ་དང་། གང་ཟག་རང་སྐྱ་ཐུབ་པའི་རྫས་ཡོད་ཀྱིས་
སྟོང་པའི་གང་ཟག་གི་བདག་མེད་ཕྲ་མོ་དེ། ཉན་ཐོས་ཀྱི་ལམ་གྱི་བསྒོམ་བྱའི་གཙོ་བོ་ཡིན་
ནོ༑ ༑སྤང་བྱའི་གཙོ་བོ་ཡང་ཤེས་སྒྲིབ་དང་། ཆོས་ཀྱི་བདག་འཛིན་རགས་པ་དང་། གང་
ཟག་གི་བདག་འཛིན་ཕྲ་མོ་རྣམས་ནི་རིམ་པ་བཞིན་དུ། བྱང་སེམས་དང་། རང་རྒྱལ་དང་།
ཉན་ཐོས་རྣམས་ཀྱི་སྤང་བྱའི་གཙོ་བོ་ཡིན་ནོ། །མདོ་སྡེ་སྤྱོད་པའི་དབུ་མ་རང་རྒྱུད་པ་དང་།
སེམས་ཙམ་པ་གཉིས་ཀྱི་ལུགས་ལ། ཉན་རང་གཉིས་ཀྱི་ཤེས་རབ་ཀྱི་རྟོགས་རིགས་དང་།
སྤང་བྱའི་གཙོ་བོ་ཕལ་ཆེར་མཚུངས་པར་བཤད་ལ། ཐེག་པ་གསུམ་གྱི་ཐབས་ཀྱི་རྟོགས་
རིགས་མི་འདྲ་བར་འདོད་པ་ལ་ཐེག་ཆེན་གྱི་གྲུབ་མཐའ་སྨྲ་བ་ཀུན་མཐུན་ནོ། །ལམ་ཞུགས་



ass
༼ག༽
རང་རྒྱུད་པའི་སྐབས།
གང་ཟག་ཡིན་ན། རྟོགས་རིགས་དྲུག་ཀ་ཐོབ་པས་ཁྱབ་པ་ཁས་ལེན་གྱི་རྒྱུན་ཡིན། སངས་
རྒྱས་ཀྱི་ས་ན་ཐེག་ཆེན་གྱི་རྟོགས་རིགས་དང་། ཐེག་དམན་གྱི་རྟོགས་རིགས་ངོ་བོའི་སྒོ་
ནས་འཇོག་གམ། ཡང་ན་རྒྱུན་གྱི་སྒོ་ནས་འཇོག །ཐུན་མོང་དང་ཐུན་མོང་མ་ཡིན་པའི་
རྣམ་མཁྱེན་གྱི་རྣམ་པའི་མཚན་ཉིད་དང་། མི་འཇིགས་པའི་མཚན་ཉིད་སོགས་ཀྱི་སྟེང་ནས་
དཔྱད་རྒྱུ་ཞིག་ཡོད། རྣམ་མཁྱེན་གྱི་རྣམ་པའི་རྩོད་ལན་ལན་དང་། མཁྱེན་གསུམ་རྣམ་
པའི་ངོ་བོའི་དོན་བསྡུ་རྣམས་ཀྱི་སྟེང་ནས་དཔྱད་ན་ཤིན་ཏུ་ཡིད་དགའི་གནས་མང་པོ་ཡོད།
མ་ཟད་ལུས་རྣམ་བཞག་གི་སྐབས་སུ་མཁྱེན་གསུམ་གྱི་རྟེན་གསུངས་པ་རྣམས་དང་ཡང་
འབྲེལ་ཡོད་པས་ཤིན་ཏུ་རྒྱ་ཆེན་པོ་ཡིན་ནོ། །ལེགས་བཤད་གསེར་གྱི་ཕྲེང་བ་དང་། འགྲེལ་
པ་དོན་གསལ། ཉི་སྣང་། རྒྱན་སྣང་རྣམས་སུ་ཡུམ་གྱི་མདོ་དོན་ཇི་ལྟར་འགྲེལ་པ་རྣམས་
ལས་ཞིབ་གསལ་གྱི་མན་ངག་ཐོབ་པར་འགྱུར་རོ། །ཐེག་པ་གསུམ་གྱི་རྟོགས་རིགས་འཇོག་
ཚུལ། མངོན་རྟོགས་རྒྱན་ལས། ལམ་ཤེས་ཉིད་ཀྱི་ཚུལ་ལ་ནི། །ཞེས་སོགས་རྩ་འགྲེལ་
གྱིས་ཤེས་པར་བྱའོ། །
གཉིས་པ། ས་བཅུའི་རྣམ་བཞག་བྱེ་བྲག་ཏུ་བཤད་པ་ལ། བྱང་འཕགས་ཀྱི་སའི་
མཚན་ཉིད། དབྱེ་བ། ཕྱེ་བ་སོ་སོའི་དོན་དང་གསུམ། དང་པོ་ནི། སྟོང་ཉིད་མངོན་སུམ་
དུ་རྟོགས་པའི་ཤེས་རབ་དང་། སྙིང་རྗེ་ཆེན་པོས་ཟིན་པའི་བྱང་འཕགས་ཀྱི་མཁྱེན་པ་དེ།
བྱང་སེམས་འཕགས་པའི་སའི་མཚན་ཉིད། གཉིས་པ་ནི། དེ་ལ་དབྱེ་ན། ས་དང་པོ་རབ་
ཏུ་དགའ་བ། ས་གཉིས་པ་དྲི་མ་མེད་པ། ས་གསུམ་པ་འོད་བྱེད་པ། ས་བཞི་པ་འོད་འཕྲོ་
བ༑ ས་ལྔ་པ་སྦྱང་དཀའ་བ། ས་དྲུག་པ་མངོན་དུ་གྱུར་པ། ས་བདུན་པ་རིང་དུ་སོང་བ།
ས་བརྒྱད་པ་མི་གཡོ་བ། ས་དགུ་པ་ལེགས་པའི་བློ་གྲོས། ས་བཅུ་པ་ཆོས་ཀྱི་སྤྲིན་རྣམས་
སོ༑ ༑བྱང་འཕགས་ཀྱི་ས་ལ་ས་བཅུར་འབྱེད་པའི་རྒྱུ་མཚན་ཡོད་དེ། ས་བཅུ་པོ་དེ་དག་
ཡུལ་རྟོགས་ཚུལ་དང་། ཡོན་ཏན་ཐོབ་ཚུལ་མི་འདྲ་བ་དང་། སྤང་བྱ་སེལ་བ་དང་། སྒྲུབ་



269
རང་རྒྱུད་པའི་སྐབས།
༼ག༽
པའི་ནུས་པ་སྔ་མ་སྔ་མ་ལས་ཕྱི་མ་ཕྱི་མ་རྣམས་ཁྱད་ཆོས་གོང་ནས་གོང་དུ་འཕེལ་བའི་དབང་
གིས་བཅུར་བཞག་པའི་ཕྱིར། བྱང་འཕགས་ས་ལ་བཅུར་གྲངས་ངེས་པ་ཡིན་ཏེ། ཡོངས་
སྦྱོང་བཅུར་གྲངས་ངེས་པའི་ཕྱིར། ཁྱབ་སྟེ། གསེར་ཕྲེང་ལས། གྲངས་ངེས་ནི་ཡོངས་
སྦྱོང་མི་འདྲ་བ་བཅུ་ཡོད་པས་ཡིན་ཏེ། ཞེས་གསུངས་པའི་ཕྱིར། ས་བཅུར་དབྱེ་བ་ལ་
དགོས་པ་ཡོད་དེ། ཐེག་ཆེན་ལ་ས་བཅུའི་རྣམ་བཞག་མི་འདོད་པ་རྣམས་ཀྱི་ལོག་རྟོག་དགག་
པའི་ཆེད་དུ་ཐེག་པ་དམན་པའི་ས་བརྒྱད་དཔེར་བཀོད་ནས་ཐེག་ཆེན་ལ་ས་བཅུའི་དབྱེ་བ་
མཛད་པའི་ཕྱིར།
གསུམ་པ། ཕྱེ་བ་སོ་སོའི་དོན་ལ། ངེས་ཚིག་དང་། སྤང་བྱ་སྤོང་ཚུལ་གྱི་ཁྱད་
ཆོས་དང་། ཡོན་ཏན་ལྷག་པའི་ཁྱད་ཆོས་གསུམ། དང་པོ་ལ། ས་སྤྱིའི་ངེས་ཚིག་དང་།
ས་སོ་སོའི་ངེས་ཚིག་གཉིས། དང་པོ་ནི། གདུལ་བྱ་རྣམས་མི་མཐུན་པའི་ཕྱོགས་ཀྱི་འཇིགས་
པ་མེད་པའི་རྟེན་བྱེད་པ་དང་། ཡོན་ཏན་དཔག་མེད་གོང་ནས་གོང་དུ་འཕེལ་བར་བྱེད་པས་
ན་ས་ཞེས་བརྗོད་པའི་ཕྱིར། སའི་སྐད་དོད་བྷུ་མི་ཞེས་པ་ཡི་གེ་བསྣན་པའི་ངེས་ཚིག་གི་བཤད་
ནའོ། །གཉིས་པ་ནི། ས་དང་པོ་ལ། རབ་ཏུ་དགའ་བ་ཞེས་བརྗོད་པའི་རྒྱུ་མཚན་ཡོད་དེ།
ས་དང་པོ་ནས་རྫོགས་པའི་བྱང་ཆུབ་ལ་ཉེ་བ་དང་། སེམས་ཅན་གྱི་དོན་འགྲུབ་པར་མཐོང་
བ་ན་དགའ་བ་ཁྱད་པར་ཅན་ཐོབ་པའི་ཕྱིར། ས་གཉིས་པ་ལ། དྲི་མ་མེད་པ་ཞེས་བརྗོད་
པའི་རྒྱུ་མཚན་ཡོད་དེ། ས་གཉིས་པ་ནས་ཚུལ་འཆལ་དང་། ཐེག་དམན་ཡིད་བྱེད་ཀྱི་
རྩོལ་བའི་དྲི་མ་དང་བྲལ་བའི་ཕྱིར། ས་གསུམ་པ་ལ། འོད་བྱེད་པ་ཞེས་བརྗོད་པའི་རྒྱུ་
མཚན་ཡོད་དེ། ས་གསུམ་པ་ནས་ལུས་དང་སྲོག་ལ་མི་ལྟ་བར་རང་ཉིད་ཀྱིས་ཀྱང་ལུང་
གི་ཆོས་འཚོལ་བ་ལ་འབད་ཅིང་། གདུལ་བྱ་གཞན་རྣམས་ཀྱང་ཆོས་ཀྱི་སྣང་བས་ཚིམ་པར་
བྱེད་པའི་ཕྱིར། ས་བཞི་པ་ལ། འོད་འཕྲོ་བ་ཞེས་བརྗོད་པའི་རྒྱུ་མཚན་ཡོད་དེ། ས་བཞི་
པར་བྱང་ཆུབ་ཀྱི་ཕྱོགས་དང་མཐུན་པའི་ཆོས་བསྟན་པའི་སྒོ་ནས་རང་གི་ངོས་སྐལ་གྱི་སྒྲིབ་



༡70
༼ག༽
རང་རྒྱུད་པའི་སྐབས།
པ་སྲེག་པར་བྱེད་པའི་ཡེ་ཤེས་ཀྱི་འོད་མེ་ལྟར་འཕྲོ་བའི་ཕྱིར། ས་ལྔ་པ་ལ། སྦྱང་དཀའ་
ཞེས་བརྗོད་པའི་རྒྱུ་མཚན་ཡོད་དེ། སེམས་ཅན་སྨིན་པར་བྱེད་པ་དང་། དེ་བྱེད་པའི་ཚེ་
གདུལ་བྱའི་ལོག་སྒྲུབ་ལ་བཟོད་པར་དཀའ་བ་དེ་ལ་བློ་ལྡན་བྱང་སེམས་ས་བཞི་པ་མན་ཆད་
ཀྱིས་སྦྱོང་དཀའ་བ་ཡིན་ལ། ས་ལྔ་པ་འདིར་སྦྱོང་ནུས་པའི་ཕྱིར། ས་དྲུག་པ་ལ། མངོན་
དུ་གྱུར་པའི་ས་ཞེས་བརྗོད་པའི་རྒྱུ་མཚན་ཡོད་དེ། ས་དྲུག་པ་ནས་རྟེན་འབྲེལ་ལུགས་འབྱུང་
དུ་བསྒོམ་པས་འཁོར་བ་ལས་ལྡོག་པ་མངོན་དུ་གྱུར། རྟེན་འབྲེལ་ལུགས་ལྡོག་ཏུ་བསྒོམ་
པས་མྱང་འདས་ལ་མངོན་དུ་ཕྱོགས་པ་མངོན་དུ་གྱུར་པའི་ཕྱིར། ས་བདུན་པ་ལ། རིང་
དུ་སོང་བ་ཞེས་བརྗོད་པའི་རྒྱུ་མཚན་ཡོད་དེ། ལམ་ཡུན་རིང་དུ་བསྒོམ་པ་ལ་བརྟེནནས་
མཚན་བཅས་རྩོལ་བཅས་ཀྱི་ལམ་མཐར་ཐུག་པ་དང་། བགྲོད་པ་གཅིག་པའི་ལམ་གཉིས་
འབྲེལ་བའི་ཕྱིར། ཁྱད་པར་གཞན་ཞིག་ཀྱང་ཡོད་པ་འཇུག་པ་ལས་ཤེས་པར་བྱའོ། །ས་
བརྒྱད་པ་ལ། མི་གཡོ་བ་ཞེས་བརྗོད་པའི་རྒྱུ་མཚན་ཡོད་དེ། ས་བརྒྱད་པར་མཚན་མ་
དང་བཅས་པའི་འདུ་ཤེས་དང་། མཚན་མེད་རྩོལ་བཅས་ཀྱི་འདུ་ཤེས་གཉིས་ཀྱིས་མི་གཡོ་
བའི་ཕྱིར། འདིར་རྩོལ་བ་ཕྲ་མོ་ཡོད་པའི་ཞིབ་ཆ་བྱེད། འདི་ནས་བཟུང་སྟེ་བདེན་འཛིན་
མངོན་དུ་གྱུར་པ་མེད་པ་དང་། སྨོན་སེམས་མེད་པའི་རྒྱུ་མཚན་ཡང་དེ་ཡིན་ནོ། །ས་དགུ་
པ་ལ། ལེགས་པའི་བློ་གྲོས་ཞེས་བརྗོད་པའི་རྒྱུ་མཚན་ཡོད་དེ། སོ་སོ་ཡང་དག་པར་རིག་
པ་རྗེས་མཐུན་པའི་བློ་གྲོས་ཞེས་བརྗོད་པའི་བཟོད་པ་ཐོབ་པའི་ཕྱིར། སོ་སོ་ཡང་དག་པར་
རིག་པ་མཚན་ཉིད་པ་ས་དགུ་པ་ལ་མེད་དེ། ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་
ཡིན་པའི་ཕྱིར། ས་བཅུ་པ་ལ། ཆོས་ཀྱི་སྤྲིན་ཞེས་བརྗོད་པའི་རྒྱུ་མཚན་ཡོད་དེ། ནམ་
མཁའ་ལ་ཆར་སྤྲིན་འཁྲིགས་ཏེ་ཆར་བབས་ནས་འཇིག་རྟེན་ན་ལོ་ཏོག་རྒྱས་པར་བྱེད་པ་ལྟར།
བྱང་སེམས་ས་བཅུ་པ་པའི་ཤེས་རྒྱུད་ནམ་མཁའ་དང་འདྲ་བས་གཟུངས་དང་ཏིང་ངེ་འཛིན་
ལ་སོགས་པའི་ཆོས་ཀྱི་སྤྲིན་འཁྲིགས་ནས་ཆོས་ཀྱི་ཆར་ཕབ་སྟེ། གདུལ་བྱའི་རྒྱུད་ཀྱི་དགེ་



271
རང་རྒྱུད་པའི་སྐབས།
༼ག༽
བའི་ལོ་ཏོག་ཕུན་སུམ་ཚོགས་པ་རྒྱས་པར་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
དེ་དག་ས་བཅུ་པའི་མདོ་དང་། དབུ་མ་ལ་འཇུག་པ་སོགས་ལས་རྒྱས་པར་ཤེས་པར་བྱའོ།།
ཡང་ན། དེ་བཞིན་ཉིད་མངོན་སུམ་དུ་རྟོགས་པའི་མཉམ་གཞག་ཡེ་ཤེས་སྙིང་རྗེ་དང་སྨོན་
ལམ་སོགས་ཀྱིས་ཟིན་ཅིང་། རང་ལ་བརྟེན་ནས་ཡོན་ཏན་བརྒྱ་ཕྲག་བཅུ་གཉིས་སོགས་
ཀྱི་རྟེན་བྱེད་པའི་ཆ་ནས་བཞག་པའི་ཡེ་ཤེས་དེ། སྐབས་འདིའི་སའི་མཚན་ཉིད། འཇུག་
པ་རང་འགྲེལ་ལས། བྱང་ཆུབ་སེམས་དཔའ་རྣམས་ཀྱི་ཟག་པ་མེད་པའི་ཡེ་ཤེས་སྙིང་རྗེ་
ལ་སོགས་པས་ཡོངས་སུ་ཟིན་པ་ཉིད་ཆར་རྣམ་པར་ཕྱེ་བ་ན་ས་ཞེས་བྱ་བའི་མིང་ཐོབ་སྟེ་
ཡོན་ཏན་གྱི་རྟེན་དུ་གྱུར་པའི་ཕྱིར་རོ། །ཞེས་གསུངས་པའི་ཕྱིར། སྤྱིར་བྱང་སེམས་ལ་
ས་བཅུ་ཡོད་པ་ལས། དང་པོར་དགུ་རྒྱུའི་ས་དང་། འབྲས་བུའི་ས་བཅུ་པ་བཤད་པ་གཉིས།
དང་པོ་ནི། མངོན་རྟོགས་རྒྱན་ལས། ཡོངས་སུ་སྦྱོང་བ་རྣམ་བཅུ་ཡིས། །ཞེས་པ་ནས།
ཡོན་ཏན་ཕུན་སུམ་ཚོགས་པ་ཡིན། །ཞེས་དང་། གཉིས་པ་ནི། དམན་པ་ས་བརྒྱད་དང་།
བྱང་ཆུབ་སེམས་དཔའི་རྒྱུའི་ས་དགུ་གཅིག་ཏུ་བྱས་ནས་འདའ་བྱའི་ས་དགུར་བྱེད་པའི་ས
དེ་དགུ་འདས་ནས་སྨོན་ལམ་ཤེས་པ་གང་གིས་སངས་རྒྱས་ཀྱི་ས་དེ་ལ་གནས་པའི་རྗེས་ཐོབ་
དེ་མ་ཐག་སངས་རྒྱས་ཀྱི་ས་ཞེས་བཤད་པ་བྱང་སེམས་ཀྱི་ས་བཅུ་པ་ཡིན་ཏེ། མངོན་རྟོགས་
རྒྱན་ལས། ས་དགུ་འདས་ནས་ཡེ་ཤེས་ནི། །ཞེས་པ་ནས། བཅུ་པ་ཡིན་པར་ཤེས་པར་
བྱ༑ ༑ཞེས་བྱུང༌། དེའི་དབང་དུ་བྱས་ནས། མདོ་ལས་ཀྱང་། ས་བཅུ་པ་ལ་ནི་བྱང་ཆུབ་
སེམས་དཔའ་སངས་རྒྱས་ཁོ་ནར་བརྗོད་པར་བྱ་ཡི། ཡང་དག་པར་རྫོགས་པའི་སངས་
རྒྱས་ནི་མ་ཡིན་ནོ། །ཞེས་གསུངས་པའི་ཕྱིར། གསུང་རབ་ནས་བཤད་པའི་སངས་རྒྱས་
དང་། སངས་རྒྱས་གཉིས་ལ་ཁྱད་པར་ཡོད་པར་མཛོད་འགྲེལ་ལས་ཀྱང་བཤད་དེ། གསུང་
རབ་ནས་བཤད་པའི་སངས་རྒྱས་དང་། གསུང་རབ་ནས་བཤད་པའི་བཅོམ་ལྡན་འདས་
གཉིས་ལ་མུ་བཞི་གསུངས་པའི་ཕྱིར།
ས་



279
༼ག༽
རང་རྒྱུད་པའི་སྐབས།
གཉིས་པ། སྤང་བྱ་སྤོང་ཚུལ་ནི། མཐོང་ལམ་གྱི་སྐབས་སུ་མཐོང་སྤང་ཉོན་མོངས་
བརྒྱ་དང་བཅུ་གཉིས་དང་། མཐོང་སྤང་ཤེས་སྒྲིབ་བརྒྱ་དང་བརྒྱད་སྤོང་བ་ཡིན་ལ། སྒོམ་
ལམ་གྱིས་བསྡུས་པའི་ས་དང་པོ་ནས་ས་བཅུ་པའི་བར་དུ་ཉོན་སྒྲིབ་ལྷན་སྐྱེས་བཅུ་དྲུག་དང་།
ཤེས་སྒྲིབ་ལྷན་སྐྱེས་བརྒྱ་དང་བརྒྱད་ཀྱི་ས་བོན་སྤོང་པའི་ཕྱིར། ཉོན་སྒྲིབ་ཀུན་བཏགས་བརྒྱ་
དང་བཅུ་གཉིས་ཡོད་དེ། འདོད་པའི་སས་བསྡུས་ཀྱི་བདེན་བཞིའི་མཐོང་སྤང་ཉོན་མོངས་
ལྟ་བ་ལྔ་དང་ལྟ་མིན་ལྔ་སྟེ་བཅུ་ཚན་བཞི་དང་། དེའི་སྟེང་དུ་གཟུགས་དང་གཟུགས་མེད་
ཀྱི་སས་བསྡུས་ཀྱི་བདེན་པ་བཞི་ལ་དམིགས་པའི་ཁོང་ཁྲོ་དོར་པའི་སོ་དྲུག་སོ་དྲུག་སྟེ་དོན་
གཉིས་བཅས་བརྒྱ་དང་བཅུ་གཉིས་ཡོད་པའི་ཕྱིར། ཤེས་སྒྲིབ་ཀུན་བཏགས་བརྒྱ་དང་བརྒྱད་
ཡོད་དེ། འདོད་པའི་སས་བསྡུས་ཀྱི་མཐོང་སྤང་དུ་གྱུར་པའི་ཤེས་སྒྲིབ་འཇུག་པ་གཟུང་རྟོག་
དགུ། ལྡོག་པ་གཟུང་རྟོག་དགུ། རྫས་འཛིན་རྟོག་པ་དགུ། བཏགས་འཛིན་རྟོག་པ་དགུ་
རྣམས་ཡོད་པའི་ཕྱིར། དེས་གཞན་གཉིས་ལ་རིགས་འགྲེ། ཉོན་སྒྲིབ་ལྷན་སྐྱེས་བཅུ་དྲུག་
ཡོད་དེ། འདོད་པའི་སས་བསྡུས་ཀྱི་སྒོམ་སྤང་གི་འདོད་ཆགས། ཞེ་སྡང་། ང་རྒྱལ་ཉོན་
མོངས་ཅན་གྱི་སྒོམ་སྤང་གི་མ་རིག་པ། སྒོམ་སྤང་གི་འཇིག་མཐོར་གཉིས་ཏེ་དྲུག །ཁམས་
གོང་མ་གཉིས་ཀྱི་སས་བསྡུས་ཀྱི་ཞེ་སྡང་བཏོན་ནས་གཞན་ལྔ་ལྔ་སྟེ་བཅུ་དྲུག་ཡོད་པའི་ཕྱིར།
ཤེས་སྒྲིབ་ལྷན་སྐྱེས་བརྒྱ་དང་བརྒྱད་ཡོད་དེ། ཁམས་གསུམ་སས་བསྡུས་ཀྱི་ཤེས་སྒྲིབ་སུམ་
ཅུ་རྩ་དྲུག་རེ་ཡོད་པའི་ཕྱིར། མངོན་རྟོགས་རྒྱན་ལས། འཇུག་པ་དང་ནི་ལྡོག་པ་ལ། །གཟུང་
བའི་རྣམ་རྟོག་སོ་སོར་དེ། །དགུ་ཡི་བདག་ཉིད། ཅེས་དང་། དེ་དག་སོ་སོར་དགུ་བདག་
ཉིད། །ཅེས་གསུངས་པའི་ཕྱིར།
གསུམ་པ་ཡོན་ཏན་ལྷག་པའི་ཁྱད་པར་ལ། ཕར་ཕྱིན་ལྷག་ཚུལ་གྱི་ཁྱད་པར། ཡོན་
ཏན་གྱི་གྲངས་འཕེལ་བའི་ཁྱད་པར། རྣམ་སྨིན་གྱི་སྐྱེ་བ་ལེན་ཚུལ་གྱི་ཁྱད་པར། བསླབ་
པ་གསུམ་འབྲས་བུ་དང་བཅས་པ་ལྷག་ཚུལ་གྱི་ཁྱད་པར། རྗེས་ཐོབ་ཏུ་ངེས་ཤེས་འདྲེན་



རང་རྒྱུད་པའི་སྐབས།
༼ག༽
༡za
ཚུལ་གྱི་ཁྱད་པར། ཡོངས་སྦྱོང་གི་ཁྱད་པར། ས་ཐོབ་པའི་རྟགས་ཀྱི་ཁྱད་པར་དང་བདུན།
དང་པོ་ནི། ས་དང་པོར་སྦྱིན་པའི་ཕར་ཕྱིན་ལྷག་པར་ཐོབ་པ་ནས་བཟུང་སྟེ། ས་བཅུ་པར་
ཡེ་ཤེས་ཀྱི་ཕར་ཕྱིན་ལྷག་པར་ཐོབ་པ་ཡིན་པའི་ཕྱིར། མདོ་སྡེ་རྒྱན་ལས་སྔ་མ་ལ་བརྟེན་
ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང་། །རགས་པ་དང་ནི་ཕྲ་བའི་ཕྱིར། །དེ་
དག་རིམ་པར་བསྟན་པ་ཡིན། །ཞེས་སོ། །ཕར་ཕྱིན་དྲུག་ཚན་བརྒྱ་དང་ཉེར་གཅིག རྒྱུས་
པར་ན་ཕར་ཕྱིན་བརྒྱད་སྟོང་བཞི་བརྒྱ་ཡོད་པ་མདོ་སྡེ་བསྐལ་བཟང་ན་གསལ་བ་རྣམས་
ཡོངས་གྲགས་སོ། །
གཉིས་པ་ནི། ས་དང་པོའི་རྗེས་ཐོབ་ཏུ་སྐད་ཅིག་མ་གཅིག་ལ་སངས་རྒྱས་བརྒྱའི་
ཞལ་མཐོང་བ་དང་། དེ་དག་གིས་བྱིན་གྱིས་བརླབས་པ་ཤེས་པ་ཐོབ་པ་དང་། སངས་
རྒྱས་ཀྱི་ཞིང་བརྒྱར་འགྲོ་ནུས་པ་དང་། སངས་རྒྱས་ཀྱི་ཞིང་བརྒྱ་སྣང་བར་བྱེད་ནུས་པ་
དང་། འཇིག་རྟེན་གྱི་ཁམས་མི་འདྲ་བ་བརྒྱ་གཡོ་བར་བྱེད་ནུས་པ་དང་། བསྐལ་བ་བརྒྱར་
གནས་ནུས་པ་དང༌། བསྐལ་བ་བརྒྱའི་སྔོན་དང་ཕྱི་མའི་མཐའ་ལ་ཡང་དག་པའི་ཡེ་ཤེས་
ཀྱི་གཟིགས་པ་འཇུག་ནུས་པ་དང་། ཏིང་ངེ་འཛིན་མི་འདྲ་བ་བརྒྱ་ལ་སྙོམས་པར་འཇུག་
ནུས་པ་དང་། ཆོས་ཀྱི་སྒོ་མོ་མི་འདྲ་བ་བརྒྱ་འབྱེད་ནུས་པ་དང་། སེམས་ཅན་བརྒྱ་སྨིན་
པར་བྱེད་ནུས་པ་དང་། རང་གི་ལུས་བརྒྱ་སྤྲུལ་ནུས་པ་དང་། ཐེག་པ་ཆེ་ཆུང་གི་གང་
ཟག་གཉིས་ཀྱི་སྤྲུལ་པ་ལ་སྤྲུལ་གཞི་ལུས་པ་དང་མ་ལུས་པའི་ཁྱད་པར་ཡོད་པ་ཤེས་པར་བྱའོ།།
རང་གི་ལུས་རེ་རེའི་འཁོར་དུ་བྱང་སེམས་འཕགས་པ་བརྒྱ་བརྒྱས་བསྐོར་བ་བྱེད་ནུས་པ་
ནས་བཟུང་སྟེ། ས་གཉིས་པར་དེ་འདྲའི་ཡོན་ཏན་སྟོང་ཕྲག་སྡེ་ཚན་བཅུ་གཉིས། ས་གསུམ་
པར་འབུམ་ཕྲག་བཅུ་གཉིས། ས་བཞི་པར་བྱེ་བ་བརྒྱ་ཕྲག་བཅུ་གཉིས། ས་ལྔ་པར་བྱེ་བ་
སྟོང་ཕྲག་བཅུ་གཉིས། ས་དྲུག་པར་བྱེ་བ་འབུམ་ཕྲག་བཅུ་གཉིས། ས་བདུན་བྱེ་བ་ཕྲག་
ཁྲི་ཁྲག་བཅུ་གཉིས། ས་བརྒྱད་པར་སྟོང་གསུམ་གྱི་རྡུལ་ཕྲ་རབ་ཀྱི་གྲངས་དང་མཉམ་པའི་



274
༼ག༽
རང་རྒྱུད་པའི་སྐབས།
སྡེ་ཚན་བཅུ་གཉིས། ས་དགུ་པར་སྟོང་གསུམ་འབུམ་ཕྲག་བཅུའི་རྡུལ་ཕྲ་རབ་ཀྱི་གྲངས་
དང་མཉམ་པའི་སྡེ་ཚན་བཅུ་གཉིས། ས་བཅུ་པར་སངས་རྒྱས་ཀྱི་ཞིང་བརྗོད་དུ་མེད་པའི་
ཡང་བརྗོད་དུ་མེད་པའི་རྡུལ་ཕྲ་རབ་ཀྱི་གྲངས་དང་ཉམས་པའི་ཡོན་ཏན་སྡེ་ཚན་བཅུ་གཉིས་
ཐོབ་པའི་ཕྱིར། དབུ་མ་ལ་འཇུག་པ་ལས། དེ་ཚེ་འདིས་ནི་སངས་རྒྱས་བརྒྱ་མཐོང་ཞིང་།།
ཞེས་སོགས་སོ། །
གསུམ་པ། རྣམ་སྨིན་གྱི་སྐྱེ་བ་ལེན་ཚུལ་གྱི་ཁྱད་པར་ནི། ས་བཅུ་ལ་རིམ་པ་ལྟར་
འཛམ་གླིང་གི་རྒྱལ་པོ་དང་། འཁོར་ལོས་སྒྱུར་བའི་རྒྱལ་པོ་དང་། བརྒྱ་བྱིན་དང་། འཐབ་
བྲལ་གྱི་བདག་པོ་དང་། དགའ་ལྡན་གྱི་བདག་པོ་དང་། འཕྲུལ་དགའི་བདག་པོ་དང་། གཞན་
འཕྲུལ་དབང་བྱེད་ཀྱི་བདག་པོ་དང་། སྟོང་གི་བདག་པོ་ཚངས་པ་དང་། སྟོང་གསུམ་གྱི་
བདག་པོ་ཚངས་པ་ཆེན་པོ་དང༌། འོག་མིན་གྱི་ལྷའི་བུ་དབང་ཕྱུག་ཆེན་པོ་རྣམས་སུ་སྐྱེ་བ་
འཛིན་པའི་ཕྱིར། དབུ་མ་རིན་ཆེན་འཕྲེང་བར་གསལ་ལོ། །
བཞི་པ་ནི། ས་བཅུ་པོ་རེ་རེའི་ཡོན་ཏན་བསླབ་པ་གསུམ་གསུམ་གྱི་ནང་དུ་འདུ་
བའི་ཁྱད་པར་ལས་འབྲས་བུ་ལའང་ཁྱད་པར་ཡོད་པའི་ཕྱིར་རོ། །ལྔ་པ་ནི། ས་བཅུར་
ཆོས་ཉིད་མངོན་དུ་རྟོགས་པའི་མཉམ་གཞག་ལས་ལངས་པའི་རྗེས་ཐོབ་ཏུ་བདེན་སྟོང་སྒྱུ་
མ་ལྟ་བུའི་ཐ་སྙད་ཕྲ་མོ་ལ་ངེས་ཤེས་འདྲེན་ཚུལ་མི་འདྲ་བ་བཅུ་ཡོད་དེ། ས་དང་པོའི་གནས་
སྐབས་སུ་ཆོས་བདག་བཀག་ཙམ་གྱི་ཆོས་ཉིད་དེས་རང་གཞན་ཐམས་ཅད་ལ་ཁྱད་པར་
རྟོགས་པས་ཆོས་དབྱིངས་ཀུན་འགྲོའི་ཚུལ་དུ་རྟོགས། ས་གཉིས་པར་ཆོས་ཉིད་རྟོགས་པའི་
ཐེག་ཆེན་གྱི་ལམ་དེ་ཐེག་དམན་གྱི་ལམ་ལས་མཆོག་ཏུ་རྟོགས་པས་ཆོས་ཉིད་མཆོག་གི་དོན་
དུ་རྟོགས། ས་གསུམ་པར་གསུང་རབ་མང་དུ་ཐོས་པ་ནི་ཆོས་དབྱིངས་རྟོགས་པའི་རྒྱུ་མཐུན་
དུ་ངེས་པས་ཆོས་ཉིད་རྒྱུ་མཐུན་པའི་དོན་དུ་རྟོགས། ས་བཞི་པར་ལུང་གི་ཆོས་ལ་སྲིད་པའི་
ང་རྒྱལ་མེད་པས་ཡོངས་སུ་འཛིན་པ་མེད་པའི་དོན་དུ་རྟོགས། ས་ལྔ་པར་རང་གཞན་ཐམས་



275
རང་རྒྱུད་པའི་སྐབས།
༼ག༽
ཅད་རང་སྐྱ་ཐུབ་པའི་རྫས་ཡོད་ཀྱིས་སྟོང་པའི་ངང་དུ་ཐ་དད་མེད་པས་རྒྱུ་ཐ་དད་མེད་པའི་
དོན་དུ་རྟོགས། ས་དྲུག་པར་ཀུན་ནས་ཉོན་མོངས་དང་རྣམ་བྱང་གཉིས་རྒྱུ་མེད་དང་མི་
མཐུན་པའི་རྒྱུ་ལས་མི་སྐྱེ་བར་རྟོགས་པས་ཀུན་ཉོན་དང་རྣམ་བྱང་ཐ་དད་མེད་པའི་དོན་དུ་
རྟོགས། ས་བདུན་པར་ཆོས་ཉིད་ལ་མདོ་ལ་སོགས་པའི་ཆོས་ཀྱི་མཚན་མ་མི་འབྱུང་བས་
ཐ་དད་དུ་མེད་པའི་དོན་དུ་རྟོགས། ས་བརྒྱད་པར་ཆོས་ཉིད་དེ་ཀུན་བྱང་གི་འགྲིབ་འཕེལ་
མེད་པའི་དོན་དང་། མི་རྟོག་པའི་ཡེ་ཤེས་དང་ཞིང་དག་པ་གཉིས་ལ་དབང་པའི་དོན་གྱི་
གནས་སུ་རྟོགས། ས་དགུ་པར་སོ་སོར་ཡང་དག་པར་རིག་པ་བཞི་རྗེས་མཐུན་པ་ཐོབ་པས་
ཆོས་ཉིད་དེ་ཡེ་ཤེས་ལ་དབང་བའི་དོན་གྱི་གནས་སུ་རྟོགས། ས་བཅུ་པར་ལས་ལ་དབང་
བའི་གནས་ཉིད་དུ་རྟོགས་པའི་བར་ཡིན་པའི་ཕྱིར། དབུས་མཐའ་ལས། ཀུན་ཏུ་འགྲོ་དོན་
མཆོག་གི་དོན། །ཞེས་པ་ནས། དབང་པོ་རྣམ་པ་བཞི་ཡི་གནས། །ཞེས་སོ། །
དྲུག་པ་ནི། ས་དང་པོ་ལ་ཡོངས་སྦྱོང་བཅུ། གཉིས་པ་ལ་བརྒྱད། གསུམ་པ་ལ་
ལྔ༔ བཞི་པ་དང་ལྔ་པ་གཉིས་ལ་བཅུ་བཅུ། དྲུག་པ་ལ་བཅུ་གཉིས། ས་བདུན་པའི་ཡོངས་
སྦྱོང་སྔ་ཕྱི་གཉིས་ལ་ཉི་ཤུ། བརྒྱད་པ་ལ་བརྒྱད། དགུ་པ་ལ་བཅུ་གཉིས་བཅས། ས་དང་
པོ་དགུ་ལ་ཡོངས་སྦྱོང་དགུ་བཅུ་གོ་ལྔ་མངོན་རྟོགས་རྒྱན་ལས། ཡོངས་སུ་སྦྱོང་བ་རྣམས་
བཅུ་ཡིས། །ཞེས་སོགས་ཀྱིས་བཤད་ལ། ས་བཅུ་པའི་ཡོངས་སྦྱོང་འདིར་མ་བཤད་པ་ནི།
རྒྱུའི་ས་རྣམས་ཀྱི་ཡོན་ཏན་བཤད་པའི་དབང་དུ་བྱས་པས་ཡིན་གྱི། ས་བཅུ་པའི་ཡོངས་
སྦྱོང་མེད་པ་མ་ཡིན་ཏེ། ས་བཅུ་པ་ཐོབ་པའི་སྐབས་སུའང་སྐྱོན་ཟད་ཅིང་ཡོན་ཏན་གོང་
འཕེལ་དུ་འགྲོ་དགོས་པའི་ཕྱིར།
བདུན་པ། ས་ཐོབ་པའི་རྟགས་ཀྱི་ཁྱད་པར་ཡོད་དེ། ས་དང་པོ་ལ་རྨི་ལམ་དུ་འཇིག་
རྟེན་གྱི་ཁམས་གཏེར་བྱེ་བ་ཁྲག་ཁྲིག་བརྒྱ་སྟོང་གིས་གང་བར་མཐོང་བ་དང་། ས་གཉིས་
པར་སྟོང་གསུམ་གྱི་འཇིག་རྟེན་གྱི་ཁམས་རིན་པོ་ཆེས་གང་བ་ལག་མཐིལ་ལྟར་མཉམ་པར་



276
༼ག༽
རང་རྒྱུད་པའི་སྐབས།
མཐོང་བ་དང་། ས་གསུམ་པར་བདག་ཉིད་གོ་ཆ་སྲ་བ་ཐོགས་ནས་ཕས་རྒོལ་ཐམས་ཅད་
བཏུལ་བ་དང་། ས་བཞི་པར་ཕྱོགས་བཞི་ནས་རླུང་གི་དཀྱིལ་འཁོར་ཆེན་པོ་མེ་ཏོག་སྣ་ཚོགས་
མཐོང་བ་དང་། ས་ལྔ་པར་རྒྱན་ཐམས་ཅད་ཀྱིས་བརྒྱན་པའི་བུད་མེད་ཀྱིས་རང་གི་མགོ་
ལ་མེ་ཏོག་ཙམ་པ་ཀའི་ཕྲེང་བ་འདོགས་པ་དང་། ས་དྲུག་པར་ཐེམ་སྐས་བཞི་ལྡན་གྱི་གསེར་
གྱི་རྫིང་བུར་གསེར་གྱི་བྱེ་མ་བདལ་བ་ཡན་ལག་བརྒྱད་ལྡན་གྱི་ཆུས་གང་བོར་པད་མ་ཀུ་མུད་
སོགས་ཀྱིས་བརྒྱན་པ་ལ་བདག་ཉིད་འཛེགས་པ་དང་། ས་བདུན་པར་གཡས་གཡོན་ན་སེམས་
ཅན་དམྱལ་བའི་གཡང་ས་མཐོང་ནས་བདག་ཉིད་མ་ཉམས་པར་དེ་ནས་ལྡོག་པ་དང་། ས་
བརྒྱད་པར་ཕྲག་པ་གཉིས་ནི་རི་དྭགས་ཀྱི་རྒྱལ་པོ་སེང་གེ་རལ་པ་ཅན་ཅོད་པན་ཐོགས་པ་
གཅན་གཟན་ཕྲ་མོ་ཐམས་ཅད་སྐྲག་པར་བྱེད་པ་དང་། ས་དགུ་པར་རང་འཁོར་ལོས་སྒྱུར་
བའི་རྒྱལ་པོར་མཐོང་སྟེ། སྐྱེ་འགྲོ་ཁྲག་ཁྲིག་དུ་མས་བསྐོར་ཅིང་མགོ་བོའི་སྟེང་ན་གདུགས་
དཀར་པོ་རིན་པོ་ཆེ་སྣ་ཚོགས་ཀྱིས་སྤྲས་པ་འཛིན་པ་དང་། ས་བཅུ་པའི་སྐབས་སུ་དེ་བཞིན་
གཤེགས་པའི་སྐུ་གསེར་མདོག་འདོམས་གང་བ་ལ་ཚངས་སོགས་བྱེ་བ་ཁྲག་ཁྲིག་དུ་མས་
བསྐོར་ནས་ཆོས་སྟོན་པར་མཐོང་བ་རྨི་བའི་བར་བློ་གྲོས་མི་ཟད་པས་ཞུས་པའི་མདོ་ལས་
གསུངས་པའི་ཕྱིར་རོ། །ཁ་ཅིག །གཉིད་མཚན་ཉིད་པ་ནི་འཕྲལ་གྱི་འཁྲུལ་རྒྱུས་བསླད་
པའི་ཤེས་པ་ཡིན་པས་དག་ས་ན་མེད་ཅེས་ཟེར་ན། མི་འཐད་དེ། དེ་དག་ལ་ཉོན་མོངས་
ཅན་གྱི་གཉིད་མེད་ཀྱང་དགེ་བའི་གཉིད་ཡོད་པའི་ཕྱིར། ཉ་ཊིཀ་ཡིད་ཀྱི་མུན་སེལ་ལས།
གཉིད་ལ་གཉིས་ལས་འབྱུང་བ་རང་དབང་མེད་པར་སྡུད་བྱེད་ཉེ་ཉོན་གྱི་གཉིད་མེད་ཀྱང་
ཆེད་དུ་བྱིན་གྱིས་བརླབས་པས་ལུས་རྒྱས་པར་བྱེད་པ་དགེ་བར་བགྲང་བའི་གཉིད་ནི་ས་དེ་
དག་ན་ཡོད་པས་སྐྱོན་མེད་དོ། །ཞེས་དང་། ལེགས་བཤད་གསེར་གྱི་འཕྲེང་བ་ལས། གཉིད་
ལ་ཡུལ་ལ་འཇུག་པའི་ཤེས་པ་རང་དབང་མེད་པར་བྱེད་པ་ཉོན་མོངས་ཅན་དང་། ལུས་
རྟས་པར་བྱེད་པ་དགེ་བར་བགྲང་བའི་གཉིད་གཉིས་ཡོད་པས་སྔ་མ་མེད་ཀྱང་ཕྱི་མ་ཡོད་



277
པས།
རང་རྒྱུད་པའི་སྐབས།
༼ག༽
སྐྱོན་མེད་དེ་ཞེས་པ་ལན་དོན་མཐུན་དང་། ཞེས་དང་། མངོན་རྟོགས་རྒྱན་ལས། རྨི་
ལམ་ན་ཡང་ཆོས་རྣམས་ཀུན། །རྨི་ལམ་ལྟ་བུར་ལྟ་ལ་སོགས། །ཞེས་དང་། མཛོད་ལས།
གཉིད་ནི་ཀུན་ལ་མི་འགལ་ཕྱིར། །ཞེས་གསུངས་པའི་ཕྱིར། ས་ལམ་གྱི་རྣམ་བཞག་དེ་དག་
ཕལ་ཆེ་བ་ནི་ཚོགས་སྒྲུབ་བཅུ་བདུན་གྱི་ནང་ཚན་ཡེ་ཤེས་ཀྱི་ཚོགས་དང་། སའི་ཚོགས་དང་།
གཉེན་པོའི་ཚོགས་རྣམས་ལས་འཕྲོས་པ་ཡིན་པས་ཞིབ་གསལ་ནི་དེ་དག་ཕྱིན་ཅི་མ་ལོག་པར་
སྟོན་པའི་གཞུང་ཆེན་རྣམས་སུ་རྒྱས་པར་གསུངས་པ་རྣམས་ལས་ཤེས་པར་བྱའོ། །
ས་ལམ་རྣམ་བཞག་རྒྱུན་གྱི་ཉམས་ལེན་ལ་འཁྱེར་བདེ་ཙམ་ནི། ཤེས་རབ་སྙིང་
པོ་ནི་ཀུན་གྱི་བློ་ལ་ཡོད་པས། འདིའི་སྟེང་ནས་དངོས་བསྟན་ཤུགས་བསྟན་སྦས་དོན་བྱུང་
ཚུལ་གོ་སླར་བར་ཅུང་ཟད་བཤད་ན། བཅོམ་ལྡན་འདས་ཟབ་མོ་སྣང་བའི་ཏིང་ངེ་འཛིན་
ལ་ཞུགས་པ་དང་། འཕགས་པ་སྤྱན་རས་གཟིགས་ཀྱང་སྟོང་པ་ཉིད་ལ་མཉམ་པར་བཞག་
སྟེ་གསུངས་ཚུལ་ནི། སངས་རྒྱས་ནས་བཟུང་དགེ་བའི་བཤེས་གཉེན་བར་མ་ཆད་པ་ལས་
བརྒྱུད་ཅིང་། ནང་གི་དོན་རྟོགས་པའི་ཤེས་རབ་དང་ལྡན་པའི་སྒོ་ནས་སྟོན་དགོས་ཚུལ་
གྱི་མན་ངག་ཟབ་མོ་གླེང་གཞིས་བསྡུས་པ་རྣམས་ཏདྱ་ཐཱ་ཞེས་པས་བསྟན། སྐུ་གསུང་ཐུགས་
གསུམ་གྱི་བདག་ཉིད་ཨེ་ཝཾ་གྱི་དོན་མཐར་ཐུག་པ་གླེང་གཞིའི་ཁོངས་ན་གནས་པ་དེ་ཉིད་ཨོ་
ཞེས་པས་བསྟན། ཤཱ་རིའི་བུ་རིགས་ཀྱི་བུའམ། ཞེས་པ་ནས། རྣམ་པར་བལྟ་བར་བྱ།
ཞེས་པའི་བར་གྱི་སྦས་དོན་གྱི་ཚོགས་ལམ་དང་སྦྱོར་ལམ་གཉིས་ག་ཏེ་ག་ཏེ་ཞེས་པས་བསྟན།
ཕུང་པོ་ལྔ་པོ། ཞེས་པ་ནས། མ་ཐོབ་པའང་མེད། ཞེས་པའི་བར་གྱི་སྦས་དོན་གྱི་མཐོང་
ལམ་པཱ་ར་ག་ཏེ། ཞེས་པས་བསྟན། དེ་ལྟ་བས་ན། ཞེས་སོགས་ཀྱི་སྦས་དོན་གྱི་སྒོམ་
ལམ་དེ། པཱ་ར་སཾ་ག་ཏེ། །ཞེས་པས་བསྟན། དུས་གསུམ་དུ། ཞེས་སོགས་ཀྱི་སྦས་དོན་
གྱི་མི་སློབ་ལམ་བོ་དྷི་ཞེས་པས་བསྟན་པའི་ཕྱིར། སཱ་ཧཱ་ནི་གཞི་ཚུགས་ཞེས་བརྟན་པར་བྱེད་
པའི་དོན་ཏེ། ལམ་ལྔའི་ཉམས་ལེན་གྱི་སྒོ་ནས་ཐོག་མའི་ཨོ་གྱི་མཚོན་དོན་དེ་སྒྲུབ་པར་བྱེད་



278
༼ག༽
རང་རྒྱུད་པའི་སྐབས།
པ་ལ། ཐུན་མོང་བའི་དབང་དུ་བྱས་ན། སྟོང་པར་གནས་དང་སེམས་ཅན་ཡོངས་སུ་མི་
གཏོང་དང་། ཞེས་པ་ལྟར་སྟོང་ཉིད་སྙིང་རྗེའི་སྙིང་པོ་ཅན་གྱི་གཞི་ཚུགས་པར་བྱེད་པ་དང་།
རྒྱུད་སྡེ་འོག་མར་སྦྱར་ཚེ་ཟབ་པ་སྟོང་ཉིད་དང་གསལ་བ་ལྷའི་འཁོར་ལོ་ཟུང་འཇུག་གི་གཞི་
ཚུགས་པར་བྱེད་པ་དང་། བླ་མེད་རྒྱུད་སྡེ་ལྟར་ན་ལྷན་སྐྱེས་ཀྱི་བདེ་བ་ཆེན་པོའི་ཡེ་ཤེས་
དང་སྟོང་པ་དབྱེར་མི་ཕྱེད་པའི་གཞི་ཚུགས་པར་བྱེད་དགོས་པའི་ཕྱིར་རོ། །དེས་ན། སྔགས་
འདི་ལ་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས། ཞེས་སོགས་
གསུངས་པ་ནི། དོན་དམ་པ་རྟོགས་པར་བྱེད་པ་དང་། མ་རིག་པ་སྤོང་བ། གཟིགས་
ཚུལ་དེ་ལས་གོང་ན་མེད་པ་དང་། མི་མཉམ་པ་སངས་རྒྱས་སམ་ནམ་མཁའ་དང་མཉམ་
པར་བྱེད་པ་དང་། སྡུག་བསྔལ་མ་ལུས་པ་ལས་སྐྱོབ་པ་སོགས་དོན་རྒྱ་ཆེ་བས་ན་སྒོ་དུ་མ་
ནས་བསྔགས་པ་ཡིན་ནོ། །གཞུང་འདིར་མདོ་སྔགས་མ་ལུས་པའི་དོན་མཐའ་དག་བསྡུས་
པས་མཚན་ཡང་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ་ཞེས་བརྗོད་པའི་ཕྱིར། སྦས་དོན་
དང་ཤུགས་བསྟན་གཉིས་མི་འདྲ་དེ། ཤུགས་བསྟན་ནི་གཞུང་གང་ལའང་ཡོད་ལ། སྦས་
དོན་ནི་དེ་ལྟར་ཡང་མིན་ལ། བླ་མའི་མན་ངག་ལ་མ་བསྟེན་པར་རང་དབང་དུ་རྟོགས་མི་
ནུས་པ་ཞིག་དགོས་པས། འཕགས་པ་ཐོགས་མེད་ཀྱིས་ཀྱང་ཤེར་མདོའི་སྦས་དོན་རྟོགས་
པའི་ཆེད་དུ་བྱམས་མགོན་བསྒྲུབས་པ་འགྲེལ་ཆེན་ལས་ཤེས་པར་བྱ། ཇོ་ནང་ཏཱ་ར་ནཱ་ཐའི་
རྒྱ་གར་ཆོས་འབྱུང་ལས། ཨ་ཙིནྟ་ཞེས་བྱ་བའི་གྲོང་ཁྱེར་ནས་སྤུ་གྲི་བླངས། །ཅེས་འཕགས་
པ་ཐོགས་མེད་ཀྱིས་ཨ་ཙིནྟ་ནས་སྤུ་གྲི་བླངས་ནས་རང་གི་ལུས་ཀྱི་ཤ་རྣམས་བཅད་པར་
གསུངས་འདུག་པས། རི་བོ་བྱ་རྐང་ཕུག་ཅིག་ཏུ་བྱམས་པ་མགོན་པོ་ལོ་བཅུ་གཉིས་བསྒྲུབས་
ཞེས་གསུངས་པའི་ཕུག་དེ། ད་ལྟ་ཨ་ཙིནྟ་ལ་བྲག་ཕུག་མང་པོ་ཡོད་པའི་ནང་ཡོད་དམ་གང་
འདྲ་ཞིག་ཡིན། ཨ་ཙིནྟའི་གནས་ཀྱི་སྐོར་ཀླུ་འབུམ་དགེ་འདུན་ཆོས་འཕེལ་གྱི་རྒྱ་གར་གནས་
ཡིག་ནང་གསལ་བོ་ཡོད། སྦས་དོན་གྱི་དོན་དང་མཚན་གཞི་རྣམས་སྦས་དོན་གསལ་བ་



279
རང་རྒྱུད་པའི་སྐབས།
༼ག༽
ལས་ཤེས་པར་བྱའོ། །སྒྲིབ་པ་འཇོག་ཚུལ་གཞན་ཡང་། ཐར་པ་ཐོབ་པ་ལ་གཙོ་བོར་བར་
དུ་གཅོད་པའི་ཆ་ནས་སྒྲིབ་པར་གྱུར་པ། ཉོན་སྒྲིབ་དང་། ཐམས་ཅད་མཁྱེན་པ་ཐོབ་པ་
ལ་གཙོ་བོར་བར་དུ་གཅོད་པའི་ཆ་ནས་སྒྲིབ་པར་གྱུར་པ་ཤེས་སྒྲིབ་ཡིན་ནོ། །འོ་ན། སྙོམས་
འཇུག་གི་སྒྲིབ་པ་དང་། ལས་སྒྲིབ་རྣམས་ཇི་ལྟ་བུ་ཞིག་ཡིན་ཞེ་ན། ལས་སྒྲིབ་ནི་འཆད་
པར་འགྱུར་ལ། སྙོམས་འཇུག་གི་སྒྲིབ་པ་ནི། གང་ལ་སྙོམས་པར་འཇུག་པ་ལ་གཙོ་བོར་
གེགས་བྱེད་པའི་ཆ་ནས་སྒྲིབ་པར་གྱུར་པ་རྣམས་སོ། །མཚན་གཞི་ནི། གཞུང་ཆེན་རྣམས་
སུ་བྱིང་རྒོད་གཉིས་སྙོམས་འཇུག་གི་སྒྲིབ་པར་གསུངས་པ་མང་ལ། དེ་ཡང་རྒྱུད་བླ་མ་ལས།
གཉིས་མེད་ལས་སུ་རུང་བའི་ཕྱིར། །རྩུབ་པའི་རེག་དང་བྲལ་བ་ཡིན། །ཞེས་པ་ལྟ་བུའོ།།
ཐོགས་འགྲེལ་སོགས་ལས་ཤེས་པར་བྱའོ། །དེས་ན་བྱིང་རྒོད་གཉིས་ཐོས་བསམ་སྒོམ་གསུམ་
དང་གཙོ་བོ་སྒོམ་མམ་རྣལ་འབྱོར་གྱི་གེགས་གྱི་གཙོ་བོ་ཡིན་པས་དེ་གཉིས་ཅུང་ཟད་ངོས་
བཟུང་ན། རྣལ་འབྱོར་གྱི་དོན་ཡང་། ཐེག་བསྡུས་བཤད་སྦྱར་ལས། ཞི་གནས་དང་ལྷག་
མཐོང་ཟུང་དུ་འབྲེལ་བར་རང་གི་ངང་གིས་འཇུག་པ་དང་ལྡན་པ་ནི་རྣལ་འབྱོར་རོ། །དེ་
སུ་དག་ལ་ཡོད་པ་དེ་ནི་རྣལ་འབྱོར་པའོ། །ཞེས་གསུངས་པའི་ཕྱིར། །དེས་ན་རྣལ་འབྱོར་
པ་ཡིན་ན། ཞི་ལྷག་ཟུང་འབྲེལ་ཐོབ་པས་ཁྱབ། མཛོད་ལུགས་ལའང་ཉོན་མོངས་ཆེན་
པོའི་ས་མང་དྲུག་གི་གྲངས་གཅིག་ཡིན་ནོ། །བྱིང་བ་ལ་ཕྲ་རགས་གཉིས་ཡོད་པའི་ཕྲ་མོ་
ནི་དགེ་བ་ཡིན་ལ། རགས་པ་ནི་མ་སྒྲིབ་ལུང་མ་བསྟན་ཡིན་ནོ། །བྱིང་བ་ཕྲ་རགས་ཀྱི་
ཁྱད་པར་ནི། གང་ལ་དམིགས་པའི་དམིགས་རྟེན་དྲན་པས་ཟིན་པ་ན། གནས་ཆ་ཡོད་
ཀྱང་གསལ་ཆ་མེད་པ་ནི་བྱིང་བ་རགས་པ་དང་། དམིགས་པའི་འཛིན་སྟངས་མ་ཤོར་བའི་
གནས་ཆ་དང་གསལ་ཆ་གཉིས་ཀ་ཡོད་ཀྱང་། འཛིན་སྟངས་ཀྱི་ཤུགས་ལྷོད་ནས་གསལ་
ཆ་ངར་མེད་པ་ནི་བྱིང་བ་ཕྲ་མོ་ཡིན་པས། སྒོམ་བྱེད་པའི་གེགས་ཀྱི་གཙོ་བོ་འདི་ཡིན། བྱིང་
བ་ཕྲ་མོ་དང་། ཏིང་ངེ་འཛིན་གཉིས་གནས་ཆ་དང་གསལ་ཆ་ཡོད་པ་འདྲ་བའི་ཕྱིར། ཏིང་



280
༼ག༽
རང་རྒྱུད་པའི་སྐབས།
ངེ་འཛིན་དང་། བྱིང་བ་ཕྲ་མོ་གཉིས་ཁྱད་པར་དབྱེ་དཀའ་ཞིང་། བྱིང་བ་ཕྲ་མོ་བསགས་
པ་ལའང་སྣ་བུག་གི་རླུང་རྒྱུ་བ་ཆད་ཅིང་ཉིན་ཞག་གི་བར་དུ་སེམས་བསྟན་པ་ཡོད་པས་བྱིང་
བ་ཕྲ་མོ་སྒོམ་དུ་འཁྲུལ་བར་མི་བྱའོ། །བྱིང་བ་ཕྲ་མོ་དང་འཇོག་སྒོམ་གཉིས་ལ་འཛིན་སྟངས་
ཀྱི་ཤུགས་ལྷོད་མ་ལྷོད་དང་། གསལ་ཆ་ངར་མེད་པ་དང་ཡོད་པའི་ཁྱད་པར་ཡོད་པའི་ཕྱིར།
དཔེར་ན། སྨྱུ་གུ་ལྟ་བུ་བཟུང་བའི་ཚེ་སེམས་གྲིམས་སང་ངེར་གནས་པའི་ངང་ནས་དམ་
པོར་བཟུང་བ་དང་། སེམས་ལྷོད་ཤིག་གེ་བར་སོང་ནས་དམ་པོར་མ་བཟུང་བ་ཤོར་ཆོག་
ཆོག་ཁྱད་པར་ཡོད་པ་བཞིན་ཡིན་པ་སོགས་གདམས་ངག་བདུད་རྩིའི་སྙིང་པོ་སོགས་ལས་
ཤེས་པར་བྱའོ། །རྒོད་པའི་ངོ་བོ་ནི། ཀུན་བཏུས་ལས། རྒོད་པ་གང་ཞེ་ན། སྡུག་པའི་
མཚན་མའི་རྗེས་སུ་འཇུག་པའི་འདོད་ཆགས་ཀྱི་ཆར་གཏོགས་པའི་སེམས་རྣམ་པར་མ་ཞི་
བ་སྟེ་ཞི་གནས་ཀྱི་བར་དུ་གཅོད་པའི་ལས་ཅན་ནོ། །ཞེས་གསུངས་པ་ལྟར། སྡུག་པའི་
ཡུལ་ལམ་འདོད་ཆགས་ཀྱི་ཡུལ་ལ་སེམས་འཕྲོ་བ་ལ་བྱེད་པས་ཡུལ་སྡུག་པའི་མཚན་མ།
དཔེར་ན། ལྷ་མོའི་ཟློས་གར་ལྟ་བུ་ཉིན་མོར་བལྟས་པ་ན། མཚན་མོའང་དེའི་སྣང་བ་ལྷང་
ངེར་དྲན་པ་བཞིན་དུ། འདོད་ཆགས་ཀྱི་ཡུལ་ཡིད་དུ་འོང་བ་རྗེས་སུ་དྲན་པ་ཞིག་གོ །དམིགས་
རྟེན་ཡིད་ཀྱི་ཡུལ་ནས་ཤོར་ཏེ་ལྷ་སྐུ་བསྒོམ་པ་ལྟ་བུས་ཇེ་ཞིག་ནས་བརྗེད་འགྲོ་བ་ལྟར་དམིགས་
རྟེན་ཤོར་བ་ནི་རྒོད་པ་རགས་པ་དང་། འཁྱགས་འོག་ནས་ཆུ་རྒྱུད་པ་ལྟར། དམིགས་རྟེན་
ཡིད་ཀྱིས་མ་ཤོར་བར། སེམས་ཀྱི་ཟུར་ཆ་ཞིག་ནས་རྟོག་པ་འོག་འགྱུའི་ཚུལ་དུ་འོང་བའི་
རྣམ་པ་འཆར་ལ་ཁད་ལྟ་བའི་རྒོད་པ་བྱུང་བ་ནི་རྒོད་པ་ཕྲ་མོ་ཡིན་ནོ། །དེ་དག་ཀྱང་དེ་ཉིད་
ལས་ཤེས་པར་བྱའོ། །དེས་ན་བྱིང་རྒོད་འབྱུང་མི་འབྱུང་རྟོགས་པའི་ཕྱིར་འདུ་བྱེད་བརྒྱད་
ཀྱི་དྲུག་པ་ཤེས་བཞིན་བརྟེན་དགོས་སྟེ། སྤྱོད་འཇུག་ལས། ལུས་དང་སེམས་ཀྱི་གནས་
སྐབས་སུ། །ཡང་དང་ཡང་དུ་བརྟག་བྱ་བ། །དེ་དེ་ཁོ་ན་མདོར་ན་ནི། །ཤེས་བཞིན་སྲུང་
བའི་མཚན་ཉིད་དོ། །ཞེས་དང་། ཤེས་བཞིན་ནི་དྲན་པ་མ་བརྗེད་པ་ལས་འབྱུང་བ་སོགས་



281
རང་རྒྱུད་པའི་སྐབས།
༼ག༽
ནི༑ དབུ་མ་སྙིང་པོ་ལས། ཡིད་ཀྱི་གླང་པོ་ལོག་འགྲོ་བ། །དམིགས་པའི་ཀ་བ་བརྟན་པོ་
ལ༑ དྲན་པའི་ཐག་པས་ངེས་བཅིངས་ནས། ཤེས་རབ་ལྕགས་ཀྱུས་རིམ་དབང་བྱ། །ཞེས་
སོ༑ ༑ཤེས་བཞིན་གྱིས་བྱིང་རྒོད་འོང་བྱ་ར་བྱེད་དེ། འོང་བར་ཤེས་བཞིན་གྱིས་རིག་པ་
ན༑ བྱིང་བའི་གཉེན་པོ་སེམས་དགའ་བའི་ཐབས། མཆོག་གསུམ་གྱི་ཡོན་ཏན་དང་། བཤེས་
གཉེན་བརྟེན་པའི་ཕན་ཡོན་སོགས་སྙོམ། རྒོད་པའི་གཉེན་པོར་འཆི་བ་མི་རྟག་པ་རྩ་བ་གསུམ་
དང་རྒྱུ་མཚན་དགུ་དང་། ཐག་བཅད་པ་གསུམ་གྱི་སྒོ་ནས་སྒོམ་དགོས། ད་ལྟའི་མི་ལས་
ལོ་བརྒྱའི་མཇུག་ལ་གཅིག་ཀྱང་མ་ལུས། ལུས་ནའང་དེ་ཙམ་མོ། །དེ་ནས་ཞི་གནས་ཀྱི་
ཏིང་ངེ་འཛིན་ཐོག་མར་གྲུབ་པའི་ཚེ། སེམས་གང་ལ་དམིགས་རྟེན་རྙེད་པའི་ཚད་ནི། སངས་
རྒྱས་ཀྱི་སྐུ་ལ་དམིགས་རྟེན་བྱེད་པ་ཡིན་ན། དབུ་དང་ཕྱག་གཉིས་དང་སྐུའི་ཁོག་གཞན་
དང་ཞབས་གཉིས་རིམ་པ་བཞིན་དུ་ལན་འགའ་བཟུང་གསལ་གདབ་ལ་དེའི་མཐར་སྐུའི་སྤྱི་
ཡིད་ལ་བྱས་པ་ན་ཡིད་ངོར་ཡན་ལག་རགས་པ་རྣམས་ཆ་ཕྱེད་ཙམ་ཞིག་འཆར་ཐུབ་པ་བྱུང་
ན༔ འོད་དང་བཅས་པའི་གསལ་བོ་མ་བྱུང་ཡང་དེ་ཙམ་ཞིག་གིས་ཆོག་ཤེས་བྱས་ནས་དེ་
ལ་སེམས་བཟུང་དགོས་སོ། །དེའི་རྒྱུ་མཚན་ནི་འདི་ལྟར་དེ་ཙམ་གྱིས་ཆོག་ཤེས་བྱས་ནས་
སེམས་མི་འཛིན་པར་དེ་ལས་ཀྱང་གསལ་བ་གཅིག་འདོད་ནས་ཡང་ཡང་གསལ་བཏབ་ན་
དམིགས་པ་ཅུང་ཟད་གསལ་དུ་འགྲོ་ཡང་སེམས་གནས་ཆའི་ཏིང་ངེ་འཛིན་མི་རྙེད་པར་མ་
ཟད་རྙེད་པའི་གེགས་སུ་འགྱུར་ལ། དམིགས་པ་ཆེར་མི་གསལ་ཡང་ཆ་ཕྱེད་ཙམ་གྱི་དམིགས་
པ་དེ་ཉིད་ལ་སེམས་བཟུང་ན་ཏིང་ངེ་འཛིན་མྱུར་དུ་འགྲུབ་པའི་ཕྱིར། འདི་ནི་སློབ་དཔོན་
ཡེ་ཤེས་སྡེའི་གདམས་ངག་ལས་འབྱུང་སྟེ་གལ་ཆེ་བར་སྣང་ངོ༌། །ཞེས་ལམ་རིམ་ལས་
་གསུངས་པའི་ཕྱིར། དེ་ནི་ཞི་གནས་ཀྱི་ཏིང་ངེ་འཛིན་ཐོག་མར་གྲུབ་པའི་ཚེ་ཡིན་གྱི་གྲུབ་
''རྗེས་ཆ་ཚང་ལ་དམིགས་དགོས། ཆ་ཚང་ཡང་ཁ་མདོག་མ་ངེས་པ་དང༌། དབྱིབས་མ་
རིས་པ་དང་། གྲོངས་མ་ངེས་པ་དང་། ཆེ་ཆུང་མ་ངེས་པ་བྱུང་ན། དེ་དག་གི་རྗེས་སུ་
རྣ'



282
༼ག༽
རང་རྒྱུད་པའི་སྐབས།
སེམས་འབྲང་དུ་ཡེ་མི་རུང་བས། རྩ་བའི་དམིགས་པ་གང་ཡིན་པ་དེ་ཁོ་ན་ལ་དམིགས་རྟེན་
བྱ་དགོས་སོ། །གསལ་ཆའི་ངར་ཐོན་པ་ལ་ནི་བྱིང་བས་བར་དུ་གཅོད་ལ། རྩེ་གཅིག་པའི་
མི་རྟོག་པ་ལ་ནི་རྒོད་པས་བར་དུ་གཅོད་པས་བྱིང་རྒོད་གཉིས་ཏིང་ངེ་འཛིན་རྣམ་དག་འགྲུབ་
པའི་གེགས་ཀྱི་གཙོ་བོར་འོང་བའི་རྒྱུ་མཚན་དེ་ཡིན་ནོ། །ཞེས་ལམ་རིམ་ཆེན་མོ་ལས་གསུངས་
པའི་ཕྱིར། ཉོན་མོངས་སྤྱིའི་མཚན་ཉིད་ནི། ཀུན་བཏུས་ལས། ཆོས་གང་འབྱུང་ན་རབ་
ཏུ་མ་ཞི་བའི་མཚན་ཉིད་དུ་འབྱུང་སྟེ། དེ་བྱུང་བས་སེམས་ཀྱི་རྒྱུད་རབ་ཏུ་མ་ཞི་བར་འབྱུང་
བ་དེ་ཉོན་མོངས་པའི་མཚན་ཉིད་དོ། །ཞེས་གསུངས་པ་ལྟར་ཉོན་མོངས་ཐམས་ཅད་སེམས་
རྒྱུད་རབ་ཏུ་མ་ཞི་བའི་བྱེད་ལས་ཅན་ཡིན་ཡང་། ང་རྒྱལ་ནི་ཡོན་ཏན་སྐྱེ་བའི་གེགས་ཀྱི་
གཙོ་བོ་དང་། ཕྲ་དོག་ནི་ཡོན་ཏན་ཉམས་པའི་རྒྱུའི་གཙོ་བོ་གོང་ན་མེད་པ་ཞིག་ཡིན་ནོ། །དུག་
གསུམ་ནི་རྩ་བ་ཡིན་པས་བརྗོད་མི་དགོས། གཞན་དོན་བྱེད་པའི་ཡན་ལག་ཏུ་གྱུར་པའི་
འདོད་སྲིད་ཀྱི་ཟག་པ་ལྟ་བུ་དམིགས་བསལ་ཡིན་ནོ། །མདོ་ལས། ཇི་ལྟར་གྲོང་ཁྱེར་ཆེན་
པོའི་མི་གཙང་ལུད། །ཅེས་སོགས་སོ། །ཉོན་མོངས་ཐམས་ཅད་ཐོས་བསམ་སྒོམ་གྱི་གེགས་
ཡིན་མོད། དེ་དག་གི་ནང་ནས་བྱིང་རྒོད་གཉིས་སྒོམ་གྱི་གེགས་སུ་དམིགས་ཀྱིས་བཀར་
ནས་གསུངས་པའི་རྒྱུ་མཚན་ནི། སྒོམ་ལ་དཔྱད་སྒོམ་དང་འཇོག་སྒོམ་གཉིས་ཡོད་ལ། བྱིང་
བ་ནི་དཔྱད་སྒོམ་གྱི་གེགས་ཀྱི་གཙོ་བོ་དང་། རྒོད་པ་ནི་འཇོག་སྒོམ་གྱི་གེགས་ཀྱི་གཙོ་བོ་
ཡིན་པའི་ཕྱིར། དང་པོ་ནི་ལྷག་མཐོང་ཕྱོགས་ཀྱི་སྒོམ་དང་། ཕྱི་མ་ནི་ཞི་གནས་ཕྱོགས་
ཀྱི་སྒོམ་ཡིན་པའི་ཕྱིར། སྒོམ་དེ་གཉིས་ཆ་མཉམ་པའང་དགོས་པ་ཡིན་ཏེ། འཇོག་སྒོམ་
ཤས་ཆེ་ན་གཉིད་ལོག་པའི་མི་བཞིན་དུ་བསྒོམ་བྱའི་ཡུལ་གྱི་རྣམ་པ་སོགས་གང་ཡང་མ་དྲན་
པས་བྱིང་རྨུགས་སོགས་ཀྱི་དབང་དུ་སོང་བས་དགེ་ཕྱོགས་མི་ཡོང་། དཔྱད་སྒོམ་ཤས་ཆེ་
ན་འཕྲོ་བ་དང་། རྒོད་པ་རྣམ་གཡེང་སོགས་ཀྱི་དབང་དུ་འགྲོ་ཉེན་ཡོད་པས། སེམས་མ་
གཡེང་བའི་ངང་ནས་ཡུལ་ལ་དཔྱད་པ་འཇུག་པ་ནི་ལས་དང་པོ་པ་ལ་ཤིན་ཏུ་གལ་ཆེ་བ་ཡིན་



རང་རྒྱུད་པའི་སྐབས།
༼ག༽
283
ནོ༑ ༑དེ་ལྟར་ན་རྨུགས་པ་དང་བྱིང་བ་སོགས་ཀྱི་ཁྱད་པར་ཤེས་དགོས། རྨུགས་པ་ནི།
ལུས་སེམས་ལྕི་ཡོར་ཡོར་བ་གཉིད་དུ་འགྲོ་བར་རྩོམ་པ་ལྟ་བུའི་ཤེས་པ་སྒྲིབ་ལུང་མ་བསྟན་
ནམ་མི་དགེ་བ་གང་རུང་ཞིག་ཡིན། འདི་ལ་དགེ་བ་མེད་དེ། བྱིང་བའི་རྒྱུ་བྱེད་པའི་ཕྱིར།
བྱིང་བ་ཕྲ་རགས་གཉིས་ཀ་སྔར་བཤད་ཟིན། དེ་བཞིན་འཕྲོ་བ་དང་རྣམ་གཡེང་དང་རྒོད་
པ་གསུམ་གྱི་ཁྱད་པར་ཡོད་དེ། ཞི་གནས་ལྟ་བུ་སྒོམ་པའི་ཚེ་སྦྱིན་པ་ཚུལ་ཁྲིམས་ལྟ་བུའི་
དགེ་བའི་ཡུལ་གཞན་ལ་འཕྲོ་བ་ལྟ་བུ་ནི་འཕྲོ་བ་ཡིན་ཡང་རྒོད་པ་མིན་ལ། རྣམ་གཡེང་ནི་
དུག་གསུམ་གིས་རྒྱུར་བྱས་པ་ཡོད་ལ། རྒོད་པ་ནི་འདོད་ཆགས་ལས་གཞན་དུག་གསུམ་
གྱི་གང་གི་ཡང་རྒྱུར་མ་བྱས། རྣམ་གཡེང་ནི་ཡུལ་ཡིད་དུ་འོང་མི་འོང་བཏང་སྙོམས་གསུམ་
ཀ་ལ་དམིགས་པ་ཡོད་ལ། རྒོད་པ་ནི་ཡུལ་ཡིད་དུ་འོང་བ་ཁོ་ན་ལ་དམིགས་པའོ། །འོ་ན་
འཕྲོ་རྒོད་གཉིས་ཀ་ཞི་གནས་ཀྱི་བར་གཅོད་ཡིན་མོད། རྒོད་པ་ཁོ་ན་བར་གཅོད་དུ་འཇོག་
པ་ཅི་ཡིན་ཞེ་ན། དགེ་བའི་དམིགས་པའི་ཡུལ་དང་ཞེ་སྡང་གི་ཡུལ་ལ་འཕྲོ་བ་ནི་ཉུང་བ་
དང་། རྒྱུན་ཐུང་ལ། ནམ་བཞག་རྒྱུན་ཏུ་འདོད་ཆགས་ཀྱི་ཡུལ་འཕྲོ་ཆེ་བས་ན། མང་
བའི་ཕྱོགས་ནས་སམ། སྐྱེ་སླ་བ་ལ་གཙོར་མཛད་དེ་རྒོད་པ་ཁོ་ན་གསུངས་པ་ཡིན། ཞེས་
གདམས་ངག་བདུད་རྩིའི་སྙིང་པོ་ལས་གསུངས་པ་ལྟར་རོ། །ཁ་ཅིག །སྙོམས་འཇུག་གི་
སྒྲིབ་པ། སྒྲིབ་པ་གཉིས་པོ་གང་རུང་ཡིན་ཟེར་ན། དེ་ཆོས་ཅན། ཤེས་སྒྲིབ་མ་ཡིན་པར་
ཐལ། གཉིས་ཀའི་ཆ་ལས་རྣམ་གྲོལ་བའི་ཉན་ཐོས་དགྲ་བཅོམ་པས་ཁྱོད་སྤངས་པའི་ཕྱིར།
མཛོད་རྩ་ལས། འགོག་ཐོབ་གཉིས་ཀ་ལས་རྣམ་གྲོལ། །ཞེས་འགོག་སྙོམས་ཐོབ་པའི་ཉན་
ཐོས་དགྲ་བཅོམ་པས་ཁྱོད་སྤངས་པར་གསུངས་པའི་ཕྱིར། ཕྱིར་མི་འོང་ལུས་མངོན་བྱེད་
ཀྱིས་དཔྱད། དེ་ཆོས་ཅན། ཉོན་སྒྲིབ་མ་ཡིན་པར་ཐལ། ཤེས་རབ་ཀྱིས་རྣམ་པར་གྲོལ་
བའི་ཉན་ཐོས་རྒྱན་མེད་དགྲ་བཅོམ་པའི་རྒྱུད་ལ་ཁྱོད་ཡོད་པའི་ཕྱིར། རྒྱུད་བླ་མ་ལས། སྟོབས་
སོགས་རྣམས་ལས་སྟོབས་དྲུག་དང་། །གསུམ་དང་གཅིག་གིས་རིམ་པ་བཞིན། །ཤེས་
༥
༧



284
༼ག༽
རང་རྒྱུད་པའི་སྐབས།
བྱ་སྙོམས་པར་འཇུག་པ་དང་། །བག་ཆགས་བཅས་པ་ཀུན་གསལ་བས། །ཞེས་སྟོབས་
དང་པོ་དྲུག་གིས་ཤེས་སྒྲིབ་ཀྱི་གོ་ཆ་ལྟ་བུ་འཇོམས་པས་ཐོབ་པ་དང་། དེ་ནས་སྟོབས་གསུམ་
གྱིས་སྙོམས་འཇུག་གི་སྒྲིབ་པ་རྩིག་པ་ལྟ་བུ་འཇོམས་པས་ཐོབ་པ་དང་། ཟག་ཟད་མཁྱེན་
པའི་སྟོབས་ཀྱིས་ཉོན་སྒྲིབ་ཀྱི་ཤིང་ལྟ་བུ་འཇོམས་པར་བཤད་པའི་ཕྱིར་ན། སྙོམས་འཇུག་
གི་སྒྲིབ་པ་དེ་སྒྲིབ་གཉིས་ལས་ཆ་གང་གི་སྒོ་ནས་ལོག་ཞིག་ཡིན་ནོ། །སྙོམས་འཇུག་གི་སྒྲིབ་
ཡིན་ན། སྒྲིབ་པ་ཡིན་པས་ཁྱབ་ལ། ལས་སྒྲིབ་ཡིན་ན། སྒྲིབ་པ་མ་ཡིན་པས་ཁྱབ་པར་
གསུངས། དེས་ན་སྙོམས་འཇུག་གི་སྒྲིབ་པའི་དངོས་གཉེན་ཡོད་དགོས་ཏེ། དངོས་གཉེན་
གྱིས་གཞོམ་པར་བྱ་བ་ཡང་ཡིན། ལམ་འབྲས་ལ་གེགས་བྱེད་པ་ཡང་ཡིན་པའི་གཞི་མཐུན་
པ༔ སྒྲིབ་པའི་མཚན་ཉིད་ཡིན་པའི་ཕྱིར། །སྙོམས་འཇུག་གི་སྒྲིབ་པའི་དངོས་གཉེན་འཚང་
རྒྱ་བའི་ཚེ་ཐོབ་ཅེས་བདག་གི་དཔེ་ཆའི་དགེ་རིན་པོ་ཆེ་ནས་བཀའ་གནང་བ་དྲན་གྱི་རྒྱུ་མཚན་
དང་བཅས་པ་གསལ་པོ་དྲན་གྱི་མི་འདུག་དེ་ཡིན་ན་རྒྱུན་མཐའི་བར་ཆད་མེད་ལམ་ལས་
འོས་མེད། དེའི་སྙིང་པོ་ཙམ་ལ་དོགས་པ་ཆེར་མེད་དེ། བསམ་གཟུགས་ཀྱི་སྙོམས་འཇུག་
བརྒྱད་ལ་ཉེར་བསྡོགས་དང་བཅས་པ་བཞག་ཆོག་པའི་ཕྱིར། སྤྱིར་སྙོམས་འཇུག་གི་རྣམ་
གྲངས་ཆེས་མང་པོ་ཡོད་ཀྱང་། མདོར་བསྡུས་ན། མདོ་ལས་གསུངས་ཚུལ་དང་། བསྟན་
བཅོས་མངོན་རྟོགས་རྒྱན་ནས་བཤད་ཚུལ་གཉིས་ལས། དང་པོ་ནི། མཐར་གནས་སྙོམས་
འཇུག་དགུ་ལ་ལུགས་མཐུན་དང་། ལུགས་མི་མཐུན་དུ་སྙོམས་པར་འཇུག་པའི་སེང་གེ་
རྣམ་བསྒྱིངས་ཚར་གཉིས་དང་། ཐོད་རྒལ་དྲིས་པའི་ལན་དུ་མཐར་གནས་སྙོམས་འཇུག་
དགུ་གང་ཡང་མ་སྤེལ་བའི་ཡར་སོང་གཅིག་དང་། བསམ་གཟུགས་བརྒྱད་ལ་འགོག་པ་
སྤེལ་བའི་ཡར་སོང་གཅིག་དང་། མཐར་གནས་སྙོམས་འཇུག་དགུ་ལ་འདོད་སེམས་སྤེལ་
བའི་མར་འོང་གཅིག་རྣམས་གསུངས་པའི་ཕྱིར། མདོ་ལས། རབ་འབྱོར་བྱང་ཆེན་ཏིང་
ངེ་འཛིན་སེང་གེ་རྣམ་པར་བསྒྱིངས་པ་གང་ཞེ་ན། རབ་འབྱོར་འདི་ལ་བྱང་ཆེན་འདོད་



285
ང་རྒྱུད་པའི་སྐབས།
༼ག༽
པས་དབེན། ཞེས་པ་ནས། མཉམ་པར་མ་གཞག་པའི་སེམས་ལས་འགོག་པའི་སྙོམས་པར་
འཇུག་པ་ལ་སྙོམས་པར་འཇུག་གོ །དེ་ལས་ལངས་ནས་མཉམ་པར་མ་གཞག་པའི་སེམས་
ལ་གནས་སོ། །དེ་ནས་འདུ་ཤེས་མེད་མིན། ཞེས་པ་ནས། བསམ་གཏན་དང་པོ་ལས་
ལངས་ནས་མཉམ་པར་མ་གཞག་པའི་སེམས་ལ་གནས་སོ། །ཞེས་གསུངས་པའི་ཕྱིར། དེ་
འདྲའི་མཉམ་པར་མ་གཞག་པའི་སེམས་ལ་འདོད་སེམས་དགུ་ཀ་ཡོད་དམ་ཞེ་ན། རྗེ་ཡབ་
སྲས་ཀྱི་གཞུང་ལས་ཤེས་པར་བྱའོ། །གཉིས་པ་ནི། མངོན་རྟོགས་རྒྱན་ལས། འགོག་
དང་བཅས་པའི་སྙོམས་འཇུག་དགུར། །རྣམ་པ་གཉིས་སུ་སོང་འོངས་ནས། །ཞེས་པ་ནས།
འགོག་པའི་བར་དུ་མི་འདྲར་འགྲོ །ཞེས་སོ། །འཕགས་པ་གྲོལ་སྡེ་དང་སློབ་དཔོན་སེང་
གེ་བཟང་པོ་གཉིས་སྙོམས་འཇུག་ཚར་ལྔའི་འཐད་དུ་མདོ་སྦྱར་ཚུལ་མི་འདྲ་བ་བྱུང་ཡང་མི་
མཐུན་པའི་སྐྱོན་མེད་དེ། མདོ་སོ་སོའི་དབང་གིས་ཡིན་པའི་ཕྱིར། ལེགས་བཤད་གསེར་
ཕྲེང་ལས། འདི་ཉིད་ཀྱི་མདོ་མི་མཐུན་པ་ནི་སློབ་དཔོན་གྱིས་ཉི་ཁྲི་དང་འཕགས་པས་ཁྲི་
བརྒྱད་སྟོང་པ་དྲངས་པར་འཆད་དོ། །ཞེས་གསུངས་པའི་ཕྱིར། ཉི་ཁྲི་ལས། སེང་གེ་
རྣམ་བསྒྱིངས་པའི་ཏིང་ངེ་འཛིན་སྒོམ་པའི་རྗེས་སུ་ཡར་སོང་འགོག་པ་སྤེལ་བར་བཤད་ལ།
ཁྲི་བརྒྱད་སྟོང་བར་སེང་གེ་རྣམ་བསྒྱིངས་པའི་རྗེས་སུ་དངོས་གཞི་ལ་གང་ཡང་མ་བཅུག་
པའི་ཡར་སོང་བཤད་པའི་ཕྱིར། མདོ་ལས་དེ་ལྟར་བཤད་པ་སྙོམས་འཇུག་ཚར་ལྔ་བཤད་
པའི་རྒྱུ་མཚན་དང་དགོས་པ་རྣམས་ལས་ཤེས་པར་བྱའོ། །སྤྱིར་སེང་གེ་རྣམ་བསྒྱིངས་ལ་
མཐོང་རྩེ་ལ་དབང་བའི་ཕྱིར་བསྒོམ་པ་དང་། ཐོད་རྒལ་སྦྱོར་བའི་དེ་གཉིས་ཡོད་ཅིང་། དང་
པོ་ལ་གོ་སྒྲུབ་སོ་དྲུག་གི་ཏིང་ངེ་འཛིན་སོ་དྲུག་ཡོད་པ་ཤེས་པར་གྱི། དེའི་ཐོད་རྒལ་ལ་ས་
གཉིས་པ་ནས་འཇུག་པར་གསེར་ཕྲེང་། ས་དྲུག་པ་ནས་འཇུག་པར་རྣམ་བཤད་ལས་གསུངས་
པ་ནི། རང་རྒྱུད་པ་དང་། ཐལ་འགྱུར་པའི་ལུགས་སོ་སོའི་དབང་དུ་བྱས་སམ་དཔྱད།
འཕགས་སེང་གཉིས་དང་རྗེ་ཡབ་སྲས་རྣམས་ཀྱི་གཞུང་རྣམས་སུ་ཤིན་ཏུ་གསལ། མཛོད་



286
༼ག༽
རང་རྒྱུད་པའི་སྐབས།
ནས་བཤད་པའི་ཐོད་རྒལ་སྙོམས་འཇུག་ཐེག་དམན་གང་ཟག་ཐོབ་ཀྱང་། འདིར་བཤད་
པའི་བསམ་གཏན་སྤེལ་སྒོམ་ཐོབ་པའི་ཐེག་དམན་གང་ཟག་མེད་དེ། སྲིད་རྩེ་དང་འདོད་
སེམས་གཉིས་རིང་བ་བཞིས་རིང་བས་ཐེག་དམན་གང་ཟག་གི་སྲིད་རྩེའི་སེམས་ཀྱི་དེ་མ་
ཐག་འདོད་སེམས་མངོན་དུ་བྱེད་མི་ནུས་པའི་ཕྱིར། རྣམ་བཤད་སྙིང་པོ་རྒྱན་ལས། ཉན་
ཐོས་རྣམས་སྐྱེས་ཟིན་བྱང་བའི་དབང་དུ་བྱས་པའི་ཕྱིར། ཞེས་སོ། །དེ་དག་གི་ཞིབ་ཆ་
གསེར་ཕྲེང་ན་ཤིན་ཏུ་གསལ། ཐེག་ཆེན་སྒོམ་ལམ་གྱི་སེམས་རྟེན་ལ་སྲིད་རྩེའི་སེམས་ཡོད་
པ་སོགས་ཞིབ་ཆ་མང་། སྤྱིར་སྙོམས་འཇུག་ལ། བསམ་གཏན་གྱི་སྙོམས་འཇུག །གཟུགས་
མེད་ཀྱི་སྙོམས་འཇུག །འགོག་པའི་སྙོམས་འཇུག་གསུམ་ཡོད། གཉེན་པོ་དང་ཕན་ཡོན་
དང་གནས་ཀྱི་ཡན་ལག་དང་ལྡན་པའི་ཆ་ནས་བཞག་པའི་ཏིང་ངེ་འཛིན་མཚུངས་ལྡན་ཅི་
རིགས་ཀྱི་ཤེས་པ་དེ། བསམ་གཏན་གྱི་དངོས་གཞི་སྙོམས་འཇུག་གི་མཚན་ཉིད། དབྱེ་
ན༑ བསམ་གཏན་བཞིའི་སྙོམས་འཇུག་བཞི་ཡོད། དེ་དག་གི་ཡན་ལག་ལ་མང་ཉུང་ཡོད་
ཀྱང་སྡོམ་ན་བཅོ་བརྒྱད་ཡོད། མཛོད་རྩ་ལྟར་རོ། །རྒྱུ་འབྲས་ཀྱི་སྒོ་ནས་རྒྱུ་སྙོམས་འཇུག་
དང་། འབྲས་བུ་སྐྱེ་བའི་བསམ་གཏན་གཉིས་དང་། རྫས་ཀྱི་སྒོ་ནས་སྙོམས་འཇུག་ཉོན་
མོངས་ཅན་དང་། སྙོམས་འཇུག་དག་པ་དང་། སྙོམས་འཇུག་ཟག་མེད་གསུམ། རྟེན་གྱི་
སྒོ་ནས་འཇིག་རྟེན་པའི་སྙོམས་འཇུག་དང་། འཇིག་རྟེན་ལས་འདས་པའི་སྙོམས་འཇུག་
གཉིས་ཡོད། བསམ་གཏན་གྱི་དངོས་གཞིའི་སྙོམས་འཇུག་གི་སྦྱོར་བའི་ཡིད་བྱེད་དེ། བསམ་
གཏན་གྱི་ཉེར་བསྡོགས་ཀྱི་མཚན་ཉིད། དབྱེ་ན། བསམ་གཏན་བཞིའི་ཉེར་བསྡོགས་བཞི་
ཡོད། དེ་དག་ལའང་དངོས་གཞི་བཞིན་ཞི་རགས་ཅི་རིགས་ཀྱི་རྣམ་ཅན་དང་། ཟག་མེད་
བདེན་པའི་རྣམ་ཅན་གཉིས་ཡོད། སྦྱོར་བའི་དུས་སུ་རང་གི་བློ་ངོར་གཟུགས་དང་ནམ་མཁའ་
དང་རྣམ་ཤེས་དང་ཅི་ཡང་མེད་པའི་འདུ་ཤེས་ཅི་རིགས་རིགས་པར་བལྟས་ནས། ནམ་
མཁའ་འདུ་ཤེས་པ་སོགས་ཅི་རིགས་གཙོ་བོར་ཞི་གནས་ཀྱི་སྒོ་ནས་ཡང་ཡང་གོམས་པར་



རང་རྒྱུད་པའི་སྐབས།
༼ག༽
a87
བྱས་པ་ལས་བྱུང་བའི་གོང་མའི་དངོས་གཞིའི་སྙོམས་འཇུག་ཡན་ལག་དང་མི་ལྡན་ཀྱང་
དམིགས་རྣམ་གྱི་སྒོ་ནས་བཞག་པའི་རིགས་ཅན་དེ། གཟུགས་མེད་སྙོམས་འཇུག་གོ །དབྱེ་
ན༑ གཟུགས་མེད་ཀྱི་དངོས་གཞི་བཞི་ཡོད། དེ་དག་རེ་རེ་ལ་རྟེན་དང་དམིགས་པས་ཕྱེ་
ན༔ འཇིག་རྟེན་ལས་མ་འདས་པ་དང་འདས་པ་གཉིས་ཡོད། འཇིག་རྟེན་པའི་དེ་དག་བཞི་
པོ་གཟུགས་ཀྱི་འདུ་ཤེས་བཤིགས་པ་ཙམ་དུ་འདྲ་ཡང་། ནམ་མཁའ་མཐའ་ཡས་པར་ཞི་
གནས་ཀྱིས་མཉམ་པར་གཞག་ཅིང་ཡན་ལག་དང་མི་ལྡན་པར་དམིགས་རྣམ་ཀྱི་ཆ་ནས་
བཞག་པ། ནམ་མཁའ་མཐའ་ཡས་ཀྱི་དངོས་གཞི་སྙོམས་འཇུག་ཡིན་པ་དེ་བཞིན་དུ། ལྷག་
མ་གསུམ་ལའང་སོ་སོའི་དམིགས་རྣམ་ལ་འདུ་ཤེས་བཞག་ཚུལ་མི་འདྲ་བས་རིགས་པ་སྦྱར་
ནས་ཤེས་སླའོ། །ཟག་མེད་བདེན་པའི་རྣམ་ཅན་རྣམས་ལ་རྣམ་པའི་ཁྱད་པར་མི་འདྲ་བ་
མེད་དོ། །གཞན་ཡང་། དག་པ་པ་དང་། ཟག་མེད་གཉིས་གཉིས་ཡོད། རྒྱུ་སྙོམས་འཇུག་
དང་། འབྲས་བུ་སྐྱེ་བའི་སྙོམས་འཇུག་གཉིས་གཉིས་དང་། རྫས་ཀྱི་སྒོ་ནས་ཉོན་མོངས་
ཅན་དང༌། དག་པ་པ་དང་། ཟག་མེད་དང་གསུམ། དག་པ་པ་ལ་ཉམས་པ་ཆ་མཐུན་
ནས་ཁྱད་པར་ཆ་མཐུན་བར་བཞི་བཞི་དབྱེ་ཚུལ་གཟུགས་མེད་དང་པོ་གསུམ་བསམ་གཏན་
དང་འདྲ་ལ། སྲིད་རྩེའི་གོང་ན་ས་གཞན་མེད་པས་ཁྱད་པར་ཆ་མཐུན་མེད་དོ། །དེ་དག་
གཙོ་བོ་མདོ་སྡེ་དགོངས་འགྲེལ། བྱམས་ཆོས་སྡེ་ལྔ། ས་སྡེ་ལྔ་སྡོམ་རྣམ་པ་གཉིས། བྱང་
ས༑ ཉན་ས། དབུས་མཐའི་འགྲེལ་བཤད། ཤེར་ཕྱིན་མན་ངག །སྒོམ་རིམ་གསུམ།
མདོ་སྡེ་རྒྱན་གྱི་དབྱིག་འགྲེལ། མཛོད་རྩ་འགྲེལ། སྤྱོད་འཇུག །བསླབ་བཏུས། ལམ་
རིམ་ཆེ་ཆུང་སོགས་དང་། བསམ་གཟུགས་ཆེན་མོ་རྣམས་ལས་ཤེས་པར་བྱའོ། །
གསུམ་པ། འགོག་པའི་སྙོམས་འཇུག་བཤད་པ་ལ། ལུས་རྟེན། སེམས་རྟེན། ཡིད་
བྱེད་གང་གིས་དང་། དགག་བྱ་གང་འགོག་པ་དང་། ངོ་བོ། དུས་ཇི་ཙམ་དང་། ཁམས་
གང་དུ་བྱེད་པ་དང་བདུན། དང་པོ་ནི། ཐེག་དམན་ལྟར་ན། བསྡུ་བ་ལས། དེ་ལ་ནི་



288
༼ག༽
རང་རྒྱུད་པའི་སྐབས།
སློབ་པ་ཕྱིར་མི་འོང་བ་ལུས་ཀྱིས་མངོན་སུམ་དུ་བྱེད་པ་དང་། མི་སློབ་པ་གཉིས་ཀའི་ཆ་
ལས་རྣམ་པར་གྲོལ་བ་ཡང་སྙོམས་པར་འཇུག་གོ །ཞེས་པ་ལྟར་ཡིན་ལ། ཐེག་ཆེན་གྱི་
དབང་དུ་བྱས་ན་མཐོང་ལམ་ནས་འཇུག་ནུས་སོ། །སོ་སྐྱེ་དང་རྒྱུན་ཞུགས་ཤེས་རབ་ཀྱིས་
རྣམ་པར་གྲོལ་བའི་དགྲ་བཅོམ་པ་རྣམས་ཀྱིས་འཇུག་མི་ནུས་ཏེ། འདི་ལ་འཇུག་པ་ལ་ཉོན་
མོངས་ཅན་གྱི་སེམས་མངོན་གྱུར་པ་དགག་དགོས་ཤིང་སྲིད་རྩེའི་སེམས་ཐོབ་དགོས་ན། དང་
པོ་ལ་དང་པོ་མེད་ལ་ལྷག་མ་རྣམས་ལ་ཕྱི་མ་མེད་པས་སོ། །ཞེས་གསེར་ཕྲེང་ལས་གསུངས་
པའི་ཕྱིར་རོ། །འོ་ན་ས་བཅུ་པའི་མདོ་ལས། ཀྱེ་རྒྱལ་བའི་སྲས་བྱང་ཆུབ་སེམས་དཔའ་
ས་དྲུག་པ་ཡན་ཆད་བྱང་ཆུབ་སེམས་པའི་འགོག་པ་ལ་སྙོམས་པར་འཇུག་སྟེ། བྱང་ཆུབ་
སེམས་དཔའ་ས་བདུན་པ་འདི་ལ་གནས་པའི་བྱང་ཆུབ་སེམས་དཔའ་ནི་སེམས་ཀྱི་སྐད་ཅིག་
ལ་ཡང་འགོག་པ་ལ་སྙོམས་པར་འཇུག་ཅིང་ལྡང་སྟེ་འགོག་པ་མངོན་སུམ་དུ་བྱས་སོ་ཞེས་
ནི་མི་བྱའོ། །ཞེས་གསུངས་པ་དང་འགལ་ཞེ་ན། འདི་ནི་ཐལ་འགྱུར་པའི་ཐུན་མོང་མ་
ཡིན་པའི་འགོག་སྙོམས་ལ་འཇུག་ལྡང་བྱེད་ཚུལ་ཡིན་པས་འགལ་བ་མེད་དོ། །ཐལ་འགྱུར་
པ་ཐུན་མོང་མ་ཡིན་པའི་འགོག་སྙོམས་ཇི་ལྟ་བུ་ཞིག་ཡིན་ཞེ་ན། འོག་ཏུ་ངོ་བོའི་སྐབས་སུ་
འཆད་པར་འགྱུར་རོ། །ལུགས་འདིར་འགོག་པའི་རྣམ་ཐར་དང་འགོག་པའི་སྙོམས་འཇུག་
གཉིས་མི་འདྲ་བ་མ་ཡིན་ཏེ། འཕགས་པ་གྲོལ་སྡེས་འགོག་པའི་རྣམ་ཐར་ལས་ཟུར་དུ་འགོག་
སྙོམས་མ་གསུངས་པའི་རྒྱུ་མཚན་ཡོད་པའི་ཕྱིར། དེ་ལྟར་ན། རྣམ་ཐར་བརྒྱད་ཀྱི་སྔ་
མ་སྔ་མ་རྣམས་ཕྱི་མ་ཕྱི་མའི་སྔོན་དུ་འགྲོ་དགོས་པར་འགྲེལ་པ་དོན་གསལ་ལས་གསུངས་
པའི་ཕྱིར་ན། དང་པོར་གསར་ཐོབ་ལུས་མངོན་བྱེད་བཞག་པར་དཀའ་བའི་ཕྱིར། རྟེན་
གྱི་ས་མཚམས་མཛད་པ་ལ་དཔྱད་དགོས་སོ། །གཉིས་པ། སེམས་གང་ལ་བརྟེན་ནས་
ཐོབ་པ་ནི། སྲིད་རྩེའི་སེམས་དེ་ཤིན་ཏུ་ཕྲ་བས་དེ་ལ་བརྟེན་ན་སེམས་བྱུང་གི་རྒྱུ་བ་དགག་
སླ་བས་དེ་ལ་བརྟེན་པར་མངོན་པ་རྣམས་འདོད་དེ། མཛོད་རྩ་ལས། ཕྲ་བ་ཕྲ་བའི་མཇུག་



རང་རྒྱུད་པའི་སྐབས།
༼ག༽
289
ཐོགས་སུ། །ཞེས་སོ། །འོན་ཀྱང་ཡུམ་གྱི་མདོར་ས་དགུ་གའི་སེམས་ལ་བརྟེན་པར་གསུངས་
པས་སྔ་མ་ནི་རྩོམ་པ་དང་པོའི་ཚེ་ལ་འདོད་དགོས་སོ། །ཞེས་ལེགས་བཤད་གསེར་གྱི་ཕྲེང་
བ་ལས་གསུངས་པ་ལྟར་རོ། །གསུམ་པ། ཡིད་ལ་བྱེད་པ་ནི། ཚོར་འདུ་སོགས་ཀྱི་རྒྱུ་བ་
རགས་པ་མི་དབེན་པར་མཐོང་ནས་དེས་ཞི་བར་གནས་པའི་འདུ་ཤེས་སྔོན་དུ་བཏང་བའི་
ཡིད་ལ་བྱེད་པས་སོ། །བྱང་སེམས་ཀྱིས་ནི་གཞན་དོན་དུ་ཏིང་ངེ་འཛིན་གྱི་རྩལ་སྦྱང་བར་
བྱ་བའི་ཕྱིར་རོ། །བཞི་པ། དགག་བྱ་གང་འགོག་པ་ནི། ཚོར་འདུ་རགས་པ་འགོག་ལ།
ཀུན་གཞི་མི་འདོད་པའི་ལུགས་ལ། ཚོགས་དྲུག་འཁོར་གྱི་ཚོར་འདུ་རགས་པ་འགོག་ལ།
དེ་ཡང་འདོད་ཁམས་སུ་ཡིན་གྱི། ཁམས་གོང་མ་གཉིས་སུ་རིམ་པ་ལྟར་སྣ་ལྕེའི་རྣམ་ཤེས་
དང་དབང་ཤེས་ལྔ་མེད་པས་བཞི་དང་གཅིག་འགོག་གོ །མཛོད་རྩ་ལས། གཟུགས་ཀྱི་
ཁམས་ན་བཅུ་བཞིའོ། །ཞེས་སོགས་སོ། །ཀུན་གཞི་འདོད་པའི་ལུགས་ལ། །འདོད་ཁམས་
སུ་བདུན་དང་། ཁམས་གོང་མ་གཉིས་སུ་རིམ་པ་ལྟར་ལྔ་དང་གཉིས་འགོག་པའི་ཞིབ་ཆ་
བྱས། བསྡུ་བ་ལས། འཇུག་པ་པོའི་རྟེན་སྔར་བཤད་ནས་ཉོན་ཡིད་དང་བཅས་པ་འགོག་
པར་གསུངས་པའི་ཕྱིར་རོ། །ཞེས་ལེགས་བཤད་གསེར་གྱི་ཕྲེང་བ་ལས་གསུངས་པའི་ཕྱིར།
ལྔ་པ། ངོ་བོ་འདོད་ཚུལ་ཡོད་དེ། བྱེ་བྲག་སྨྲ་བས་རྫས་སུ་གྲུབ་པར་འདོད་ལ། མདོ་སྡེ་
པ་ཡན་ཆད་ཀྱིས་བསྡུ་བ་ལས། དེ་ཡང་བཏགས་པའི་ཡོད་པ་ཡིན་གྱི་རྫས་སུ་ནི་མ་ཡིན་
བར་རིག་པར་བྱའོ། །ཞེས་པ་ལྟར་འདོད་པ་ནི་ཁྱད་པར་རོ། །ཞེས་གསུངས་པ་ནི་མདོ་
སེམས་གཉིས་ཀྱི་ལུགས་གཙོ་ཆེར་བྱས་པ་ཡིན་གྱི། ཐལ་འགྱུར་པ་དག་གིས་མདོ་སྡེ་ས་
བཅུ་པ་ལ་བརྟེན་ནས་ཆོས་ཉིད་ལ་ཚོར་འདུ་རགས་པ་བཀག་པའི་ཟག་མེད་ཡེ་ཤེས་ཞིག་ལ་
་ འདོད་པ། དབུ་མ་ལ་འཇུག་པ་ལས། ཤེས་རབ་གནས་པས་འགོག་པ་ཐོབ་པར་འགྱུར།།
ཞེས་གསུངས་པའི་ཕྱིར། དེ་རྗེས་ཐོབ་པ་ལ་ཡོད་མེད་དཔྱད། ཐལ་འགྱུར་པའི་ལུགས་
ལོ༑ ཚོར་འདུ་རགས་པ་སྟོང་པ་ཉིད་ཀྱི་ངང་དུ་ཟད་པའི་ཆ་དེ་ཉིད་ཡུལ་འགོག་སྙོམས་ཡིན་



2e0
༼ག༽
རང་རྒྱུད་པའི་སྐབས།
ཀྱང་འགོག་སྙོམས་མ་ཡིན་ཏེ། འགོག་སྙོམས་ཡིན་ན། ཆ་དེ་ཉིད་རྟོགས་པའི་བློ་ཡིན་དགོས་
པ་མདོ་སྡེ་ས་བཅུ་པའི་དགོངས་པར་འདོད་པའི་ཕྱིར། དེའང་ཤེས་རབ་ཀྱི་ཕར་ཕྱིན་ལྷག་
པར་ཐོབ་པ་ཡན་ཆད་དགོས་པར་འདོད་དམ་སྙམ་སྟེ་དཔྱད། འཕགས་སེང་གཉིས་ཀྱི་འདོད་
ཚུལ་སྔར་བཤད་ཟིན། སེམས་ཙམ་པའི་ལུགས་ལ། བསྡུ་བ་ལས། འགོག་པའི་སྙོམས་
པར་འཇུག་པ་ནི་ཟག་པ་མེད་པར་བརྗོད་པར་བྱ་སྟེ། ཉོན་མོངས་པ་དང་བྲལ་བའི་ཕྱིར་
དང་། མཚུངས་པར་ལྡན་པ་མ་ཡིན་པའི་ཕྱིར་དང་། དམིགས་པ་མེད་པའི་ཕྱིར་དང་།
ཉོན་མོངས་པ་རྣམས་ཀྱིས་མ་སྐྱེད་པའི་ཕྱིར་རོ། །ཞེས་རྒྱུ་མཚན་བཞིས་ལྡན་མིན་ཟག་མེད་
ཡིན་པར་གྲུབ་པར་གསུངས་པའི་ཕྱིར། སྙོམས་འཇུག་དགུ་ཡི་བདག་ཉིད་དང་། ཞེས་
ཟག་མེད་ཡེ་ཤེས་སྡེ་ཚན་ཉེར་གཅིག་གི་ནང་འགོག་སྙོམས་ཡོད་པར་གསུངས་པ་ཡུལ་ཅན་
འགོག་སྙོམས་ལ་དགོངས་པར་འདོད་ལ། ཡུལ་ཅན་འགོག་སྙོམས་འགོག་སྙོམས་མ་ཡིན་
པར་འདོད་པའི་ཕྱིར། ཡང་ན་སངས་རྒྱས་ཀྱིས་དེ་མངོན་དུ་བྱེད་པའི་ནུས་པ་ཡོད་པ་ལ་
དགོངས་པར་གསེར་ཕྲེང་ལས་གསུངས་པའི་ཕྱིར། དྲུག་པ། དུས་ཇི་ཙམ་སྙོམས་པར་
འཇུག་པ་ནི། ཁ་ཅིག་ཞག་བདུན་ལས་ལྷག་མི་འཇུག་སྟེ། གཞན་དོན་དོར་བར་འགྱུར་
བས་སོ། །ཞེས་འདོད་པ་མི་རིགས་ཏེ། སྙོམས་པར་འཇུག་པ་ཡང་གཞན་དོན་ཡིན་པའི་
ཕྱིར་དང་། སྙིང་རྗེ་པད་དཀར་ལས། སྐྱེ་བ་གཅིག་གིས་ཐོགས་པའི་བྱང་སེམས་འགོག་
པ་ལ་སྙོམས་པར་ཞུགས་པའི་སེམས་ཀྱིས་བར་གྱི་བསྐལ་བ་བཅུ་པོ་འདི་དག་འདའ་བར་བྱེད་
དོ༑ ༑ཞེས་གསུངས་པས་སོ། །ཞེས་གསེར་ཕྲེང་ལས་གསུངས་པའི་ཕྱིར། སྐྱེ་བ་གཅིག་
གིས་ཐོགས་པའི་བྱང་སེམས་ཡིན་ན། བྱང་སེམས་ས་བཅུ་པ་པ་ཡིན་པས་ཁྱབ་པས་སྙམ།
གསེར་ཕྲེང་ལས། མདོ་དང་བསྟུན་ན་བཅུ་པར་གསལ་ཏེ་སྐྱེ་བ་གཅིག་གིས་ཐོགས་པའི་
རྒྱལ་སྲས་སུ་བཤད་པས་སོ། །ཞེས་ཕྱིར་འོང་ཚེ་གཅིག་པའི་མིང་ཅན་གྱི་བྱང་སེམས་ས་
བཅུ་པ་པར་གསུངས་པའི་ཕྱིར། འོ་ན། ས་བརྒྱད་པ་ནས་རྡོ་རྗེའི་སྐུ་ཐོབ་པས་སྐུ་དེ་གཞན་



རང་རྒྱུད་པའི་སྐབས།
༼ག༽
1
པར་
ངོར་དོར་ཚུལ་ཙམ་ལས་མི་འདོར་བར་གསང་བ་བསམ་གྱིས་མི་ཁྱབ་པའི་མདོ་དང་། བྱང་
སེམས་སྡེ་སྣོད་ལས་རྒྱས་པར་གསུངས་པའི་ཕྱིར། ཞེ་ན། ལུགས་སོ་སོ་ཡིན་ནམ་དཔྱད་
པར་བྱའོ། །ཚེ་གཅིག་ལུས་གཅིག་ལ་འཚང་རྒྱ་ངེས་ཀྱི་སོ་སྐྱེ་ཡོད་ལུགས་གཅིག་ཀྱང་ཡོད་
དམ་སྙམ། གཞན་ཡང་། འགོག་པའི་སྙོམས་འཇུག་པའི་རྒྱུད་ལ་སེམས་མེད་པར་འདོད་
ན་མི་རིགས་ཏེ། མཆོད་སྦྱིན་མའི་ཞུ་བའི་མདོ་ལས། དགེ་སློང་འགོག་པ་ལ་སྙོམས་པར
འཇུག་པ་དེའི་རྣམ་པར་ཤེས་པ་དེ་ལུས་ལས་འདས་ལགས་སམ་ལུས་དང་མ་བྲལ་བ་ལགས།
ཞེས་ཞུས་པའི་ལན་དུ། མདོ་ལས། དེའི་རྣམ་པར་ཤེས་པ་ལུས་དང་མ་བྲལ་བའོ། །ཞེས་
གསུངས་པའི་ཕྱིར། ཁྱབ་སྟེ། ཀུན་གཞི་འདོད་པའི་ལུགས་ལ་འདི་ཀུན་གཞིའི་ཤེས་བྱེད་
དང་། མི་འདོད་པའི་ལུགས་ལ་དེའི་ཚེ་འཇུག་ཤེས་རགས་པ་མེད་ཀྱང་ཤེས་པ་ཕྲ་མོ་ཡོད་
པར་འདོད་པའི་ཕྱིར། མཛོད་ལས། ཕྲ་བ་ཕྲ་བའི་མཇུག་ཐོགས་སུ། །ཞེས་གསུངས་
པའི་ཕྱིར། ཁྱབ་སྟེ། སེམས་ཕྲ་མོ་ཡང་མེད་ན། སྡེ་བདུན་རྒྱན་ལས། ཤེས་པ་མེད་པར་
མི་འཐད་པའི་རྒྱུ་མཚན་ཅི་ཞེ་ན། འགོག་པ་ལ་སྙོམས་པར་འཇུག་པའི་རྣམ་པར་ཤེས་པ་
ལུས་དང་མ་བྲལ་བ་ཡིན་ཞེས་བྱ་བའི་མདོ་དང་འགལ་བའི་ཕྱིར་དང་། སེམས་ཅན་མ་ཡིན་
པར་ཐལ་བའི་ཕྱིར་དང་། སྙོམས་པར་འཇུག་པ་པའི་ལུས་རུལ་པ་ལ་སོགས་པར་ཐལ་བའི་
ཕྱིར། སྐྱེས་བུ་ཡིན་ན། ཕུང་པོ་བཞིའམ་ལྔའི་ཚོགས་པ་ཡིན་པར་འདོད་པའི་གྲུབ་མཐའ་
དང་འགལ་བའི་ཕྱིར་དང་། ཞེས་གསུངས་པའི་ཕྱིར། ཡང་མདོ་ལས། ཇི་ལྟར་ཡན་
ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་ལྟར། །དེ་བཞིན་ཕུང་པོ་རྣམས་
བརྟེན་ནས། །ཀུན་རྫོབ་སེམས་ཅན་ཞེས་བྱའོ། །ཞེས་གསུངས་པའི་ཕྱིར། གཞན་ཡང་།
འགོག་པའི་སྙོམས་འཇུག་པའི་རྒྱུད་ལ་སེམས་མེད་ན། སྙོམས་འཇུག་ལས་ལངས་མ་ཐག་
པའི་སེམས་ཀྱི་དངོས་ཀྱི་ཉེར་ལེན་མེད་པར་འགྱུར་ཏེ། སྙོམས་པར་འཇུག་ཁ་མའི་སེམས་
དང་དེའི་བར་ལ་དངོས་པོ་གཞན་ལོ་དང་བསྐལ་བ་སོགས་ཀྱིས་ཆོད་པའི་ཕྱིར། བག་ཆགས་



292
༼ག༽
རང་རྒྱུད་པའི་སྐབས།
ཀྱི་སྟེང་ནས་སྐྱོན་སྤོང་མི་ཐུབ་པར་ཐལ། བསྒོ་གཞི་མེད་པས་བག་ཆགས་ཀྱང་ཡོད་ཟེར་
མི་རུང་བའི་ཕྱིར། རྣམ་འགྲེལ་ལས། རྣམ་ཤེས་མིན་པས་རྣམ་ཤེས་ཀྱི། །ཉེར་ལེན་མིན་
པའི་ཕྱིར་ཡང་གྲུབ། །ཞེས་སོགས་ལས་ཤེས་སོ། །སྤྱོད་འཇུག་ལས། འགག་པ་སླར་
ཡང་སྐྱེ་འགྱུར་ཏེ། །འདུ་ཤེས་མེད་པའི་སྙོམས་འཇུག་བཞིན། །ཞེས་པ་ནི། སེམས་སྔ་
མའི་དམིགས་པ་སྤོར་བས་སེམས་སྔ་མ་དེ་འགག་ནས་སེམས་སྟེང་དུ་ཚོར་འདུ་རགོས་པ་
འགོག་པའི་སྙོམས་འཇུག་ལ་འཇུག་པའི་དོན་ཡིན་པའི་ཕྱིར། སྤྱོད་འཇུག་ལས། མངོན་
པ་འོག་མ་ནས་བཤད་པའི་དགྲ་བཅོམ་པས་ཉོན་མོངས་མ་སྤངས་པའི་སྒྲུབ་བྱེད་དང་། དེའི་
ལན་གསུངས་པ་རྣམས་ཀྱིས་ཤེས་པར་བྱའོ། །བདུན་པ། ཁམས་གང་དུ་བྱེད་པ་ནི། མཛོད་
ལས། གཉིས་ཀ་འདོད་དང་གཟུགས་རྟེན་ཅན། །འགོག་པ་དང་པོ་མི་ནང་དུ། །ཞེས་
དང་པོར་མིའི་རྟེན་ལ་སྐྱེད་ནས་ཕྱིས་གཟུགས་སུ་སྐྱེད་པར་བཤད་པ་ལྟར་བསྡུ་བར་ཡང་
གསུངས་ལ། འོན་ཀྱང་བསྡུ་བ་ལས། ཀུན་གཞི་ཁས་མ་བླངས་ན་རྣམ་གཞག་དེ་དགོས་
པ་དང་། ཁས་བླངས་ན་ཁམས་གསུམ་གར་མངོན་དུ་བྱེད་པར་བཤད་དེ། དགག་གཞི་
ཡོད་མེད་ཀྱི་ཁྱད་པར་རོ། །ཀུན་བཏུས་སུ། གཟུགས་མེད་བཞི་ཆེས་ཞི་བ་ཡིན་ལ། འདི་
ལ་འཇུག་ན་མ་ཞི་བ་ཞི་བར་བྱ་བའི་ཕྱིར་འཇུག་དགོས་པས་དེ་ན་འདི་མངོན་དུ་མི་བྱེད་པར་
གསུངས་པ་ནི་རགས་པ་ཙམ་གྱི་རྣམ་གཞག་ཡིན་ལ། ཞི་བར་དཔྱད་ན་དེར་ཡང་སེམས་
ཀྱི་རྒྱུ་བ་རགས་པ་ཡོད་པས་དེར་འཇུག་པ་རང་ལུགས་སོ། །ཞེས་ལེགས་བཤད་གསེར་
ཕྲེང་ལས་གསུངས་པའི་ཕྱིར། འོ་ན། མཛོད་ལས། འགོག་པ་ཐོབ་པ་ཕྱིར་མི་འོང་། །ལུས་
ཀྱིས་མངོན་སུམ་བྱེད་པར་འདོད། །ཅེས་པ་འདི་དེ་དག་གང་དུ། དུ་ཞེ་ན། སྤྱིར་འགོག་
ཐོབ་ཀྱི་ཕྱིར་མི་འོང་ལ་ནི་འགོག་སྙོམས་ལས་མ་ཉམས་པར་ཚེ་འདི་དང་། ཉམས་ནས་
གཟུགས་ཁམས་སུ་སྐྱེ་སྟེ་དེར་འདའ་བ་དང་། དེར་སྐྱེས་ནས་འགོག་སྙོམས་བསྐྱེད་དེ་ཤི་
འཕོས་སྲིད་རྩེར་འདའ་བ་གཅིག་དང་གསུམ་བཤད་ལ། དང་པོ་ནི། མཐོང་ཆོས་ཞི་ལུས་



2%8
རང་རྒྱུད་པའི་སྐབས།
༼ག༽
མངོན་བྱེད་དང་། ཕྱི་མ་གཉིས་ནི་ཉམས་ནས་སོར་མ་ཆུད་པའི་ཕྱིར་མི་འོང་ནི་འདོད་པའི་
རྟེན་ལ་གནས་པ་ན་གཟུགས་སུ་ཉེར་འགྲོ་ཡིན་ལ་ལུས་མངོན་བྱེད་མིན་པ་དང་། གཟུགས་
ཁམས་སུ་སྐྱེས་པའི་རྟེན་ལ་འགོག་སྙོམས་བསྐྱེད་ནས་ཚེ་འདི་དང་ཤི་ནས་གཟུགས་མེད་དུ་
འདའ་བ་གཉིས་ནི་ལུས་མངོན་བྱེད་ཡིན་པར་སེམས་སོ། །ཞེས་ལེགས་བཤད་གསེར་གྱི་
ཕྲེང་བ་ལས་གསུངས་པའི་ཕྱིར། སེམས་ཕྲ་རགས་དང་ཚོར་འདུ་ཕྲ་རགས་དང་རྒྱུ་བ་ཕྲ་
་རགས་ཀྱི་རྣམ་དབྱེ་ཤིན་ཏུ་གལ་ཆེའོ། །གཞན་ཡང་། འབྱུང་ཆ་སྙོམས་འཇུག་དང་། རང་
མའི་ཀུན་དཀྲིས་དང་མ་འདྲེས་པས་རྣམ་ཐར་གྱི་སྒྲ་ཐོབ་བོ། །འདོད་པ་ནས་སྲིད་རྩེའི་བར་
དུ་སོང་འོང་གཉིས་ཀྱི་མཐར་སླར་ཡང་འདོད་པ་ནས་བསམ་གཏན་བཞི་པའི་བར་སོང་སྟེ།
་མཐུན་པར་བྱ་བ་རབ་ཀྱི་དོན་ཡིན་ཞིང་། དེའི་མཐའི་དངོས་གཞི་ལ་བསམ་གཏན་བཞི་
པའི་དངོས་གཞི་ཡིན་པས་ཁྱབ་པ་བྱེ་སྨྲས་འདོད་ལ། གྲུབ་མཐའ་གོང་མ་རྣམས་ཀྱི་ལུགས་
ལ་རབ་མཐའི་བསམ་གཏན་གྱི་དངོས་གཞི་ལ་བསམ་གཏན་བཞི་ཀའི་དངོས་གཞི་ཡོད་པའི་
ཕྱིར་རོ། །གཞན་ཡང་། སྙོམས་པར་འཇུག་པའི་གེགས་རྣམས་གཉེན་པོས་འཇོམས་པའི་
ཚུལ་ཅུང་ཟད་བརྗོད་པར་བྱ་བ་ནི། དབུས་མཐའ་ལས། དེར་གནས་ལས་སུ་རུང་བ་ཉིད།།
དོན་རྣམས་ཐམས་ཅད་འབྱོར་བར་འགྱུར། །ཉེས་པ་ལྔ་སྤོང་འདུ་བྱེད་བརྒྱད། །བརྟེན་
པའི་རྒྱུ་ལས་བྱུང་བའོ། །ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་
པ་དང་། འདུ་མི་བྱེད་དང་འདུ་བྱེད་དེ། །འདི་དག་ཉེས་པ་ལྔར་འདོད་དོ། །གནས་དང་
་ དེ་ལ་གནས་པ་དང་། །རྒྱུ་དང་འབྲས་བུ་ཉིད་དུའོ། །དམིགས་པ་བརྗེད་པར་མ་གྱུར་དང་།
བྱིང་དང་རྒོད་པ་རྟོགས་པ་དང་། །དེ་སྤོང་མངོན་པར་འདུ་བྱེད་དང་། །ཞི་ཚེ་རྣལ་དུ་
་ འཇུག་པའོ། །ཉེས་པ་ལྔ་ནི་རྩ་ཚིག་ལྟར་དང་། འདུ་བྱེད་བརྒྱད་ནི། དད་པ་དང་། བདུན་
་་པ་དང་། རྩོལ་བ་དང་། ཤིན་སྦྱངས་དང་། དྲན་པ་དང་། ཤེས་བཞིན་དང་། འདུ་བྱེད་
པའི་སེམས་པ་དང་། འདུ་མི་བྱེད་པའམ་རྣལ་དུ་འཇོག་པའི་བཏང་སྙོམས་དང་བརྒྱད། སྤྱིར་



༡s4
༼ག༽
རང་རྒྱུད་པའི་སྐབས།
དད་པ་ལ། མངོན་འདོད་ཀྱི་དད་པ། དང་བའི་དད་པ། ཡིད་ཆེས་ཀྱི་དད་པ་གསུམ་ཡོད།
འདིར་གསུམ་ཀ་ཡོད་དམ། བྱིང་རྒོད་དང་བྲལ་བའི་ཚེ་དེའི་གཉེན་པོ་འདུ་བྱེད་པ་ཉེས་པ་
ཡིན་ལ། བྱིང་རྒོད་དང་མ་བྲལ་བའི་སྐབས་སུ་བྱིང་རྒོད་ཀྱི་གཉེན་པོ་འདུ་མི་བྱེད་པར་བཏང་
སྙོམས་སུ་བཞག་པ་སྐྱོན་ཡིན་པའི་ཞིབ་ཆ། དེའི་བཏང་སྙོམས་ནི་བཏང་སྙོམས་གསུམ་གྱི་
འདུ་བྱེད་བཏང་སྙོམས་མོ། །ཤིན་སྦྱངས་ལ་ལུས་སེམས་ཤིན་སྦྱངས་གཉིས་ཡོད་ཀྱང་དེར་
གཅིག་ཏུ་བགྲངས་ལ། བྱིང་རྒོད་གཉིས་ཀྱང་ཉེས་པ་ལྔའི་གཅིག་ཏུ་བགྲངས་སོ། །ཤིན་
སྦྱངས་གཉིས་པོ་རེ་རེ་ལ་ཁྱད་པར་ཅན་ཡིན་མིན་གཉིས་གཉིས་ཡོད་པ་སོགས་དབུས་མཐའི་
རྩ་འགྲེལ། ཤེར་ཕྱིན་མན་ངག །ལམ་རིམ་ཆེ་ཆུང་སོགས་ལས་ཤེས་པར་བྱའོ། །འདུ་
བྱེད་བརྒྱད་ཀྱི་དང་པོ་བཞི་ལེ་ལོའི་གཉེན་པོ་དང་། ལྷག་མ་བཞི་ཉེས་པ་གཞན་བཞིའི་གཉེན་
པོར་རིམ་བཞིན་ནོ། །ལེ་ལོ་ལ་གསུམ་ཡོད་དོ། །
ཉན་ས་ལས་སེམས་གནས་དགུ་དང་སྟོབས་དྲུག་དང་ཡིད་བྱེད་བཞིས་ཞི་གནས་གྲུབ་
ཚུལ་བཤད་པ་ལ། དང་པོ། སེམས་གནས་དགུ་ནི། སེམས་ནང་དུ་འཇོག་པ་དང༌། རྒྱུན་
དུ་འཇོག་པ། གླན་ཏེ་འཇོག་པ། ཉེ་བར་འཇོག་པ། དུལ་བར་བྱེད་པ། ཞི་བར་བྱེད་པ།
རྣམ་པར་ཞི་བར་བྱེད་པ། རྩེ་གཅིག་ཏུ་བྱེད་པ། སེམས་མཉམ་པར་འཇོག་པ་དང་དགུ།
འདོད་སེམས་དགུ་པའི་ཏིང་ངེ་འཛིན་དེ་འཇོག་སྒོམ་གྱིས་དྲངས་པའི་ཤིན་སྦྱངས་ཁྱད་པར་
ཅན་གྱིས་ཟིན་པ་ནས་ཞི་གནས་ཐོབ་པ་ཡིན་ཏེ། ཤིན་སྦྱངས་ཁྱད་པར་ཅན་གྱིས་ཟིན་པའི་
སྒོམ་བྱུང་གི་ཏིང་ངེ་འཛིན་དེ། ཞི་གནས་ཀྱི་མཚན་ཉིད་ཡིན་པའི་ཕྱིར། སྟོབས་དྲུག་ཡོད་
དེ༔ ཐོས་པའི་སྟོབས་དང་། བསམ་པའི་སྟོབས་དང་། དྲན་པའི་སྟོབས་དང་། ཤེས་
བཞིན་གྱི་སྟོབས་དང་། བརྩོན་འགྲུས་ཀྱི་སྟོབས་དང་། ཡོངས་སུ་འདྲིས་པའི་སྟོབས་དང་
དྲུག །ཐོས་པའི་སྟོབས་ཀྱིས། ནང་དུ་འཇོག་པའི་སེམས་འགྲུབ་སྟེ། དཔེར་ན། དམིགས་
པ་སངས་རྒྱས་ཀྱི་སྐུ་གཟུགས་ལ་སེམས་འཇོག་པའི་གདམས་ངག་ལྟ་བུ་དགེ་བའི་བཤེས་གཉེན་



རང་རྒྱུད་པའི་སྐབས།
༼ག༽
25
ལས་ཐོས་པ་ཙམ་གྱིས་རྗེས་སུ་འབྲངས་ནས་དང་པོར་དམིགས་པ་ལ་བཏགས་པ་ཙམ་ཡིན་
གྱི་རང་གིས་ཡང་ཡང་བསམ་ནས་གོམས་པ་མིན་པའི་ཕྱིར། བསམ་པའི་སྟོབས་ཀྱིས། རྒྱུན་
དུ་འཇོག་པའི་སེམས་འགྲུབ་སྟེ། དང་པོར་སངས་རྒྱས་ཀྱི་སྐུ་ལ་དམིགས་པ་ལ་བཏགས་
པ་དེའི་རྒྱུན་ཡང་ཡང་བསམ་ནས་བསྐྱངས་པ་ལས་རྒྱུན་ཅུང་ཟད་པར་ནུས་པ་ཐོག་མར་
ཐོབ་པའི་ཕྱིར། དྲན་པའི་སྟོབས་ཀྱིས། གླན་ཏེ་འཇོག་པའི་སེམས་དང་། ཉེ་བར་འཇོག་
པའི་སེམས་གཉིས་འགྲུབ་སྟེ། སེམས་དམིགས་པ་ལས་གཡེང་བ་ན་སྔར་གྱི་དམིགས་པ་
དྲན་ནས་ནང་དུ་སྡུད་པའམ། དང་པོ་ནས་དྲན་པའི་ཤུགས་བསྐྱེད་དེ་དམིགས་པ་ལས་གཡེང་
བར་མི་བྱེད་པའི་ཕྱིར། ཤེས་བཞིན་གྱི་སྟོབས་ཀྱིས། དུལ་བར་བྱེད་པའི་སེམས་དང་།
ཞི་བར་བྱེད་པའི་སེམས་གཉིས་འགྲུབ་སྟེ། རྣམ་རྟོག་དང་ཉེ་ཉོན་གྱི་མཚན་མ་ལ་འཕྲོ་བའི་
ཉེས་དམིགས་ཤེས་བཞིན་གྱིས་རིག་ནས་ཉེས་དམིགས་སུ་བལྟས་པས་དེ་གཉིས་ལ་འཕྲོར་
མི་སྟེར་པའི་ཕྱིར། བརྩོན་འགྲུས་ཀྱི་སྟོབས་ཀྱིས་ནི། རྣམ་པར་ཞི་བར་བྱེད་པའི་སེམས་
དང་། རྩེ་གཅིག་ཏུ་བྱེད་པའི་སེམས་གཉིས་འགྲུབ་སྟེ། རྣམ་རྟོག་དང་ཉེ་ཉོན་ཕྲ་མོ་ཡང་
རྩོལ་བས་སྤོང་བས་དེ་དག་དང་དུ་མི་ལེན་ཞིང་། དེ་ལྟར་བྱས་པས་བྱིང་རྒོད་ལ་སོགས་
པས་ཏིང་ངེ་འཛིན་ལ་བར་གཅོད་པར་མི་ནུས་པར་རྒྱུན་ཆགས་སུ་སྐྱེ་བའི་ཏིང་ངེ་འཛིན་འགྲུབ་
པའི་ཕྱིར། ཡོངས་སུ་འདྲིས་པའི་སྟོབས་ཀྱིས་ནི། མཉམ་པར་འཇོག་པའི་སེམས་འགྲུབ་
སྟེ༔ སེམས་སྔ་མ་རྣམས་ལ་གོམས་པ་ཆེས་པའི་སྟོབས་ཀྱིས་འབད་མེད་དུ་ངང་གིས་འཇུག་
པའི་སེམས་སམ་ཏིང་ངེ་འཛིན་སྐྱེ་བའི་ཕྱིར་རོ། །ཡིད་བྱེད་བཞི་ནི། ཉན་ས་ལས། བསྒྲིམས་
ཏེ་འཇུག་པའི་ཡིད་བྱེད། ཆད་ཅིང་འཇུག་པ་དང་། ཆད་པ་མེད་པར་འཇུག་པ་དང་། ལྷུན་
གྱིས་གྲུབ་པར་འཇུག་གོ །སེམས་དང་པོ་གཉིས་ཀྱི་སྐབས་སུ་འབད་པས་བསྒྲིམས་དགོས་
་པས། བསྒྲིམས་ཏེ་འཇུག་པའི་ཡིད་བྱེད་དང་། དེ་ནས་སེམས་ལྔའི་སྐབས་སུ་བྱིང་རྒོད་
ཀྱིས་བར་དུ་བཅད་ནས་ཐུན་རིང་པོ་སྐྱོང་མི་ཐུབ་པས་ཆད་ཅིང་འཇུག་པའི་ཡིད་བྱེད་དང་།



es
༼ག༽
རང་རྒྱུད་པའི་སྐབས།
སེམས་བརྒྱད་པ་ལ་བྱིང་རྒོད་ཀྱིས་བར་གཅོད་མི་ནུས་པས་ཆད་པ་མེད་པར་འཇུག་པའི་ཡིད་
བྱེད་དང་། འདིར་ཐུན་རིང་པོ་སྐྱོང་ཐུབ་པའི་ཕྱིར། སེམས་གནས་དགུ་པའི་སྐབས་སུ་
ནི་བྱིང་རྒོད་ཀྱིས་བར་ཡང་མི་ཆད་ཅིང་ཏིང་ངེ་འཛིན་སྒོམ་པའི་རྩོལ་བ་ཡང་རྒྱུན་པར་བསྟེན་
མི་དགོས་པས་རྩོལ་བ་མེད་པར་འཇུག་པའི་ཡིད་ལ་བྱེད་པའམ་ལྷུན་གྱིས་གྲུབ་པའི་ཡིད་བྱེད་
འཇོག་པའི་ཕྱིར་རོ། །ཉན་ས་ལས་གསུངས་པ་ལྟར། ཡིད་ལ་བྱེད་པ་བདུན་ནི། མཚན་
ཉིད་སོ་སོར་རིག་པའི་ཡིད་བྱེད་དང་། མོས་པ་ཡིད་བྱེད་དང་། རབ་ཏུ་དབེན་པའི་ཡིད་
བྱེད་དང་། དགའ་བ་སྡུད་པའི་ཡིད་བྱེད་དང་། དཔྱོད་པ་ཡིད་བྱེད་དང་། སྦྱོར་མཐའི་
ཡིད་བྱེད་དང་། སྦྱོར་མཐའི་འབྲས་བུའི་ཡིད་བྱེད་དང་བདུན། དེ་དག་ལས་སྔ་མ་དྲུག་
ཉེར་བསྡོགས་དང་། ཐ་མ་དངོས་གཞི་ཡིན་ནོ། །བསམ་གཏན་གྱི་དངོས་གཞི་མ་ཐོབ་
ཀྱང་ཉེར་བསྡོགས་ལ་བརྟེན་ནས་འཁོར་བ་ལས་གྲོལ་ཐུབ་པ་སྟོན་པ་སངས་རྒྱས་ཀྱི་བསྟན་
པའི་ཁྱད་ཆོས་ཡིན་ནོ། །ཡིད་བྱེད་གསུམ་པ། བཞི་པ། དྲུག་པ་གསུམ་ནི་འདོད་ཉོན་ཆེ་
འབྲིང་ཆུང་གསུམ་གྱི་གཉེན་པོར་སྦྱར་ཚུལ་ལམ་རིམ་ཆེན་མོ་སོགས་ལས་ཤེས་པར་བྱའོ།།
མདོ་སྡེ་རྒྱན་ལས། བློ་ལྡན་གང་དུ་བསྒྲུབ་པའི་ཡུལ། །ལེགས་པར་རྙེད་དང་གནས་བཟང་
དང་། །ས་བཟང་བ་དང་གྲོགས་བཟང་དང་། །རྣལ་འབྱོར་བདེ་བའི་ཡོ་བྱེད་ལྡན། །ཞེས་
གསུངས་པ་ལྟར། རྣལ་འབྱོར་པ་དེས། མཐུན་པའི་ཡུལ་གནས་པ། འདོད་པ་ཆུང་བ།
ཆོག་ཤེས་པ། དོན་མེད་པའི་བྱ་བ་མང་པོ་སྤངས་པ། ཚུལ་ཁྲིམས་རྣམ་པར་དག་པ་སོགས་
སོ༑ ༑འདོད་པ་ཆུང་ཞིང་ཆོག་ཤེས་པ་དེ་རབ་ཉེར་ལྔའི་ནང་གི་ཕྱུག་པོའི་རབ་ཡིན་པར་
སྤྱན་སྔ་བློ་གྲོས་རྒྱལ་མཚན་གྱི་བཀའ་འབུམ་ལས་གསུངས། ཞི་གནས་ཀྱི་ཚོགས་བརྟེན་
དགོས་ལ། གང་ལ་དམིགས་ནས་རྣལ་འབྱོར་སྒོམ་པའི་ཡུལ་ཙམ་ལ་སྣ་ཚོགས་ཡོད་ཀྱང་།
དམིགས་རྟེན་ཁྱད་པར་པ་སངས་རྒྱས་ཀྱི་སྐུ་གཟུགས་ལྟ་བུ་དམིགས་རྟེན་བྱས་ན་ཚོགས་
བསགས་པ་དང་ཞི་གནས་བསྒྲུབ་པ་གོ་གཉིས་ཆོད་པ་ཡིན་ཏེ། རྩིག་ཟུར་གྱི་རྡོ་གཅིག་གོ་



27
རང་རྒྱུད་པའི་སྐབས།
༼ག༽
གཉིས་ཆོད་པ་བཞིན། ཕྱག་འཚལ་བ་ཡང་གོ་གཉིས་ཆོད་དེ། ཚོགས་བསགས་པ་དང་།
ཞར་ལ་ལུས་རྒྱས་པར་བྱེད་པའམ་ལུས་རྩལ་སྦྱང་བའང་ཡོང་། སྤྱིར་རྣལ་འབྱོར་པའི་
དམིགས་པ་ལ། ཁྱབ་པའི་དམིགས་པ། སྤྱད་པ་རྣམ་སྦྱོང་གི་དམིགས་པ། མཁས་པའི་
དམིགས་པ། ཉོན་མོངས་རྣམ་སྦྱོང་གི་དམིགས་པ་བཞི་སངས་རྒྱས་བཅོམ་ལྡན་འདས་ཀྱིས་
གསུངས་ལ། ཁྱབ་པའི་དམིགས་པ་ལ། དམིགས་བྱེད་ཀྱི་སྒོ་ནས་རྣམ་རྟོག་དང་བཅས་
མ་བཅས་ཀྱི་གཟུགས་བརྙན་གཉིས་དང་། དམིགས་བྱའི་སྒོ་ནས་དངོས་པོའི་མཐའ་དང་།
འབྲས་བུའི་སྒོ་ནས་དགོས་པ་ཡོངས་གྲུབ་སྟེ་བཞི་དང༌། དཔྱད་པ་རྣམ་སྦྱོང་གི་དམིགས་
པ་ལ། མི་སྡུག་པ་དང་། བྱམས་པ་དང༌། རྟེན་འབྲེལ་དང༌། ཁམས་ཀྱི་རབ་དབྱེ་དང་།
དབུགས་འབྱུང་རྔུབ་དང་ལྔ། དེ་ལྔ་ནི་རིམ་པ་བཞིན་འདོད་ཆགས་དང་། ཞེ་སྡང་དང་།
གཏི་མུག་དང་། ང་རྒྱལ་དང་། རྣམ་རྟོག་ཤས་ཆེ་བའི་གཉེན་པོའོ། །མཁས་པའི་དམིགས་
པ་ནི། ཕུང་པོ་དང་། ཁམས་དང༌། སྐྱེ་མཆེད་དང་། རྟེན་འབྲེལ་དང་། གནས་དང་
གནས་མ་ཡིན་པ་རྣམས་སོ། །ཉོན་མོངས་རྣམ་པར་སྦྱོང་བའི་དམིགས་པ་ལ། ཉོན་མོངས་
རེ་ཞིག་ཉམས་སྨོད་པར་བྱེད་པ་ཙམ་གྱི་དམིགས་པ་ནི། འདོད་པའི་ས་ནས་ཅི་ཡང་མེད་
པའི་སྐྱེ་མཆེད་བར་གྱི་ས་འོག་མ་འོག་མ་རྣམས་རགས་པ་དང་། སྔ་མ་སྔ་མ་ལ་ལྟོས་ནས་
གོང་མ་གོང་མ་ཞི་བ་རྣམས་སོ།. །ཉོན་མོངས་ཀྱི་ས་བོན་རྩ་བ་ནས་སྤོང་བའི་དབང་དུ་བྱེད་
པ་ལ་བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་ལྟ་བུ་རྣམས་སོ། །ཐུན་གྱི་ཚད་དང་།
ཐུན་མཚམས་སུ་ཇི་ལྟར་བྱ་དགོས་པ་དང་། ཞི་གནས་ལ་བརྟེན་ནས་ལམ་གོང་མར་བགྲོད་
པའི་ཚུལ་རྣམས་འདིར་མང་དོགས་ནས་མ་བྲིས། ཏིང་ངེ་འཛིན་སྒོམ་པ་ལ་ངེས་པར་ཤེས་
དགོས་པ་ཤ་སྟག་ཡིན་པས། དེ་དག་འཕགས་པ་དཀོན་མཆོག་སྤྲིན་གྱི་མདོ་དང་། མདོ་
སྡེ་དགོངས་འགྲེལ། བྱང་ས། ཀུན་བཏུས། དབུས་མཐའ་རྩ་འགྲེལ། ས་སྡེ། ཉན་ས།
མདོ་སྡེ་རྒྱན་རྩ་འགྲེལ། སྒོམ་རིམ་གསུམ། ལམ་སྒྲོན་རྩ་འགྲེལ། སྤྱོད་འཇུག་རྩ་འགྲེལ།



28
༼ག༽
རང་རྒྱུད་པའི་སྐབས།
ལམ་རིམ་ཆེ་ཆུང་སོགས་ལས་ཤེས་པར་བྱའོ། །བསམ་གཟུགས་ཆེན་མོར་ཤིན་ཏུ་གསལ།
ཞི་གནས་ཙམ་གྱིས་ཆོག་ཤེས་མི་བྱ་བར། ལྷག་མཐོང་ངེས་པར་སྒོམ་པར་བྱ་དགོས་ཏེ།
སེམས་རྩེ་གཅིག་པའི་ཏིང་ངེ་འཛིན་ཅི་ཙམ་སྒོམ་པར་བྱེད་ཅིང་། ཤེས་རབ་ཀྱི་ངོ་བོ་ཆོས་
རབ་ཏུ་རྣམ་པར་བྱེད་པའི་ལྷག་མཐོང་སྒོམ་པར་མ་བྱས་ན། འཁོར་བའི་རྩ་བ་བདག་འཛིན་
མ་རིག་པ་སྤོང་མི་ཐུབ་པའི་ཕྱིར། ཟླ་བ་སྒྲོན་མེའི་མདོ་ལས། ཞི་གནས་སྟོབས་ཀྱིས་གཡོ་
བ་མེད་པར་འགྱུར། །ལྷག་མཐོང་གིས་ནི་རི་དང་འདྲ་བར་འགྱུར། །ཞེས་དང་། མདོ་
སྡེ་དགོངས་འགྲེལ་ལས། སྐྱེ་བ་པོ་ཡིས་ལྷག་མཐོང་དང་། །ཞི་གནས་གོམས་པར་བྱས་
ན་ནི། །གནས་ངན་ལེན་གྱི་འཆིང་བ་དང་། །མཚན་མའི་འཆིང་ལས་རྣམ་གྲོལ་འགྱུར།།
ཞེས་དང་། འཕགས་པ་དཀོན་མཆོག་སྤྲིན་ལས། ཞི་གནས་ནི་སེམས་རྩེ་གཅིག་པའོ། །ལྷག་
མཐོང་ནི་ཡང་དག་པར་སོ་སོར་རྟོག་པའོ། །ཞེས་དང་། མདོ་སྡེ་རྒྱན་ལས། ཆོས་ཀྱི་
མིང་ནི་བསྡོམས་པའང་འདི། །ཞི་གནས་ལམ་དུ་ཤེས་པར་བྱ། །ལྷག་མཐོང་ལམ་ནི་དེ་
དོན་རྣམས། །རྣམ་པར་དཔྱད་པར་ཤེས་པར་བྱ། །ཞེས་དང་། སྤྱོད་འཇུག་ལས། ཞི་
གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་
ནས། །ཞེས་དང་། ཡན་ལག་དེ་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས།།
དེ་ཡི་ཕྱིར་ན་སྡུག་བསྔལ་དག །ཞི་བར་འདོད་པས་ཤེས་རབ་བསྐྱེད། །སྦྱིན་པ་དང་། སྦྱིན་
པའི་ཕར་ཕྱིན་གཉིས་ལ་མུ་བཞི་ཡོད། དེ་བཞིན་ཤེས་རབ་དང་། ཤེས་རབ་ཀྱི་ཕར་ཕྱིན་
གཉིས་ལ་མུ་བཞི་ཡོད་པའི་བར་མུ་བཞི་དྲུག་གམ་མུ་ཉེར་བཞི་ཤེས་པར་བྱའོ། །ཅེས་གསུངས་
པ་ལྟར་ཞི་ལྷག་ཟུང་འབྲེལ་གྱི་ཉམས་ལེན་ངེས་པར་དགོས་སོ། །དཔྱད་སྟོབས་ཀྱིས་དྲངས་
པའི་ཤིན་སྦྱངས་ཁྱད་པར་ཅན་གྱིས་ཟིན་པའི་ཆོས་རབ་ཏུ་རྣམ་འབྱེད་ཀྱི་ཤེས་རབ་དེ། ལྷག་
མཐོང་གི་མཚན་ཉིད། ལམ་རིམ་ལས། དཔྱད་སྒོམ་བྱས་པ་དེའི་སྟོབས་ཀྱིས་ཤིན་སྦྱངས་
འདྲེན་ཐུབ་ན་དེ་ནས་ལྷག་མཐོང་དུ་འགྱུར་རོ། །ཞེས་གསུངས་པའི་ཕྱིར། ཁྱབ་སྟེ། ཤིན་



རང་རྒྱུད་པའི་སྐབས།
༼ག༽
299
སྦྱངས་ལ་འཇོག་སྒོམ་གྱིས་དྲངས་པ་གཅིག་དང་། དཔྱད་སྒོམ་གྱི་སྟོབས་ཀྱིས་དྲངས་པ་
གཅིག་སྟེ་གཉིས་ལས་སྔ་མས་ཟིན་ཀྱང་ཕྱི་མས་མ་ཟིན་ན། ཞི་གནས་མཚན་ཉིད་པ་དང་
ལྷག་མཐོང་རྗེས་མཐུན་པ་ཡིན་ལ། ནམ་ཕྱི་མས་ཟིན་པ་ན་ལྷག་མཐོང་དུ་གྱུར་པ་ཡིན་ཏེ།
ཤེར་ཕྱིན་མན་ངག་ལས། དེས་ལུས་དང་སེམས་ཤིན་ཏུ་སྦྱངས་པ་ཐོབ་པ་དེ་ཉིད་ལ་གནས་
དེ ༈ ཇི་ལྟར་བསམ་པ་དེ་ཉིད་ཀྱི་དོན་ནང་གི་ཏིང་ངེ་འཛིན་གྱི་གཟུགས་བརྙན་གྱི་སྤྱོད་ཡུལ་
ལ་ལྷག་པར་མོས་པས་སོ་སོར་བརྟགས་པར་བྱ་སྟེ་ཇི་སྲིད་དུ་ལུས་དང་སེམས་ཤིན་ཏུ་སྦྱངས་
པ་མ་སྐྱེས་པ་དེ་སྲིད་དུ་ནི་ལྷག་མཐོང་དང་རྗེས་མཐུན་པའི་ཡིད་ལ་བྱེད་པ་ཡིན་ལ། གང་
གི་ཚེ་སྐྱེ་བ་དེའི་ཚེ་ལྷག་མཐོང་ཡིན་ནོ། །ཞེས་གསུངས་པའི་ཕྱིར། ལྷག་མཐོང་གི་དབྱེ་
བ་ལ། བཞིར་དབྱེ་བ་དང་། གསུམ་དུ་དབྱེ་བ། དྲུག་ཏུ་དབྱེ་བ་གསུམ། དང་པོ་ནི། ཇི་
ལྟ་བ་ལ་དམིགས་པའི་ལྷག་མཐོང་དང་། ཇི་སྙེད་པ་ལ་དམིགས་པའི་ལྷག་མཐོང་གཉིས།
དེ་གཉིས་པོ་རེ་རེ་ལ་དོན་རགས་པ་རྣམ་པར་འབྱེད་པའི་ཡོངས་སུ་རྟོག་པར་བྱེད་པའི་ལྷག་
མཐོང་དང་། དོན་ཕྲ་མོ་རྣམ་པར་འབྱེད་པའི་ཡོངས་སུ་དཔྱོད་པར་བྱེད་པའི་ལྷག་མཐོང་
གཉིས་གཉིས་སྟེ་བཞི་ཡོད། བསམ་གཏན་གྱི་དངོས་གཞི་ཙམ་པོ་པ་མན་ཆད་ན་དེ་གཉིས་
དོན་གཅིག་པས། མི་རྟག་སོགས་བཅུ་དྲུག་རྟོགས་པའི་ཉེར་བསྡོགས་མི་ལྕོགས་མེད་ཀྱི་ངོ་
བོར་གྱུར་པའི་ལྷག་མཐོང་དེ་རྟོག་བཅས་དཔྱོད་བཅས་གཉིས་ཀ་ཡིན་ནོ། །བསམ་གཏན་
དང་པོའི་དངོས་གཞི་ཙམ་པོ་པས་སེམས་རྟེན་བྱས་པའི་ཐེག་ཆེན་མཐོང་ལམ་བར་ཆད་མེད་
ལམ་དུ་གྱུར་པའི་ལྷག་མཐོང་ལྟ་བུའང་གཉིས་ཀ་ཡིན་ལ། དངོས་གཞི་ཁྱད་པར་ཅན་གྱི་
ཡན་ལག་ལ་རྟོག་པ་མེད་པས། དེས་སེམས་རྟེན་བྱས་པའི་ལྷག་མཐོང་རྣམས་དོན་རགས་
པ་རྣམ་པར་མི་རྟོག་པའི་ཕྱིར། ཉན་ས་ལས། དེ་ལ་ལྷག་མཐོང་རྣམ་པ་བཞི་གང་ཞེ་ན།
འདི་ལ་དགེ་སློང་འདི་ལྟ་སྟེ་ནང་གི་སེམས་ཀྱི་ཞི་གནས་ལ་བརྟེན་ནས་ཆོས་རྣམས་རྣམ་པར་
འབྱེད་བ་དང་རབ་ཏུ་རྣམ་པར་འབྱེད་པར་བྱེད་པ་དང་ཡོངས་སུ་རྟོག་པར་བྱེད་པ་དང་



300
༼ག༽
རང་རྒྱུད་པའི་སྐབས།
ཡོངས་སུ་དཔྱོད་པར་བྱེད་པའོ། །ཀུན་བཏུས་དང་ཤེར་ཕྱིན་མན་ངག་ཏུའང་དེ་དག་གི་
ངོས་འཛིན་ཉན་ས་ལྟར་གསུངས་སོ། །ཞེས་ལམ་རིམ་ཆེན་མོར་གསུངས་པའི་ཕྱིར་རོ།།
གཉིས་པ། གསུམ་དུ་དབྱེ་བ་ནི། མདོར་བསྡུས་ན། གང་ལ་དམིགས་པའི་ཡུལ་
གྱི་མཚན་མ་ཡིད་ལ་བྱེད་ཀྱི་གཏན་ལ་འབེབས་པ་མང་དུ་མི་བྱེད་པ་དང་། སྔར་མ་ངེས་
པ་ངེས་པར་བྱ་བའི་ཕྱིར་གཏན་ལ་འབེབས་པ་དང་། ངེས་ཟིན་པའི་དོན་སྔར་བཞིན་དུ་
དཔྱོད་པར་བྱེད་པའི་ལྷག་མཐོང་དང་གསུམ་མོ། །
གསུམ་པ། དྲུག་ཏུ་དབྱེ་བ་ནི། དོན་དང་དངོས་པོ་དང་མཚན་ཉིད་དང་ཕྱོགས་
དང་དུས་དང་རིགས་པ་ཡོངས་སུ་འཚོལ་བར་བྱེད་ཅིང་བཙལ་ནས་ཀྱང་དེ་དག་ལ་སོ་སོར་
རྟོག་པའི་ལྷག་མཐོང་དྲུག །དོན་ནམ་ཆོས་འཚོལ་བ་ནི། ཚིག་འདིའི་དོན་ནི་འདི་ཡིན་ནོ།།
ཞེས་འཚོལ་བ་ལྟ་བུ། དངོས་པོ་འཚོལ་བ་ནི། ཕྱི་ནང་གི་དངོས་པོ་སོ་སོར་འཚོལ་བ་ལྟ་
བུ༈ འདི་ནི་ཕྱིའི་དངོས་པོའོ། །འདི་ནི་ནང་གི་དངོས་པོའོ། །ཞེས་འཚོལ་བའོ། །མཚན་
ཉིད་འཚོལ་བ་ནི། རང་གི་མཚན་ཉིད་དང་། སྤྱིའི་མཚན་ཉིད་དང་། ལྡོག་ཆ་ནས་དབྱེ་
བའི་མཚན་ཉིད་དང་། མ་ཁྱབ་པ་སེལ་བའི་མཚན་ཉིད་དང་། ཁྱབ་ཆེ་བ་སེལ་བའི་མཚན་
ཉིད་དང་། རིགས་མི་མཐུན་སེལ་བའི་མཚན་ཉིད་དང་། དོན་ལ་མི་དགོས་ཀྱང་རྨོངས་
པ་ལོག་རྟོག་སེལ་བའི་མཚན་ཉིད། ཐུན་མོང་དང་ཐུན་མོང་མ་ཡིན་པའི་ཁྱད་ཆོས་སྣ་ཚོགས་
འཚོལ་བ་རྣམས་སོ། །མཚན་ཉིད་དེ་དག་ཕར་ཕྱིན་སྐབས་བཞི་པའི་མཚན་ཉིད་བཞིའི་ཐད་
དང་རྣམ་འགྲེལ་རྣམས་སུ་གསལ། ཕྱོགས་འཚོལ་བ་ནི། དཀར་ཕྱོགས་ཡོན་ཏན་དང་
ཕན་ཡོན་གྱི་སྒོ་ནས་འཚོལ་བ་དང་། ནག་ཕྱོགས་ཉེས་དམིགས་ཀྱི་སྒོ་ནས་འཚོལ་བ་ནི། འདས་
པའི་དུས་རྣམས་སུ་དེ་ལྟར་བྱུང་འདུག །ད་ལྟ་དེ་འདྲ་འདུག །མ་འོངས་པ་ན་ཇི་འདྲ་འབྱུང་
དོགས་ནས་དངོས་སྟོབས་ཀྱིས་དཔག་པ་ལྟ་བུའོ། །དངོས་སྟོབས་ཀྱི་དཔྱད་པ་མོ་ཤོ་ལྟར་
ཐིག་པོ་ཡིན་པ་སྔོན་ཏཱ་ཁུ་རེ་ཆེན་མོར་འདོད་ན་དཔལ་ལྡན་གྱི་རྣམ་ཐར་གཏམ་རྒྱུད་ཡོད།



རང་རྒྱུད་པའི་སྐབས།
༼ག༽
301
རིགས་པ་འཚོལ་བ་ནི། རིགས་པ་བཞི་འཚོལ་བའོ། །རིགས་པ་བཞི་ནི། ལྟོས་པའི་རིགས་
པ་དང་། བྱ་བ་བྱེད་པའི་རིགས་པ་དང་། འཐད་པའི་རིགས་པ་དང་། ཆོས་ཉིད་ཀྱི་རིགས་
པའོ། །དང་པོ་ནི། འདུ་བྱེད་འབྱུང་བ་རྒྱུ་རྐྱེན་ལ་ལྟོས་པ་སྟེ། བདེན་གཉིས་སུ་དེ་དག་གི་
གཞི་སོ་སོའི་སྒོ་ནས་འཚོལ་བ་ལྟ་བུའོ། །གཉིས་པ་ནི། ཆོས་རང་རང་གིས་བྱ་བ་བྱེད་པའི་
འཐད་པའོ། །རང་གི་ངོ་བོ་འཛིན་པ། ཆོས་ཀྱི་མཚན་ཉིད་ཡིན་པས། བྱ་བ་མེད་པའི་
ཡོད་པ་མེད་དོ། །གསུམ་པ་འཐད་པ་སྒྲུབ་པའི་རིགས་པ་ནི། ཚད་མ་དང་མི་འགལ་བར་
སྟོན་པ་སྟེ། ཚད་མ་གསུམ་གྱི་རྟོགས་ཚུལ་དང་མི་འགལ་བར་རོ། །བཞི་པ། ཆོས་ཉིད་
ཀྱི་རིགས་པ་ནི། མེའི་ཚ་པ་ལྟ་བུ་རང་རང་གི་ངང་ཚུལ་ཏེ། ཆོས་ཉིད་དུ་འཇིག་རྟེན་ན་
གྲགས་པ་དང་། བདག་མེད་པའི་ཆོས་ཉིད་སོགས་ལ་མོས་པར་བྱེད་ཅིང་དེ་ལྟར་ཡིན་པའི་
རྒྱུ་མཚན་གཞན་སེམས་པ་མི་བྱེད་དེ་དེ་ལྟར་འཚོལ་བ་ལྟ་བུ་རྣམས་སོ། །སྒོ་གསུམ་དང་
འཚོལ་བ་དྲུག་རྣམས་སྔ་མ་བཞིར་འདུ་ཚུལ་དང་། བསྒྲིམས་ཏེ་འཇུག་པ་སོགས་ཀྱི་ཡིད་
བྱེད་བཞི་ཞི་ལྷག་གཉིས་ཀའི་ཐུན་མོང་བ་ཡིན་པ་དང་། དེ་ལྟར་ལྷག་མཐོང་རྣམ་པ་བཞི་
སྒོམ་པ་ཡོངས་སུ་རྫོགས་པས་ནི་གནས་ངན་ལེན་གྱི་འཆིང་བ་ལས་གྲོལ་བ་དང་། ཞི་གནས་
རྣམ་པ་དགུའི་སྒོམ་པ་ཡོངས་སུ་རྫོགས་པས་ནི་མཚན་མའི་འཆིང་བ་ལས་གྲོལ་བ་སོགས་
མདོ་སྡེ་དགོངས་འགྲེལ། ཉན་ས། ཤེར་ཕྱིན་མན་ངག །ལམ་རིམ་རྣམས་ལས་རྒྱས་
པར་ཤེས་པར་བྱའོ། །
ལྷག་མཐོང་གྲུབ་ཚད་ལ་གཉིས་ལས། འཇིག་རྟེན་པའི་ལྷག་མཐོང་གྲུབ་ཚད་ནི།
སྔར་བཤད་པའི་ཁྱབ་པའི་དམིགས་པ་སོགས་ཞི་གནས་ཀྱི་དམིགས་པ་གང་རུང་གཅིག་ལ་
དམིགས་ནས་སེམས་གནས་དགུས་རིམ་གྱིས་ཞི་གནས་གྲུབ་པའི་རྣལ་འབྱོར་པ་དེས་ཐོག་
མར་འདོད་པ་རགས་པ་དང་། དེ་ལ་ལྟོས་ནས་ཁམས་གོང་མ་ཞི་བར་ལྟ་བའི་ཉེར་བསྡོགས་
མཚན་ཉིད་སོ་སོར་རིག་པའི་ཡིད་བྱེད་ཀྱིས་ཐོས་བསམ་རེས་མོས་ཀྱིས་དཔྱད་པས་དཔྱད་



302
༼ག༽
རང་རྒྱུད་པའི་སྐབས།
སྟོབས་ཀྱིས་ཤིན་སྦྱངས་མཚན་ཉིད་ཡོངས་སུ་རྫོགས་པར་འདྲེན་ཐུབ་པ་ན། དེ་འདྲའི་ཤེས་
རབ་དེ་ལྷག་མཐོང་དུ་འགྱུར་བའི་ཕྱིར། དེ་ལྟར་ཞི་རགས་རྣམ་ཅན་གྱི་ལྷག་མཐོང་ཐོབ་
པ༈ ཉེར་བསྡོགས་མོས་པ་ཡིད་བྱེད་ཐོབ་པ། སྒོམ་བྱུང་གི་ཤེས་རབ་ཐོབ་པ། ཞི་རགས་
རྣམ་ཅན་གྱི་ཞི་ལྷག་ཟུང་འབྲེལ་ཐོབ་པ་དུས་མཉམ་པས། ཞི་རགས་རྣམ་ཅན་གྱི་ཞི་གནས་
དང་མཚུངས་ལྡན་གྱི་ཤེས་རབ་དེ། སྒོམ་བྱུང་ཡང་ཡིན། སྒོམ་བྱུང་གི་ཤེས་རབ་མ་ཡིན་
ཏེ༑ སྒོམ་བྱུང་གི་ཤེས་རབ་ཡིན་ན། དཔྱད་སྒོམ་གྱིས་དྲངས་པའི་ཤིན་སྦྱངས་ཁྱད་པར་
ཅན་གྱིས་ཟིན་པས་ཁྱབ་པའི་ཕྱིར་རོ། །གཉིས་པ། འཇིག་རྟེན་ལས་འདས་པའམ་བདེན་
པའི་རྣམ་ཅན་གྱི་ལྷག་མཐོང་གྲུབ་ཚད་ནི། སྔར་བཤད་པ་ལྟར། དམིགས་པ་གང་རུང་
གཅིག་ལ་དམིགས་ནས་ཞི་གནས་གྲུབ་ཟིན་པའི་རྣལ་འབྱོར་པ་དེས། ཐེག་པ་གང་དང་གང་
གི་ཚོགས་ལམ་ཆེན་པོ་ཐོབ་པ་ན། ཐེག་པ་དེ་དང་དེའི་བསྒོམ་བྱའི་གཙོ་བོའི་བདག་མེད་
ལ་དམིགས་པའི་ཞི་གནས་ཐོབ་ཅིང་། བདག་མེད་དེ་དང་དེ་ལ་ཉེར་བསྡོགས་མཚན་ཉིད་
སོ་སོར་རིག་པའི་ཡིད་བྱེད་ཀྱིས་ཐོས་བསམ་རེས་མོས་ཀྱི་དཔྱད་པས། དཔྱད་སྟོབས་ཀྱིས་
ཤིན་སྦྱངས་མཚན་ཉིད་ཡོངས་སུ་རྫོགས་པར་འདྲེན་ཐུབ་ན་དེ་ལྟར་དཔྱོད་པའི་ཤེས་རབ་
དེ་བདག་མེད་གང་ལ་དཔྱོད་ན་དེ་ལ་དམིགས་པའི་ལྷག་མཐོང་དུ་གྱུར་པའི་ཕྱིར། ལུགས་
འདིར་དཔེར་ན། ཉན་ཐོས་ཚོགས་ལམ་པ་དེས། གང་ཟག་གི་བདག་མེད་ཕྲ་མོ་ལ་དམིགས་
པའི་ལྷག་མཐོང་ཐོབ་པ། ཉན་ཐོས་ཀྱི་སྦྱོར་ལམ་དྲོད་ཐོབ་པ། གང་ཟག་གི་བདག་མེད་
རྟོགས་པའི་བསམ་གཏན་གྱི་ཉེར་བསྡོགས་མོས་པ་ཡིད་བྱེད་ཐོབ་པ། གང་ཟག་གི་བདག་
མེད་ཕྲ་མོ་རྟོགས་པའི་སྒོམ་བྱུང་གི་ཤེས་རབ་ཐོབ་པ། གང་ཟག་གི་བདག་མེད་རྟོགས་པའི་
ཞི་ལྷག་ཟུང་འབྲེལ་ཐོབ་པ་རྣམས་དུས་མཉམ་ཡིན་ནོ། །དེ་བཞིན་དུ་རང་རྒྱལ་གྱིས་ཆོས་
ཀྱི་བདག་མེད་རགས་པ་དང་། ཐེག་ཆེན་གྱིས་སྟོང་པ་ཉིད་ལ་དམིགས་པའི་དེ་དག་དུས་
མཉམ་ཡིན་པ་རིགས་འདྲའོ། །གྲུབ་མཐའ་སོ་སོའི་ལུགས་མ་འདྲེས་པར་བྱའོ། །གཞན་



309
རང་རྒྱུད་པའི་སྐབས།
༼ག༽
ཡང་། སྒོམ་ཚུལ་མི་འདྲ་བ་དྲུག་ཡོད་དེ། འཛིན་སྟངས་ཀྱི་ཡུལ་དུ་བྱས་ནས་སྒོམ་པ་ནི།
འཆི་བ་མི་རྟག་པ་དང་བདེན་པ་བཞི་དང་སྟོང་པ་ཉིད་སྒོམ་པ་ལྟ་བུ། ཡུལ་ཅན་ངོ་བོར་བྱེད་
ནས་སྒོམ་པ་ནི། སྐྱབས་འགྲོ་བྱམས་པ་སྙིང་རྗེ་བྱང་ཆུབ་ཀྱི་སེམས་སྒོམ་པ་ལྟ་བུ། རྟོགས་
རིགས་ཀྱི་སྒོ་ནས་སྒོམ་པ་ནི། སོ་སྐྱེས་མཁྱེན་གསུམ་སྒོམ་པ་ལྟ་བུ། རྗེས་མཐུན་གྱི་རྣམ་
པས་སྒོམ་པ་ནི། ཚོགས་ལམ་པས་བྱང་ཕྱོགས་ནང་ཚན་གྱི་དབང་སྟོབས་རྣམས་སྒོམ་པ་
ལྟ་བུ། མཚན་ཉིད་རྗེས་སུ་དཔྱོད་པའི་སྒོ་ནས་སྒོམ་པ་ནི། ཕལ་པས་དངོས་པོ་བརྒྱད་སྒོམ་
པ་ལྟ་བུ། སྨོན་ལམ་རྣམ་པས་སྒོམ་པ་ནི། སངས་རྒྱས་ཀྱི་སྐུ་གསུང་ཐུགས་གསུམ་སྒོམ་
པ་ལྟ་བུ་རྣམས་ཡིན་པའི་ཕྱིར་ཏེ། ལེགས་བཤད་གསེར་གྱི་ཕྲེང་བ་ལས། བཞི་པ་ནི། འོ་
ནི་རྣམ་པ་འདི་དག་ལས་བསྒོམ་པར་བྱ་བ་ནི་གང་ཞེ་ན། ཞེས་པ་ནས། འདིར་ཕྱི་མ་གཙོ་
བོར་གཟུང་ངོ༌། །ཞེས་གསུངས་པའི་ཕྱིར། གཞི་ཤེས་པ་ཡི་བྱེ་བྲག་རྣམས། །རྣམ་པ་
ཞེས་བྱ་མཚན་ཉིད་དེ། །ཅེས་པ། ལམ་ཤེས་ཉིད་ཀྱི་ཚུལ་ལ་ནི། །ཞེས་སོགས་དང་འབྲེལ་
ཚུལ་ཤེས་སླ་ཤིང་། མ་ཟད་མངོན་རྟོགས་རྒྱན་གྱི་སྐབས་དང་པོ་དྲུག་གི་སྐབས་སུ་སྦྱོར་
མཐོང་སྒོམ་གསུམ་ཚར་དྲུག་བཤད་པ་ཟློས་པའི་སྐྱོན་སྤོང་ཚུལ་ཡང་དེའི་སྟེང་ནས་དཔྱད་
ན་འབྲེལ་ཆེ་བའི་ཕྱིར་ཏེ། ལམ་རྐྱང་པར་འདོད་པ་དང་། ལམ་ཁུག་པར་འདོད་པ་གཉིས་
ཀྱི་ཕྱི་མ་རང་ལུགས་ཡིན་པའི་ཕྱིར་རོ། །དེ་དག་རྒྱས་པར་གསེར་ཕྲེང་ལས་ཤེས་པར་བྱའོ།།
འདིར་མང་དོགས་ནས་མ་བྲིས།
ལས་སྒྲིབ་བཤད་པ་ལ། སྤྱིར་ལས་དང་། ལས་སྒྲིབ་ངོས་བཟུང་ནས། དེ་དག་
པར་འབྱེད་པའི་གཉེན་པོ་བསྟན་པའོ། །དང་པོ་ལ། མཚན་ཉིད། དབྱེ་བ་གཉིས། དང་
པོ་ནི། རང་དང་མཚུངས་ལྡན་གྱི་སེམས་ཡུལ་ལ་གཡོ་ཞིང་བསྐུལ་བར་བྱེད་པའི་སེམས་
པས་རབ་ཏུ་ཕྱེ་བ། ལས་ཀྱི་མཚན་ཉིད། རང་གི་རྒྱུའི་ཀུན་སློང་ཐོག་མའི་མ་རིག་པས་
ཀུན་ནས་བསླངས་ཤིང་སྲིད་པར་འཕེན་བྱེད་ཀྱི་སེམས་པའི་རིགས་སུ་གནས་པ་དེ། གཉིས་



304
༼ག༽
རང་རྒྱུད་པའི་སྐབས།
པ་འདུ་བྱེད་ལས་ཀྱི་མཚན་ཉིད། རིགས་གནས་སྨོས་པས་བག་ཆགས་སྡུད་ཅིང་། ཐོག་
མའི་མ་རིག་པ་ལ་ཁྱད་པར་གསུམ་ལྡན་དགོས་པ་ཤེས་པར་བྱའོ། །རང་འབྲས་རྣམ་སྨིན་
གྱི་ཕུང་པོ་འཕེན་བྱེད་ཀྱི་སེམས་བྱུང་སེམས་པ། འཕེན་བྱེད་ལས་ཀྱི་མཚན་ཉིད། །འདི་
ལ་དབུ་སེམས་མི་འདྲ་བ་ཡོད་དམ་དཔྱད། གཉིས་པ། སྤྱིར་ལས་ལ་དབྱེ་ཚུལ་མི་འདྲ་བ་
དགུ་ཡོད་དེ། སྒོ་གསུམ་གྱི་ལས་གསུམ་དང་། ངོ་བོའི་སྒོ་ནས། དཀར་པོའི་ལས། ནག་
པོའི་ལས། དཀར་ནག་འདྲེས་པའི་ལས་གསུམ། རྣམ་སྨིན་གྱི་སྒོ་ནས། བསོད་ནམས་ཀྱི་
ལས། བསོད་ནམས་མ་ཡིན་པའི་ལས། མི་གཡོ་བའི་ལས་གསུམ། སྐྱེ་བ་འགྲུབ་ཚུལ་གྱི་
སྒོ་ནས། ལས་གཅིག་གིས་སྐྱེ་བ་དུ་མ་འཕེན་པ་དང་། ལས་དུ་མས་སྐྱེ་བ་གཅིག་འཕེན་
པ་དང་། ལས་གཅིག་གིས་སྐྱེ་བ་གཅིག་འཕེན་པ་དང་། ལས་དུ་མས་སྐྱེ་བ་དུ་མ་འཕེན་
པ་དང་བཞི། རྣམ་སྨིན་འགྲུབ་དུས་ཀྱི་སྒོ་ནས། མཐོང་ཆོས་མྱོང་འགྱུར་གྱི་ལས། སྐྱེས་
ནས་མྱོང་འགྱུར་གྱི་ལས། ལན་གྲངས་གཞན་ལ་མྱོང་འགྱུར་གྱི་ལས་དང་གསུམ། བསགས་
ཚུལ་གྱི་སྒོ་ནས། བྱས་ལ་མ་བསགས་པའི་ལས། བསགས་ལ་མ་བྱས་པའི་ལས། བྱས་
བསགས་ཚང་བའི་ལས། མ་བྱས་མ་བསགས་པའི་ལས་དང་བཞི། འཕེན་འགྲུབ་ཀྱི་སྒོ་
ནས། འཕེན་བྱེད་ཀྱི་ལས་དང་། རྫོགས་བྱེད་ཀྱི་ལས་གཉིས། ཟག་བཅས་ལས་དང་།
ཟག་མེད་ལས་གཉིས། དགེ་བའི་ལས། མི་དགེ་བའི་ལས། ལུང་མ་བསྟན་གྱི་ལས་གསུམ།
དང་པོ་སྒོ་གསུམ་གྱི་ལས་གསུམ་གྱི་ནང་ནས་ལུས་ངག་གི་ལས་གཉིས་གཟུགས་ཅན་དུ་བྱེ་
བྲག་སྨྲ་བ་དང་ཐལ་འགྱུར་བ་གཉིས་ཀྱིས་འདོད་ཅིང་། མདོ་སེམས་རང་རྒྱུད་པ་གསུམ་
གྱིས་ལུས་ངག་གི་བྱ་བ་ལ་འཇུག་པའི་དུས་ཀྱི་སེམས་པ་ལ་འདོད་པ་ཡིན་ཏེ། རྩ་ཤེས་ཊིཀ་
ཆེན་ལས། གཞུང་གཞན་ལས་བྱེ་བྲག་ཏུ་སྨྲ་བས་ལུས་ངག་གི་ལས་གཟུགས་ཅན་དུ་འདོད་
པ་བཀོད་ནས་ལུས་ངག་གི་བྱ་བ་ལ་འཇུག་པའི་དུས་ཀྱི་སེམས་པ་ལ་བཤད་མོད་ཀྱང་ཟླ་བས་
གཟུགས་ཅན་དུ་བཞེད་དོ། །ཞེས་གསུངས་པའི་ཕྱིར། འོན་ཀྱང་།- རྩ་ཤེས་ལས། གལ་



རང་རྒྱུད་པའི་སྐབས།
༼ག༽
305
ཏེ་སྨིན་པའི་དུས་བར་དུ། །གནས་ན་ལས་དེ་རྟག་པར་འགྱུར། །གལ་ཏེ་འགག་ན་འགག་
གྱུར་པས། །འབྲས་བུ་ཇི་ལྟར་སྐྱེད་པར་འགྱུར། །ཞེས་གཞན་སྡེས་རྩོད་པའི་ལན་དུ། བྱེ་
བྲག་སྨྲ་བ་མ་གཏོགས་པའི་རང་སྡེའི་གྲུབ་མཐའ་སྨྲ་བ་ཀུན་གྱིས་བག་ཆགས་ཁས་བླངས་
པའི་སྟེང་ནས་སྐྱོན་སྤོང་མཛད་པས་ལུགས་སོ་སོའི་ཞིབ་ཆ་དགོས་སོ། །དོགས་པ་སློང་བས་
ན་ཞིབ་ཆ་སླའོ། །ལུས་ལས་ཡིན་ན། ལུས་ཀྱི་སྒོ་ནས་བསགས་པས་མ་ཁྱབ་སྟེ། ངན་
སྔགས་ཀྱིས་སྲོག་བཅད་པ་ལུས་ལས་ཡིན་པའི་ཕྱིར། དེ་བཞིན་ངག་ལས་ཡིན་ན། ངག་
གི་སྒོ་ནས་བྱས་པའི་མ་ཁྱབ་སྟེ། བསེ་རུ་ལྟ་བུའི་རང་རྒྱལ་གྱིས་ལུས་ཀྱི་རྣམ་འགྱུར་གྱི་སྒོ་
ནས་ཆོས་སྟོན་པ་ངག་ལས་ཡིན་པའི་ཕྱིར། མངོན་རྟོགས་རྒྱན་ལས། སྒྲ་མེད་ཀྱང་དེ་དེ་
ལྟར་སྣང་། །ཞེས་སོ། །རྣམ་འགྱུར་གྱིས་རྫུན་བྱས་པ་ངག་ལས་ཡིན་པའི་ཕྱིར། ལུས་
ཀྱི་ལས་ནི་རྣམ་པ་གསུམ། །ངག་གི་རྣམ་པ་བཞི་དང་ནི། །གང་ཡང་ཡིད་ཀྱི་རྣམ་གསུམ་
པོ༑ ༑ཞེས་གསུངས་པའི་ཕྱིར། ཚིག་རྐང་བཞི་པ་ལ་འགྲུབ་པར་ཤོག་དང་། སོ་སོར་
བཤགས་དངོས་ཤུགས་ཀྱི་ཚུལ་དུ་ཡོད། དགག་ཚིག་སྦྱར་མ་སྦྱར་ཙམ་མོ། །བྱེ་བྲག་སྨྲ་
བའི་ལུགས་ལ་སོ་ཐར་སྡོམ་པ་དང་། ལྟུང་བ་རྣམས་གཟུགས་ཅན་ཡིན་ལ། དེ་དག་ལ་
རྣམ་པར་རིག་བྱེད་ཡིན་མིན་གཉིས་ཡོད་དེ། མཛོད་ལས། དང་པོའི་རྣམ་རིག་རྣམ་རིག་
མིན། །ཞེས་གསུངས་པའི་ཕྱིར། དེ་ཉིད་ལས། གསུམ་ལམ་བདུན་ནི་ལས་ཀྱང་ཡིན།།
ཞེས་མི་དགེ་བཅུ་སེམས་པ་འཇུག་པའི་གཞི་ཡིན་པས་ལས་ལམ་ཡིན་པར་མཚུངས་ཀྱང་
ཕྱི་མ་གསུམ་ལས་མ་ཡིན་ཏེ། ཉོན་མོངས་ཡིན་པའི་ཕྱིར། ཁྱབ་སྟེ། ལས་ཉོན་གཉིས་
འོགལ་བའི་ཕྱིར་རོ། །འོ་ན། ལམ་རིམ་ལས། སེམས་པ་ནི་ལས་ཡིན་ལ་ལས་ཀྱི་ལམ་ནི་
མ་ཡིན་ནོ། །ཞེས་གསུངས་པའི་ཕྱིར། ཞེ་ན། མ་ཁྱབ་སྟེ། རྒྱུའི་ཀུན་སློང་གི་སེམས་པ་
ལ་དགོངས་པ་ཡིན་ནོ། །ལས་ཀྱི་ཀུན་སློང་ལ་རྒྱུའི་ཀུན་སློང་དང་དུས་ཀྱི་ཀུན་སློང་གཉིས་
ཡོད་པས། མཛོད་ལས། གསོད་དང་གནོད་སེམས་ཚིག་རྩུབ་བོ། །ཞེ་སྡང་གིས་ནི་མཐར་



ད་པའི་སྐབས།
a06
༼ག༽
རང་རྒྱུད་པ
ཕྱིན་གྱི། །ལོག་གཡེམ་བརྣབ་སེམས་མ་བྱིན་ལེན། །ཆགས་པ་ཡིས་ནི་རྫོགས་པར་འདོད།།
ལོག་པར་ལྟ་བ་གཏི་མུག་གིས། །ལྷག་མ་གསུམ་གྱིས་རྫོགས་པར་འདོད། །ཅེས་པ་ལྟར།
རྫོགས་བྱེད་དུས་ཀྱི་ཀུན་སློང་ངེས་ཅན་ཡིན་ཀྱང་། སྦྱོར་བྱེད་རྒྱུའི་ཀུན་སློང་ཀུན་བཏུས་
ལྟར། སྲོག་གཅོད་ལས་ལྟ་བུ་ལ་ཤ་སྤགས་སོགས་ལ་ཆགས་པ་དང་། དགྲ་ཤ་བློན་པ་དང༌།
ཕྱུགས་ཀྱི་མཆོད་སྦྱིན་ལྟ་བུ་ཆགས་སྡང་རྨོངས་པ་གསུམ་ཡོད་པའི་ཕྱིར། དེ་བཞིན་མི་དགེ་
བའི་ལས་གཞན་རྣམས་དང་དགེ་བའི་ལས་རྣམས་ལའང་རྒྱུའི་ཀུན་སློང་སྣ་ཚོགས་ཡོད་པ་
རིགས་པས་དཔག་ནས་ཤེས་པར་བྱའོ། །རྒྱུའི་ཀུན་སློང་ལའང་དངོས་རྒྱུ་དང་བརྒྱུད་རྒྱུ་
དུ་མ་ཡོད་པའི་ཕྱིར་རོ། །
གཉིས་པ་ནི། ངོ་བོའི་སྒོ་ནས་དཀར་པོའི་ལས་ལ། མི་དགེ་བའི་ལས་ཡོད་དེ། རྣམ་
སྨིན་ནག་པོའི་ལས་ཡོད་པའི་ཕྱིར། དེར་ཐལ། དེ་ལ་བསམ་པ་ནག་པོའི་ལས་ཡོད་པའི་
ཕྱིར་ཏེ། ཞེ་སྡང་གིས་ཀུན་ནས་བསླངས་ཏེ་སྲོག་གཅོད་པའི་ཕྱིར་སྦྱིན་པ་བཏང་བའི་ལས་
དེ་དེ་ཡིན་པའི་ཕྱིར། དེ་བཞིན་དུ་ངོ་བོ་སྒོ་ནས་ནག་པོའི་ལས་ལ། དགེ་བའི་ལས་ཡོད་
དེ ༈ ཕན་སེམས་ཀྱིས་བུ་སློབ་ལ་མཐོ་འཚམས་བྱས་པའི་ལས་དེ་ཡིན་པའི་ཕྱིར། དེ་ངོ་
བོ་ནག་པོའི་ལས་ཡིན་པ་གང་ཞིག །དགེ་བའི་ལས་ཡིན་པའི་ཕྱིར། དང་པོ་མ་གྲུབ་ན།
དེ་ཆོས་ཅན། ངོ་བོ་ནག་པོའི་ལས་ཡིན་པར་ཐལ། གཞན་ལ་མཐོ་འཚམས་བྱེད་པ་དེ་བྱ་
བ་ནག་པོ་ཡིན་ལ། དེ་དེ་ལ་བརྟེན་ནས་འབྱུང་བའི་ཕྱིར། སྤྲོས་པས་ཆོག་གོ །རྟགས་
གཉིས་པ་མ་གྲུབ་ན། དེ་ཆོས་ཅན། དགེ་བའི་ལས་ཡིན་པར་ཐལ། རྣམ་སྨིན་ཡིད་འོང་
འབྱིན་པའི་ལས་ཡིན་པའི་ཕྱིར། ཁྱབ་སྟེ། སྤྱིར་ན། རང་འབྲས་ཡིད་འོང་འབྱིན་པའི་ཆ་
ནས་ལུང་དུ་བསྟན་པའི་ཆོས། དགེ་བའི་མཚན་ཉིད། རང་འབྲས་ཡིད་དུ་མི་འོང་པ་འབྱིན་
པའི་ཆ་ནས་ལུང་དུ་བསྟན་པའི་ཆོས། མི་དགེ་བའི་མཚན་ཉིད། དེ་དག་གིས་དཔག་ནས་
ལུང་མ་བསྟན་གྱི་མཚན་ཉིད་བཞག་སླ་བའི་ཕྱིར། ལས་ལའང་རིགས་པས་དེ་སྦྱར་ཆོག་



རང་རྒྱུད་པའི་སྐབས།
༼ག༽
907
པའི་ཕྱིར། གོང་དུ་མ་གྲུབ་ན། དེ་ཆོས་ཅན། རང་འབྲས་རྣམ་སྨིན་ཡིད་འོང་འབྱིན་
པའི་ལས་ཡིན་པར་ཐལ། བསམ་པ་དཀར་པོའི་ལས་ཡིན་པའི་ཕྱིར། ཁྱབ་སྟེ། བསམ་
པ་བཟང་ན་ས་དང་ལམ་ཡང་བཟང་། །བསམ་པ་ངན་ན་ས་དང་ལམ་ཡང་ངན། །སྡིག་
གྲོགས་གཡེམ་མའི་འཛུམ་དཀར་ལས། །ཤ་ཚའི་གདུག་རྩུབ་ཁྲོ་གཉེར་བཟང་། །རྣམ་
སྨིན་དཀར་ནག་བསམ་པ་དཀར་ནག་ལ་རག་ལས་པའི་ཕྱིར། དབུ་མ་རིན་ཆེན་ཕྲེང་བ་
ལས། འདོད་ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་དགེ་བ། །ཅེས་
གསུངས་པའི་ཕྱིར། འདིའི་དོན་འདོད་པའི་སས་བསྡུས་ཀྱི་དུག་གསུམ་བྱེ་བྲག་པ་གཅིག་
ལ་དགོངས་པ་གཏི་མུག་ཐམས་ཅད་ལ་མ་ཡིན་ཏེ། བསོད་ནམས་དང་མི་གཡོ་བའི་ལས་
ཀྱི་ཀུན་སློང་གི་འཇིག་ལྟ་ཡོད་ལ། དགྲ་བཅོམ་པའི་རྒྱུད་ཀྱི་བདག་འཛིན་ཡང་གཏི་མུག་
ཏུ་བཤད་པའི་ཕྱིར། དེས་ན་རྩ་ཉོན་དྲུག་འདྲེན་པའི་ཚེ་ཉོན་མོངས་ཅན་གྱི་མ་རིག་པ་ཞེས་
པ་གྲངས་པའི་རྒྱུ་མཚན་ཡོད་པའི་ཕྱིར། དཀར་ནག་འདྲེས་ཚུལ་ཀུན་བཏུས་ལས། བསམ་
པ་ནག་ལ་སྦྱོར་བ་དཀར་པ་འམ། སྦྱོར་བ་ནག་ལ་བསམ་པ་དཀར་བའོ། །ཞེས་གསུངས་
པ་ལྟར། བསམ་སྦྱོར་གཉིས་ཀ་དཀར་བ་དང་། བསམ་སྦྱོར་གཉིས་ཀ་ནག་པ་མུ་བཞི་ཡོད།
དེ་བཞིན་སྦྱོར་བ་དཀར་ལ། དངོས་གཞི་ནག་པ། དེ་ལས་ལྡོག་པ། སྦྱོར་དངོས་གཉིས་
ཀ་ནག་པོ། སྦྱོར་དངོས་གཉིས་ཀ་དཀར་པོ་མུ་བཞི་ཡོད། ཞེ་སྡང་གིས་ཀུན་ནས་བསླངས་
ཏེ་སྲོག་གཅོད་པའི་ཕྱིར་སྦྱིན་པ་བཏང་བའི་ལས་དེ། སྤྱིར་བསམ་པ་ནག་ལ། སྦྱོར་བ་དཀར་
་པོའི་ལས་ཡིན་ཅིང་། གྲགས་ཚོད་དང་མཐུན་ཆེད་སྦྱོར་བ་ནག་ལ་དངོས་གཞི་དཀར་པོའི་
ལས་ཡིན་པའི་ཞིབ་ཆ་གསུངས། དེས་གཞན་རྣམས་ཀྱང་ཤེས་པར་བྱའོ། །འདི་དང་མཛོད་
ཀྱི་བཤད་ཚུལ་མི་འདྲ་དེ། མཛོད་ལས། མི་དགེ་གཟུགས་དང་འདོད་གཏོགས་པའི། །དགེ་
བ་རྣམས་ནི་རིམ་བཞིན་དུ། །ནག་དང་དཀར་དང་གཉིས་ཀའི་ལས། །ཞེས་ངོ་བོའི་སྒོ་
ནས་མི་འཇོག་པར་རྒྱུད་ལ་སྦྱར་ཏེ། འདོད་པ་མི་དགེ་བ་ཤུགས་ཆེ་བས་མི་དགེ་བ་གང་ཡིན་



08
༼ག༽
རང་རྒྱུད་པའི་སྐབས།
གཅིག་ཏུ་ནག་པོ་དང་། འདོད་པའི་བདེ་འགྲོར་འཕེན་བྱེད་ཕལ་ཆེར་མི་དགེ་བ་དང་འདྲེས་
མར་ལྡན་ཞིང་། འབྲས་དུས་ཀྱང་བདེ་སྡུག་འདྲེས་མར་མྱོང་བས་དཀར་ནག་འདྲེས་མ་
དང་། གཟུགས་སུ་སྐྱེ་བ་འཕེན་བྱེད་རྣམས་གཅིག་ཏུ་དཀར་བར་འདོད་ཀྱང་། གཟུགས་
མེད་བཤད་པ་ནི་འདིར་གང་ན་སྒོ་གསུམ་གྱི་ལས་དང་། རྣམ་སྨིན་ཡང་བར་སྲིད་དང་སྐྱེ་
སྲིད་གཉིས་ཀ་ཡོད་པའི་ལས་ཀྱི་དབྱེ་བ་འཆད་པའི་སྐབས་ཡིན་པའི་ཕྱིར། ལུང་དེའི་དཀར་
ནག་འདྲེས་པ་ལ་དགེ་བས་ཁྱབ་ཀྱང་། ཀུན་བཏུས་ཀྱི་དེ་ལ་མ་ཁྱབ་བོ། །མདོ་རྒྱ་ཆེར་
རོལ་པ་ལས། བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་ཅད་སེལ། །བསོད་ནམས་
ལྡན་པའི་མ་ཡི་བསམ་པ་རྣམས་ཀྱང་འགྲུབ། །བདུད་བཅོམ་ནས་ནི་བྱང་ཆུབ་མྱུར་དུ་རེག་
པར་འགྱུར། །མྱ་ངན་ལས་འདས་ཞི་བ་བསིལ་བའི་དངོས་པོ་ཐོབ། །ཞེས་གསུངས་སོ།།
གསུམ་པ། རྣམ་སྨིན་སྒོ་ནས་བསོད་ནམས་ཀྱི་ལས་དང་། བསོད་ནམས་མ་ཡིན་
པའི་ལས་དང་། མི་གཡོ་བའི་ལས་དང་གསུམ། དང་པོ་ནི། འདོད་པའི་བདེ་འགྲོར་འཕེན་
བྱེད་ཀྱི་ལས་ལྟ་བུ། གཉིས་པ། ངན་འགྲོར་འཕེན་བྱེད་ཀྱི་ལས་དང་། གསུམ་པ། ཁམས་
གོང་མར་འཕེན་བྱེད་ཀྱི་ལས་མི་གཡོ་བའི་ལས་སུ་བཤད་ཀྱང་། སྤྱིར་མི་གཡོ་བའི་ལས་
ཀྱང་བསོད་ནམས་ཀྱི་ལས་ཡིན་པའི་ཞིབ་ཆ་དགོས། མི་གཡོ་བའི་དོན་ཡང་། རྟེན་འབྲེལ་
མདོ་འགྲེལ་ལས། བསམ་གཏན་དང་གཟུགས་མེད་དག་ལ་འདིས་གཡོ་བར་མི་ནུས་པས་
མི་གཡོ་བ་ཡིན་ཏེ། ས་འོག་མའི་ཉོན་མོངས་དེ་དག་གིས་མི་བསྐུལ་བའི་ཕྱིར་རོ། །ཞེས་
གསུངས་པའི་ཕྱིར། ཡང་ན་རྣམ་སྨིན་ཁམས་དང་འགྲོ་བ་གཞན་དུ་མི་གཡོ་བ་ལ་ཡང་བཤད་
དོ༑ ༑བསོད་ནམས་མ་ཡིན་པའི་ལས་ལ་འབྲས་གནས་དང་པོ་གཉིས་ཀྱི་གསར་དུ་བསགས་
པའི་མི་དགེ་བ་ལྟ་བུ་ཡོད་པས་འཕེན་བྱེད་ལས་སུ་མ་ངེས་ཏེ། བདེན་པ་མཐོང་ལ་འཕེན་
པ་མེད། །ཅེས་གསུངས་པའི་ཕྱིར།
བཞི་པ། སྐྱེ་བ་འགྲུབ་ཚུལ་གྱི་སྒོ་ནས་ལས་གཅིག་གིས་སྐྱེ་བ་དུ་མ་འཕེན་པ། མ་



རང་རྒྱུད་པའི་སྐབས།
༼ག༽
309
འགགས་པ་རྩ་འཐུན་དུ་གྱུར་པའི་ཚེ། རང་སངས་རྒྱས་སྟོང་ལ་བསོད་སྙོམས་གཅིག་ཕུལ་
བས་ལྷར་ལན་བདུན་དང་། འཁོར་བསྒྱུར་དུ་ལན་བདུན་སྐྱེས་ནས་མཐར་ཤཱཀྱའི་རིགས་
སུ་སྐྱེས་པ་ལྟ་བུ། ལས་དུ་མས་སྐྱེ་བ་གཅིག་འཕེན་པ། མི་ཕལ་པ་བཅུའི་སྐྱེ་བ་འཕེན་བྱེད་
ཀྱི་ལས་བཅུ་ལ་སྲེད་ལེན་ཚར་གཅིག་གིས་གསོས་བཏབ་ནས་འཁོར་བསྒྱུར་དུ་སྐྱེས་པ་ལྟ་
བུ༈ ལས་གཅིག་གིས་སྐྱེ་བ་གཅིག་འཕེན་པ་དང་། ལས་དུ་མས་སྐྱེ་བ་དུ་མ་འཕེན་པ་དང་
་བཞི་ཡོད། ཀུན་བཏུས་ལས། ལས་གཅིག་གིས་ལུས་གཅིག་འཕེན་པའི་ལས་ཀྱང་ཡོད།
ལས་གཅིག་གིས་ལུས་དུ་མ་འཕེན་པའི་ལས་ཀྱང་ཡོད། ལས་དུ་མས་ལུས་གཅིག་འཕེན་
པའི་ལས་ཀྱང་ཡོད། ལས་དུ་མས་ལུས་དུ་མ་འཕེན་པའི་ལས་ཀྱང་ཡོད་དོ། །ཞེས་གསུངས་
པའི་ཕྱིར། དེ་དག་གི་ནང་ནས་དང་པོ་དང་བཞི་པ་གཉིས་བྱེ་སྨྲས་ཀྱང་ཁས་བླངས་ཏེ། མཛོད་
ལས། གཅིག་གིས་སྐྱེ་བ་གཅིག་འཕེན་ནོ། །ཡོངས་རྫོགས་བྱེད་པ་དུ་མ་ཡིན། །ཞེས་གསུངས་
པའི་ཕྱིར། བར་པ་གཉིས་ཀྱི་ཐད་དུ་གོ་ཚུལ་ཁྱད་པར་པ་ཡོད་པ་འོག་ཏུ་འཆད་པར་འགྱུར་རོ།།
ལྔ་པ། རྣམ་སྨིན་འགྲུབ་དུས་ཀྱི་སྒོ་ནས། མཐོང་ཆོས་མྱོང་འགྱུར་གྱི་ལས། སྐྱེས་
ནས་མྱོང་འགྱུར་གྱི་ལས། ལན་གྲངས་གཞན་ལ་མྱོང་འགྱུར་གྱི་ལས་དང་གསུམ། བྱེ་
སྨྲ་ལྟར་ན། མཐོང་ཆོས་མྱོང་འགྱུར་གྱི་ལས་དེ། རང་ཉིད་བསགས་པའི་ཚེ་དེ་ཉིད་ལ་
རང་གི་རྣམ་སྨིན་རྫོགས་དགོས་པ་དང་། སྐྱེས་ནས་མྱོང་འགྱུར་གྱི་ལས་དེ་རང་ཉིད་ཀྱི་
རྣམ་སྨིན་རང་བསགས་པའི་ཚེ་གཉིས་པ་ལ་རྫོགས་དགོས་པ་དང་། ལན་གྲངས་གཞན་
ལ་མྱོང་འགྱུར་གྱི་ལས་དེ། རང་ཉིད་བསགས་པའི་ཚེ་གསུམ་པ་ལ་རང་གི་རྣམ་སྨིན་རྫོགས་
དགོས་པས། ལས་གཅིག་གིས་སྐྱེ་བ་དུ་མ་འཕེན་པ་མེད་དེ། སྐྱེ་ནས་མྱོང་འགྱུར་སོགས་
་འཆོལ་བར་འགྱུར་བའི་ཕྱིར། མཛོད་ལས། གཅིག་གིས་སྐྱེ་བ་གཅིག་འཕེན་བྱེད། །ཅེས་
སོགས་སོ། །དེ་ན་མཐོང་ཆོས་མྱོང་འགྱུར་གྱི་ལས་ལ་འཕེན་བྱེད་ལས་མེད་དོ། །མཛོད་
''ལས། གསུམ་གྱིས་རིས་ནི་འཕེན་པར་བྱེད། །ཅེས་མྱོང་འགྱུར་ཕྱི་མ་གཉིས་དང་མ་ངེས་



30
༼ག༽
རང་རྒྱུད་པའི་སྐབས།
པའི་ལས་གསུམ་དམིགས་ཀྱིས་བསལ་བའི་ཕྱིར། སྐྱེས་ནས་མྱོང་འགྱུར་གྱི་ལས་ཀྱི་རྣམ་
སྨིན་ཚེ་ཕྱི་མ་ལ་རྫོགས་དགོས་པས། ཚེ་གཅིག་ལ་མཚམས་མེད་དུ་མ་བསགས་ན་གཅིག་
མ་གཏོགས་རྫོགས་བྱེད་ཡིན་པར་འདོད་དེ། མཛོད་ལས། ལྷག་པའི་གནོད་པ་ལྷག་པར་
འགྱུར། །ཞེས་གསུངས་པའི་ཕྱིར། ལས་གང་ལྕི་བ་དེའི་རྣམ་སྨིན་སྔོན་ལ་སྨིན་དགོས་པ་
བྱེ་སྨྲས་ཀྱང་འདོད་པས། ཚེ་གཅིག་ལ་མཚམས་མེད་ལྔ་བསགས་པའི་དབང་དུ་བྱས་ན།
དབྱེན་གྱི་མཚམས་མེད་ལས་མ་གཏོགས་གཞན་རྣམས་རྫོགས་བྱེད་དུ་འདོད་པ་གཞུང་དེས་
སྒྲུབ་པའི་ཕྱིར། གོང་མའི་ལུགས་ལ། སྐྱེས་ནས་མྱོང་འགྱུར་འཇོག་ཚུལ་ཡང་བསགས་
པའི་ཚེ་ལ་ལྟོས་ནས་འཇོག་པ་མི་འཐད་དེ། འབྲས་བུ་རིམ་གྱིས་པའི་ཕྱིར་མི་འོང་སྐྱེས་འདའ་
བ་དེས་ཕྱིར་མི་འོང་མ་ཐོབ་གོང་དུ་དངོས་གཞི་མ་ཐོབ་པའི་ཕྱིར། ཞེས་གསུངས་པའི་ཕྱིར།
ཞེས་དང་། དོན་གསང་ལས། བར་ཆད་མེད་ལམ་ཁོ་ནའི་གོང་དུ་ཡང་སྐྱེ་བ། ཞེས་གསུངས་
པ་མཆིམས་ཊིཀ་དུ་རང་ལུགས་མཛད་ཅིང་། ནོར་བཟང་བ་སོགས་ཀྱང་དེ་ལ་འཕེན་བྱེད་
བཞག་ནས་རྫོགས་བྱེད་དངོས་གཞི་ལ་ལྟོས་པར་བཤད་པ་ལྟར་ན་མ་ངེས་ཀྱང་། ཀུན་མཁྱེན་
བླ་མའི་གསུང་དང་བསྟུན་ན་དེ་ལ་འཕེན་བྱེད་མེད་དམ་སྙམ་སྟེ་དཔྱད། ཅེས་རྟེན་འབྲེལ་
ཡིག་ཆ་ལས་གསུངས་པའི་ཕྱིར། མྱོང་འགྱུར་གསུམ་རྣམ་སྨིན་ཚེ་དེ་དང་དེ་ལ་མགོ་བརྩམས་
པས་ཆོག་གི །རྣམ་སྨིན་ཚེ་དེ་དང་དེ་ལ་རྫོགས་མི་དགོས་པས། མཚམས་མེད་གཞན་རྣམས་
ཀྱང་འཕེན་བྱེད་དུ་བཞག་ཆོག་པའི་ཕྱིར། གཞན་དུ་ན། གང་དག་འགོག་བྱམས་ཉོན་མོངས་
མེད། །མཐོང་དང་དགྲ་བཅོམ་འབྲས་ལངས་པ། །དེ་ལ་ཕན་གནོད་བྱས་པ་ཡི། །འབྲས་
བུ་འཕྲལ་དུ་མྱོང་བར་འགྱུར། །ཞེས་སོགས་ཀྱིས་བཤད་པའི་ལས་སྟོབས་ཅན་དུ་མ་ལ་སྐུར་
བ་བཏབ་པར་འགྱུར་པའི་ཕྱིར་རོ། །ཞེས་དང་། གཞན་ཡང་། དོན་གསང་ལས།
གཡོ་བའི་ས་བསམ་གཏན་སྤེལ་མ་དང་མཚུངས་པར་ལྡན་པ། ཞེས་སོགས་གསུངས་པ་ལྟར།
བསམ་གཏན་སྤྲེལ་སྒོམ་གྱི་སྟོབས་ཀྱིས་ཁ་བསྒྱུར་བའི་གནས་གཙང་དུ་སྐྱེ་བ་འཕེན་བྱེད
མི་



311
རང་རྒྱུད་པའི་སྐབས།
༼ག༽
ལས་ཡོད་པའི་ཕྱིར། འདོད་ལྷ་རིགས་དྲུག་དང་། གཟུགས་ཁམས་གནས་རིགས་བཅུ་
བདུན་རྣམས་དཀོན་བརྩེགས་ག་པ་ཤོག་གྲངས་རེ་བཞི་ནས་གསལ་པོ་ཡོད། གཞན་དུ་ན།
གཟུགས་ཀྱི་སྐྱེ་སྲིདྨ་བཅུ་བདུན་བཞག་ཏུ་མེད་པར་འགྱུར་རོ། །འོན་ཀྱང་ལས་དེ་དེར་བསྒྱུར་
རྒྱུའི་འབྲས་བུ་ཆེ་བར་སྐྱེ་བ་འཕེན་བྱེད་ཀྱི་ལས་བསགས་དུས་བསགས་པ་ཡིན་པས། ཁམས་
གོང་མར་སྐྱེ་བ་འཕེན་བྱེད་ཀྱི་ལས་བསགས་པ་དངོས་གཞི་ལ་ལྟོས་དགོས་ནའང་མྱོང་འགྱུར་
གསུམ་གྱི་འཇོག་ཚུལ་བསགས་པའི་ཚེ་ལ་ལྟོས་ནས་རྣམ་སྨིན་རྫོགས་མི་དགོས་པའི་ཞིབ་ཆ་
ཞིག་ཀྱང་ཡོད་དམ་སྙམ། ཡང་ན་ཁམས་གོང་མར་སྐྱེ་བ་འཕེན་བྱེད་ཀྱི་ལས་ཉེར་བསྡོགས་
ཀྱི་ངོ་བོར་བསགས་པའང་ཡོད་པས། དེས་ན་དེ་ལ་འཕེན་བྱེད་མེད་དམ་སྙམ་སྟེ་དཔྱད།
གྱིས་རྟེན་འབྲེལ་ཡིག་ཆར་གསུངས་པ་དེ་དཀའ་གནད་ཞིག་ཡིན་ནོ། །
དྲུག་པ། བསགས་ཚུལ་གྱི་སྒོ་ནས་དབྱེ་ན། བྱས་བསགས་ཚང་བའི་ལས་ནི། སྦྱོར་
དངོས་འཇུག་གསུམ་ཚང་བའི་དགེ་བའི་ལས་ལྟ་བུ། དེ་ལ་དགེ་བའི་ལས་བཅུ་ཀ་ཡོད། བྱས་
་ལ་མ་བསགས་པའི་ལས་ནི། སའི་དངོས་གཞི་ལས། རྨི་ལམ་དུ་བྱས་པ་དང་། མ་ཤེས་
ལ་དང་། བསམ་བཞིན་མ་ཡིན་པ་དང་། དྲག་པོ་མིན་ལ་རྒྱུན་ཆགས་མ་ཡིན་པ་དང་། ནོར་
པོ་དང་། བརྗེད་པ་དང་། མི་འདོད་བཞིན་དུ་བྱས་པ་དང་། རང་གཞན་གྱིས་ལུང་དུ་མ་
དེབསྟན་པ་དང་། འགྱོད་པས་བསལ་བ་དང་། གཉེན་པོས་བསལ་བ་སྟེ་བཅུ་དང་། རྣམ་
ལིར་གཏན་ལ་དབབ་པའི་བསྡུ་བ་ལས། མི་མཁས་པས་བྱས་པ་དང་། རྨི་ལམ་དུ་བྱས་
པ་དང་། ཆེད་དུ་མ་བྱས་པ་དང་། མི་འདོད་བཞིན་དུ་བྱས་པ་དང་། ལན་གཅིག་བྱས་
''ཤིང་སྟོབས་བཞིས་སྲབ་མོར་བྱས་པ་དང་། འཇིག་རྟེན་པའི་ཆགས་བྲལ་གྱིས་ས་བོན་ཉམས་
སྨད་པ་དང་། འདས་ལམ་གྱིས་ཡང་དག་པར་བཅོམ་པ་སྟེ་དེ་འདྲའི་ལས་བརྒྱད་གསུངས་
རྣམས་སོ། །བསགས་ལ་མ་བྱས་པའི་ལས་ནི། གསོད་སེམས་ཡུན་རིང་བརྩམས་ཀྱང་
ཟློག་མ་བཅད་པའི་ལས་ལྟ་བུ། ཕན་སེམས་ཡུན་རིང་བརྩམས་ཀྱང་ཕན་པ་དངོས་སུ་མ་



312
༼ག༽
རང་རྒྱུད་པའི་སྐབས།
བྱས་པའི་ལས་ལྟ་བུ། དགེ་མི་དགེའི་ལས་གཞན་རྣམས་ལའང་རིགས་འདྲ་སྦྱར་རོ། །མ་
བྱས་མ་བསགས་པའི་ལས་ནི། གསོད་སེམས་སྐད་ཅིག་ཙམ་སྐྱེས་ཀྱང་འགྱོད་པས་བཅོམ་
པའི་ལས་དང་། དགེ་སེམས་སྐད་ཅིག་ཙམ་སྐྱེས་ཀྱང་ཆགས་སྡང་གིས་བཅོམ་པའི་ལས་
ལྟ་བུའོ། །བཅོམ་པ་ལ། རྩ་བ་ནས་བཅོམ་པ་དང་། གནས་སྐབས་བཅོམ་པ་གཉིས། དང་
པོ་ནི། འབྲས་བུ་སྨིན་མི་ཐུབ་པར་བྱས་པའོ། །འདི་ཀུན་ཉོན་ཕྱོགས་ལ་སྤྱི་ལྡོག་གཞི་ལྡོག་
གཉིས་ཀའི་དབང་དུ་བྱས་ན་ཡོད་ཀྱང་། རྣམ་བྱང་ཕྱོགས་ལ་སྤྱི་ལྡོག་གི་དབང་དུ་བྱས་ན་
མེད་པར་ཤེས་པར་བྱའོ། །མཐར་ཐུག་གི་ཐེག་པ་གསུམ་དུ་འདོད་པའི་ལུགས་ལ་རྣམ་བྱང་
ཕྱོགས་ལ་སྤྱི་ལྡོག་གི་དབང་དུ་བྱས་ནའང་ཡོད་དེ། གཏན་ནས་རིགས་ཆད་འདོད་པའི་ཕྱིར་
རོ༑ ༑གཉིས་པ་གནས་སྐབས་བཅོམ་པ་ལ་སྣ་ཚོགས་ཡོད་དེ། དཔེར་ན། ད་ལོ་འབྲས་
བུ་སྨིན་རྒྱུ་ཡིན་པ། ལོ་མཇུག་མར་སྨིན་བྱེད་དུ་བྱེད་པ་ལྟ་བུ། ཚེ་འདིར་འབྲས་བུ་སྨིན་
རྒྱུ་ཡིན་པ། ཚེ་ཕྱི་མར་སྨིན་བྱེད་དུ་བྱེད་པ་དང་། དགེ་བའི་ཕྱོགས་ལ་འབྲས་བུ་ཡུན་རིང་
སྨིན་རྒྱུ་ཡིན་པ་ཡུན་ཐུང་ངུར་བྱེད་པ་དང་། མི་དགེ་བའི་ཕྱོགས་ལའང་འབྲས་བུ་ཡུན་རིང་
སྨིན་བྱེད་ཡིན་པ་ཡུན་ཐུང་ངུར་བྱེད་པ་ཡོད་པ་རྣམས་རིགས་པས་དཔག་ན་ཤེས་སླའོ། །བྱང་
ཆུབ་དུ་བསྔོ་བའི་དགེ་བ་སྟོང་ཉིད་རྟོགས་པའི་བློས་ཟིན་ན་ཁོང་ཁྲོ་སོགས་ཀྱི་བཅོམ་པ་མེད་
པར་སྔར་ཡང་བཤད་ཟིན། བྱས་པ་དང་བསགས་པའི་ཁྱད་པར། སའི་དངོས་གཞི་ལས།
བྱས་པའི་ལས་གང་ཞེ་ན། བསམས་པའམ་བསམས་ནས་ཀྱང་ལུས་དང་ངག་གིས་ཀུན་
ནས་བསླང་བ་གང་ཡིན་པའོ། །ཞེས་དང་། བསགས་པའི་ལས་ནི་ལས་རྣམ་པ་བཅུ་མ་
གཏོགས་པ་སྟེ། ཞེས་དང་། ལམ་རིམ་ཆེན་མོ་ལས། ཡིད་ཀྱི་གསུམ་ལ་མུ་གཉིས་པ་
མེད་ཅིང་། མུ་དང་པོ་ལ་ཡང་ཆེད་དུ་མ་བྱས་པ་དང་གཞན་གྱིས་བྱེད་དུ་བཅུག་པ་ཡང་
མེད་དོ། །ཞེས་གསུངས་སོ། །དེས་ན་གསོད་སེམས་ཡུན་རིང་བརྩམས་ཀྱང་སྲོག་མ་བཅད་
པའི་ལས་ལྟ་བུ་དེ། གནོད་སེམས་བྱས་བསགས་ཚང་བའི་ལས་ཡིན་ཀྱང་སྲོག་གཅོད་བསགས་



813
རང་རྒྱུད་པའི་སྐབས།
༼ག༽
ལ་མ་བྱས་པའི་ལས་ཡིན་པས། ཡིད་ལས་ལ་བསགས་ལ་མ་བྱས་པ་ཡོད་ཀྱང་། ཡིད་
ལས་བསགས་ལ་ཡིད་ལས་མ་བྱས་པ་མེད་པར་གསུངས་པས་སོ། །གནོད་སེམས་བྱས་
བསགས་ཚང་བ་ཡིན་ནམ་དཔྱད། ཅེས་གསུངས་པའི་ཕྱིར། འདིས་མཚོན་ནས་རྨི་ལམ་
ན་བྱས་པ་མངོན་ཞེན་གྱིས་གསོས་མ་བཏབ་པའི་བྱས་ལ་མ་བསགས་པ་དང་། གསོས་བཏབ་
པའི་བྱས་བསགས་ཚང་བ་རྣམས་ཀྱང་ཡིད་ལས་སུ་འགྲོ་བ་སོགས། མངོན་རྟོགས་རྒྱན་
ལས། ལས་མེད་ལ་སོགས་ཀླན་ཀ་ཡི། །ལན་ནི་ཇི་སྐད་བཤད་པར་ཟད། །ཅེས་པའི་
རྩོད་པ་དང་ལན་གྱིས་ཤེས་པའི་ཕྱིར། དེའི་རྩོད་པ་ལ་བཞི། ལན་ལ་ཀུན་རྫོབ་དང་དོན་
་དམ་ལ་ལྟོས་པའི་ལན་གཉིས་གཉིས་ཏེ་བརྒྱད། རྩོད་མཁན་ལ་བྱེ་མདོ་སེམས་ཙམ་པ་གསུམ་
ཡོད། ལན་བྱེད་མཁན་ལ་སེམས་ཙམ་པ་རང་རྒྱུད་པ་ཐལ་འགྱུར་པ་གསུམ་ཡོད། རྩོད་
ལན་དེ་དག་ཡུམ་རྒྱས་འབྲིང་བསྡུས་གསུམ་ཀའི་མདོ་ལས་དངོས་སུ་བསྟན་པའི་རྩོད་པ་དང་
ལན་ཡིན་པའི་ཕྱིར། དེ་དག་ཕལ་ཆེ་བ་བྱིན་གྱིས་བརླབས་པའི་བཀའ་ཡིན་པས་ཤཱ་རིའི་
བུས་དྲིས་ནས་རབ་འབྱོར་གཅིག་པུས་ལན་ཐམས་ཅད་འདེབས་ཀྱང་མི་རྫོགས་པ་ན། སངས་
རྒྱས་ཀྱི་མ་འོངས་པ་ན་རྗེ་བཙུན་བྱམས་པས་ལན་ལྡོན་པར་གསུངས་པའི་ཕྱིར། ཉི་ཁྲི་ལས།
བྱང་ཆེན་ཆེན་པོ་བྱམས་པ། ཞེས་པ་ནས་ལན་ལྡོན་པར་འགྱུར་རོ། །ཞེས་དང་། བརྒྱད་
སྟོང་པ་ལས། བྱམས་པ་འདི་མངོན་སུམ་དུ་འདུག་ན། ཞེས་པ་ནས། ལན་ལྡོན་པར་
འགྱུར་རོ། །ཞེས་གསུངས་པའི་ཕྱིར། འདི་ལ་རྗེ་བཙུན་བྱམས་པས་ཀྱང་ལན་ལྡོན་པའི་
''བཏགས་དོན་བཙལ་ནས་སྲིད་ཞི་བདེན་སྟོང་དུ་དབྱེར་མེད་པའི་དོན་གྱི་ལན་མཛད་དེ་དངོས་
''སུ་མི་མཛད་པ་མ་འོངས་པའི་སངས་རྒྱས་འབྱོན་པའི་དགོས་པར་གཟིགས་པའི་ཕྱིར། མདོ་
ལས། བྱམས་པ་ཞེས་པའི་མིང་ཅན་ལན་ལྡོན་ནམ། ཞེས་པ་ནས། མངོན་པར་རྫོགས་
པར་འཚང་རྒྱ་བར་འགྱུར་རོ་སྙམ་མོ། །ཞེས་དང་། ལེའུ་བརྒྱད་མ་ལས། ཞེས་བྱ་བ་ནི།
ཊཱན་ཀ་བརྒྱད་པ་ཡིན་ཏེ། ཞེས་དང་། ལེགས་བཤད་གསེར་གྱི་ཕྲེང་བ་ལས། འདི་ཉི་



314
༼ག༽
རང་རྒྱུད་པའི་སྐབས།
སྣང་ལེ་བརྒྱད་མ་རྣམ་འགྲེལ་རྣམས་ཀྱི་དགོངས་པར་སྣང་། ཞེས་སོགས་གསུངས་པ་རྣམས་
ལས་ཤེས་པར་བྱའོ། །མྱོང་བར་ངེས་པ་དང་མ་ངེས་པའི་ལས་ནི། སའི་དངོས་གཞི་ལས།
མྱོང་བར་འགྱུར་བར་ངེས་པའི་ལས་ནི་བསམས་བཞིན་དུ་བྱས་པ་དང་བསགས་པ་གང་ཡིན་
པའོ། །མྱོང་བར་འགྱུར་བར་མ་ངེས་པའི་ལས་ནི་བསམས་བཞིན་དུ་མ་བྱས་ལ་མ་བསགས་
པ་གང་ཡིན་པའོ། །ཞེས་སོ། །འོན་ཀྱང་ངེས་པའི་ལས་ཡིན་ན། རྣམ་སྨིན་མྱོང་ངེས་
ཡིན་པས་མ་ཁྱབ་སྟེ། རྟོག་གེ་འབར་བ་ལས། རྒྱུར་གྱུར་པའི་སེམས་པས་མངོན་པར་
འདུ་བྱས་པ་ནི། སེམས་པའི་ཁྱད་པར་གཞན་ཐོབ་པ་ན་ཡོངས་སུ་ཟད་པར་འགྱུར་ཏེ། ཇི་
ལྟར་སོར་མོའི་ཕྲེང་བ་དང་། མ་སྐྱེས་དགྲ། ཞེས་སོགས་དང་། བཤེས་སྤྲིང་ལས། གང་
ཞིག་སྔོན་ཆད་བག་མེད་གྱུར་པ་དག །ཕྱིས་ནས་བག་དང་ལྡན་པ་ཉིད་གྱུར་ན། །ཟླ་བ་
སྤྲིན་བྲལ་ལྟ་བུར་རྣམ་མཛེས་ཏེ། །དགའ་བོ་སོར་ཕྲེང་མཐོང་ལྡན་བདེ་བྱེད་བཞིན། །ཞེས་
གསུངས་པའི་ཕྱིར། མ་སྐྱེས་དགྲས་དམྱལ་བར་དར་གྱི་ཕོ་ལོང་བརྡབ་པ་ཙམ་སྐྱེས་ཚུལ་
བསྟན་པ་ནི་ལས་འབྲས་ལ་ཡིད་ཆེས་སྐྱེས་པའི་ཕྱིར་ཡིན་པར་རྟོག་གེ་འབར་བ་ལས་གསུངས་
པའི་ཕྱིར། མ་སྐྱེས་དགྲའི་མཚམས་མེད་ལས་ཀྱི་སྒྲིབ་པ་དག་ཐབས་སུ་སྟོང་པ་ཉིད་གསུངས་
པ་ཇི་ལྟ་བ་བཞིན་སྒོམ་པས་དག་པ་མ་སྐྱེས་དགྲའི་འགྱོད་པ་སེལ་བའི་མདོ་ལ་གསལ་བའི་
ཕྱིར་དང་། དེའི་རྣམ་སྨིན་དམྱལ་བའི་སྡུག་བསྔལ་མ་མྱོང་ཡང་འབྲས་བུ་ཙམ་མ་ལུས་པ་
དག་པ་མ་ཡིན་པའི་ཞིབ་ཆ་དགོས་པར་རྟེན་འབྲེལ་ཡིག་ཆར་གསུངས་པའི་ཕྱིར་རོ། །
བདུན་པ། འཕེན་རྫོགས་ཀྱི་ལས་ཀྱི་དབྱེ་བ་ནི། བདེ་འགྲོར་འཕེན་བྱེད་ཀྱི་ལས་
དགེ་བ་དང༌། ངན་འགྲོར་འཕེན་བྱེད་ལས་མི་དགེ་བ་ཡིན་ལ། རྫོགས་བྱེད་ཀྱི་ལས་ལ་
ངེས་པ་མེད་དེ། བདེ་འགྲོར་ཡང་ཡན་ལག་དང་ཉིང་ལག་དང་དབང་པོ་མ་ཚང་བ་དང་།
མདོག་མི་སྡུག་པ་དང་ཚེ་ཐུང་བ་དང་ནད་མང་བ་དང་དབུལ་བ་ལ་སོགས་པ་ནི་རྫོགས་བྱེད་
མི་དགེ་བའི་ལས་ཀྱིས་བྱེད་ལ། དུད་འགྲོ་དང་ཡི་དྭགས་ལ་ཡང་དཔལ་འབྱོར་མང་པོ་ཡོད་



རང་རྒྱུད་པའི་སྐབས།
༼ག༽
815
པ་རྣམས་ནི་རྫོགས་བྱེད་ཀྱིས་ལས་དགེ་པས་བྱེད་དོ། །དེས་ན་འཕེན་བྱེད་དགེ་བས་འཕངས་
པ་ལ། རྫོགས་བྱེད་དགེ་མི་དགེ་གཉིས་ཀྱིས་རྫོགས་པ་དང་། འཕེན་བྱེད་མི་དགེ་བས་འཕངས་
པ་ལ་ཡང་། རྫོགས་བྱེད་དགེ་མི་དགེ་གཉིས་ཀྱིས་རྫོགས་པ་མུ་བཞི་ཡོད་པའི་ཕྱིར། ཀུན་
བཏུས་ལས། དགེ་བ་དང་མི་དགེ་བའི་ལས་ཀྱིས་ནི་བདེ་འགྲོ་དང་ངན་འགྲོར་སྐྱེ་བ་འཕེན་
པ་དང་ཡོངས་སུ་རྫོགས་པར་བྱེད་པའི་ལས་སུ་རིག་པར་བྱའོ། །འཕེན་པ་ནི་གང་གིས་རྣམ་
པར་སྨིན་པ་འཕེན་ནོ། །ཡོངས་སུ་རྫོགས་པར་བྱེད་པ་ནི་གང་གིས་སྐྱེས་པ་ན་འདོད་པ་དང་
མི་འདོད་པ་མྱོང་བའོ། །ཞེས་དང་། ལམ་རིམ་ཆེན་མོར་ཡང་དེ་བཞིན་ནོ། །འཕངས་
འབྲས་དང་རྫོགས་འབྲས་གཉིས་ཀྱི་ཁྱད་པར། དཔེར་ན། བདག་སོག་ཡུལ་དུ་སྐྱེས་ཡང་།
བོད་ཀྱི་ཡུལ་དུ་མི་ཚེ་ཕལ་ཆེ་བ་རྫོགས་པ་ལྟ་བུ། རྡོ་རི་ཡད་ཡུལ་དུ། བྱེ་བྲག་སྨྲ་བ་དང་
གྲུབ་མཐའ་གོང་མ་གཉིས་འཕེན་རྫོགས་ཀྱི་ཁྱད་པར་འདོད་ཚུལ་མི་འདྲ་དེ། བྱེ་སྨྲའི་ལུགས་
ལ༑ མིར་སྐྱེ་བ་འཕེན་བྱེད་ཀྱི་ལས་ཀྱིས་མིའི་སྐྱེ་བ་འཕེན་ཞེས་པའི་མིའི་སྐྱེ་བ་དེ་མི་རྣམས་
དང་སྐལ་བ་མཉམ་པ་དང་རིགས་མཐུན་པའི་རིས་དེ་ལ་བྱེད་པ་གང་ཞིག །དེ་འདྲའི་རིས་
དེ་འཕེན་རྫོགས་ཀྱི་ལས་གཉིས་ཀྱི་འཕེན་བྱེད་ཀྱི་ལས་ཁོ་ན་འཕངས་པ་ཡིན་ཏེ། མཛོད་
ལས། གཅིག་གིས་སྐྱེ་བ་གཅིག་འཕེན་བྱེད། །ཅེས་གསུངས་པའི་ཕྱིར། དབང་པོ་དང་
ཡན་ལག་སོགས་སྐྱེ་བ་དེ་འཕེན་བྱེད་ཀྱི་ལས་ཀྱིས་མ་འཕངས་ཏེ། གཞན་དུ་ན། མིའི་འགྲོ་
བའི་སྐྱེ་བ་གྲུབ་ནས་དབང་པོ་དང་ཡན་ལག་སོགས་མ་ཚང་བ་མེད་པར་ཐལ་བའི་ཕྱིར།
མཛོད་རང་འགྲེལ་ལས། ལས་གཅིག་གིས་འཕངས་པའི་རིས་མཐུན་ལ། ཡོངས་རྫོགས་
བྱེད་པ་དུ་མ་ཡིན། །ཞེས་པ་ནས། འདི་ལྟར་མིར་མཚུངས་མོད་ཀྱི། ཁ་ཅིག་དབང་པོ་
དང་ཡན་ལག་ཉིང་ལག་ཐམས་ཅད་ཚང་བར་འགྱུར་ཞིང་། ཞེས་དང་། ཁ་ཅིག་ནི་དེ་
དག་ལ་ལ་མ་ཚང་བ་ཡིན་ནོ། །ཞེས་དང་། གང་སྤེལ་ལས། འདི་ལྟར་མིར་མཚུངས་
མོད་ཀྱི། ཁ་ཅིག་དབང་པོ་ཚང་ལ། ཁ་ཅིག་དབང་པོ་མ་ཚང་སྟེ། ཡོངས་སུ་རྫོགས་པར་



316
༼ག༽
འཕངས་
རང་རྒྱུད་པའི་སྐབས།
བྱེད་པའི་ལས་མང་བའི་ཕྱིར་དང་། འཕེན་པར་བྱེད་པའི་ལས་འདྲ་བའི་ཕྱིར་རོ། །དེ་
ལྟར་མ་ཡིན་ན་སྐྱེ་བ་འཕངས་ན་འགའ་ཡང་དབང་པོ་མ་ཚང་བར་མི་འགྱུར་རོ། །ཞེས་
བྱེ་སྨྲའི་འདོད་པ་བརྗོད་པ་ཡིན་པའི་ཕྱིར། དེས་ན་འཕེན་བྱེད་ཀྱི་ལས་དེ་སྐྱེ་བ་ཁོ་ན་འཕ
ལ། དབང་པོ་དང་། ཡན་ལག །ཉིང་ལག །ཁ་དོག །ཤ་ཚུགས། བོང་ཚོད་དང་ཉམས་
སྟོབས་རྣམས་ནི། རྫོགས་བྱེད་ཀྱི་ལས་དུ་མས་བྱེད་པའི་རྫོགས་འབྲས་ཁོ་ན་ཡིན་པའི་ཕྱིར།
མཛོད་ལས། ཡོངས་རྫོགས་བྱེད་པ་དུ་མ་ཡིན། །ཞེས་གསུངས་པའི་ཕྱིར། གྲུབ་མཐའ་
གོང་མའི་ལུགས་ལ་དེ་ལྟར་མ་ཡིན་ཏེ། མིར་སྐྱེ་བ་འཕེན་བྱེད་ཀྱི་ལས་ལྟ་བུས་མིའི་སྐྱེ་བ་
དང་རིས་མཐུན་འཕེན་པ་བཞིན་དུ་མིག་དབང་སོགས་ཀྱང་འཕེན་པའི་ཕྱིར་ཏེ། མིར་སྐྱེ་
བ་འཕེན་བྱེད་ལས་ཀྱི་འཕངས་འབྲས་སུ་གྱུར་པའི་ཡན་ལག་བཞི་པ་མིང་གཟུགས་ཀྱི་རྟེན་
འབྲེལ་སོགས་འཕངས་འབྲས་ཕྱེད་དང་བདུན་ཡོད་པའི་ཕྱིར། ཀུན་བཏུས་ལས། འཕངས་
པའི་ཡན་ལག་གང་ཞེ་ན། མིང་དང་གཟུགས་དང་། སྐྱེ་མཆེད་དང་། རེག་པ་དང་། ཚོར་
བའོ། །ཞེས་དང་། ཀ་ཤིའི་ས་ལུ་ལྗང་པའི་མདོ་འགྲེལ་ལས། འདི་ལ་དང་པོ་གསུམ་ནི་
འཕེན་པའི་ཡན་ལག་གོ །མིང་དང་གཟུགས་དང་སྐྱེ་མཆེད་དང་རེག་པ་དང་ཚོར་བ་རྣམས་
ནི་འཕངས་པའི་ཡན་ལག་གོ །ཞེས་གསུངས་པའི་ཕྱིར། ཚར་གཅིག་པའི་རྟེན་འབྲེལ་ཡན་
ལག་བཅུ་གཉིས་འཕེན་འགྲུབ་ཀྱི་རྒྱུ་འབྲས་གཉིས་སུ་བསྡུས་ཚུལ་ལེགས་བཤད་གསེར་ཕྲེང་
སོགས་ལས་ཤེས་པར་བྱའོ། །འཕེན་བྱེད་ཀྱི་རྒྱུ་ཕྱེད་དང་གསུམ། འགྲུབ་བྱེད་ཀྱི་རྒྱུ་གསུམ།
བྱས་པ་ལ་ཁོ་ན་རེ། མིའི་འགྲོ་བའི་རྒྱུད་ལ་རྫོགས་བྱེད་ལས་ཀྱི་འབྲས་བུ་མེད་པར་ཐལ།
དེའི་རྒྱུད་ཀྱི་མིག་སོགས་དེ་མ་ཡིན་པའི་ཕྱིར་ཞེ་ན། མ་ཁྱབ་སྟེ། དེ་ལ་བོང་ཚོད་དང་ཁ་
དོག་དང་བདེ་བ་དང་ལོངས་སྤྱོད་ལ་སོགས་པ་ཡོད་པས། སྟོབས་ཆེ་ཆུང་། མདོག་བཟང་
ངན། བདེ་མི་བདེ། ལོངས་སྤྱོད་ཆེ་ཆུང་། འཁོར་དང་ཡུལ་དང་གནས་བཟང་ངན་སོགས་
སྣ་སོགས་འབྱུང་བ་རྣམས་ནི་རྫོགས་འབྲས་ཡིན་པའི་ཕྱིར། རྒྱལ་སྲས་མ་ལས། ཁ་དོག་



317
རང་རྒྱུད་པའི་སྐབས།
༼ག༽
ལ་སོགས་པ་ནི་རྫོགས་པར་བྱེད་པའི་ལས་ཀྱི་འབྲས་བུ་ཡིན་པས་མིར་འདྲ་བ་ལ། ལ་ལ་
ནི་ཁ་དོག་བཟང་ལ། ལ་ལ་ནི་མ་ཡིན་ནོ། །ཞེས་བརྗོད་པར་རིགས་སོ། །ཞེས་པ། གྲུབ་
མཐའ་གོང་མའི་ལུགས་དང་མཐུན་པར་བཤེས་གཉེན་གོང་མ་རྣམས་ཀྱིས་གསུངས་རྒྱུན་
ནོ༑ ༑བར་དོ་བ་དབང་པོ་ཀུན་ཚང་བས་ན། འཕེན་བྱེད་ཀྱིས་དབང་པོ་འཕངས་པར་གྲུབ་
པའི་ཕྱིར། འཕེན་བྱེད་ཀྱིས་སྐྱེས་དབང་དང་ལྡན་པར་འཕངས་ཀྱང་རྫོགས་བྱེད་ཀྱིས་ཚེ་
དེ་ལ་བུད་མེད་དུ་གྱུར་པ་ཡོད་ན་གཅིག་ཤོས་དེ་ལྟ་ཅི་སྨོས་པའི་ཕྱིར། རྫོགས་བྱེད་ཀྱི་དབང་
གིས་དེ་ལྟར་གྱུར་པ་ཡོད་དེ། མཛོད་ལས། མཚན་ལས་མིང་ནི་འཕོ་བའི་ཕྱིར། །ཞེས་
དང་། མདོ་རྩ་ལས། མཚན་གྱུར་པ་ནི་དེའི་ཞིང་ཉིད་ཡིན་ནོ། །ཞེས་དང་། ལམ་རིམ་
ཆེན་མོ་ལས། རྫོགས་བྱེད་ལ་ངེས་པ་མེད་དེ་བདེ་འགྲོར་ཡང་། ནས། དུད་འགྲོ་དང་ཡི་
དྭགས་ལའང་དཔལ་འབྱོར་ཕུན་སུམ་ཚོགས་པ་ཡོད་པ་ནི་དགེ་བས་བྱེད་དོ། །ཞེས་གསུངས་
པའི་ཕྱིར། ཚིག་རྩུབ་སྨྲ་བའི་ལས་ཀྱི་དབང་གིས་སྐྱེས་པ་བུད་མེད་དུ་འགྱུར་མ་ཐག་པའི་
ལུས་དེ། ཕོར་སྐྱེ་བ་འཕེན་བྱེད་ལས་ཀྱི་རྣམ་སྨིན་ཡིན་ནམ། ཡང་ན། མོར་སྐྱེ་བ་འཕེན་
བྱེད་ལས་ཀྱི་རྣམ་སྨིན་ཡིན། ཞེས་དང་། དེ་འདྲའི་བུད་མེད་དུ་མཚན་གྱུར་མ་ཐག་པའི་
སྐྱེ་བ་དེ། མཚན་གྱུར་པ་དང་མཉམ་དུ་བླངས་བའམ། སྔར་ནས་བླངས། རྩ་ཤེས་ལས།
མ་ཤི་པར་ཡང་སྐྱེ་བར་འགྱུར། །ཞེས་དང་། ཡང་ན། དེ་དང་རྒྱུད་གཅིག་པའི་ཉིང་མཚམས་
སྦྱོར་མ་ཐག་པ་ཕོ་མོ་གཉིས་ཀའི་སྐྱེ་བ་བླངས་སམ། དེ་བཞིན་དཔྱད་ན། རྒྱལ་པོ་བཅས་
ལྡན་དགེ་སློང་དུ་གྱུར་པའི་རྒྱུད་ཀྱི་མིའི་སྐྱེ་བ་དང་རྒྱལ་པོའི་སྐྱེ་བ་དང་། དགེ་སློང་གི་སྐྱེ་
ཁོ་རྣམས་གཅིག་ཅར་བླངས་སམ། དེ་དག་གི་སྔ་མ་བླངས་ནས་ཕྱི་མ་རྣམས་མ་བླངས་
པའི་སྐབས་ཡོད་ན། ཉིན་རེ་བཞིན་སྐྱེ་བ་རེ་བླངས་ནའང་ཆོག་པར་ཐལ་བའི་ཕྱིར། གཞན་
ཞིང་། མཚན་ནི་གཞན་དུ་གྱུར་ཀྱང་འགྱུར། །གང་གི་ཟླ་མཚན་ལས་བྱུང་མ། །བསྣུན་
འོག་དགྲ་བཅོམ་པ་ལ་མིན། །སངས་རྒྱས་བརྡེག་པར་སེམས་ལ་མིན། །སོགས་སྤྲོ་བྱ་མང་



88
༼ག༽
རང་རྒྱུད་པའི་སྐབས།
ཡང་འདིར་མང་དོགས་ནས་མ་བྲིས་སོ། །ཚིག་རྩུབ་ཀྱི་དབང་གིས་བུད་མེད་དུ་གྱུར་མ་
ཐག་པའི་ལུས་ཆོས་ཅན། འཕེན་བྱེད་དགེ་བའི་ལས་ཀྱི་རྣམ་སྨིན་མ་ཡིན་པར་ཐལ། མི་
དགེ་བའི་ལས་ཀྱི་འབྲས་བུ་ཡིན་པའི་ཕྱིར། དེར་ཐལ། ཚིག་རྩུབ་སྨྲ་བའི་ལས་ཀྱི་དབང་
གིས་བུད་མེད་དུ་གྱུར་པའི་ཕྱིར་ན། མ་ཁྱབ་སྟེ། དེར་གྱུར་པ་དང་དེར་གྱུར་པའི་གང་
ཟག་དེའི་རྒྱུད་ཀྱི་ལུས་གཉིས་ཀྱི་རྒྱུ་མི་འདྲ་དེ། སྔ་མ་མི་དགེ་བའི་རྣམ་སྨིན་དང་། ཕྱི་མ་
དགེ་བའི་རྣམ་སྨིན་ཡིན་པའི་ཕྱིར། མ་ཟད་དེ་གཉིས་རིམ་པ་བཞིན་དུ་ལས་དེ་གཉིས་ཀྱི་
རྒྱུ་མཐུན་གྱི་འབྲས་བུ་འང་ཡིན་ཏེ། དགེ་མི་དགེའི་ལས་གང་ཡིན་ཡང་དེ་རྣམས་ཀྱི་རྒྱུ་
མཐུན་གྱི་འབྲས་བུ་དང་། རྣམ་སྨིན་གྱི་འབྲས་བུ་དང་། བདག་འབྲས་རྣམས་མི་འགལ་
བའི་ཕྱིར། མཛོད་འགྲེལ་ལས། རྒྱུ་མཐུན་པའི་འབྲས་བུར་བཤད་པ་གང་ཡིན་པ་དེ་ཡང་
རྣམ་པར་སྨིན་པའི་འབྲས་བུ་དང་། བདག་པོའི་འབྲས་བུ་དང་། གཉིས་པོ་འདི་ལས་མི་
འདའ་བས། འདྲ་བའི་ཁྱད་པར་ལས་དེ་ལྟར་བཤད་པར་ཟད་དོ། །ཞེས་དང་། འོན་ཀྱང་
ཕན་ཚུན་ཁྱབ་མཉམ་མ་ཡིན་པའི་ཞིབ་ཆ་དགོས། ཡང་མཛོད་ཀྱི་བཤད་ཚུལ་གཅིག་ལ།
ལས་སོ་སོའི་སྦྱོར་བས་རྣམ་སྨིན་དང་། དངོས་གཞིས་རྒྱུ་མཐུན་དང་། མཇུག་གིས་བདག་
འབྲས་འབྱིན་པ་མཛོད་འགྲེལ་ལས་གསུངས་ཤིང་། རྒྱུ་མཐུན་ལ་ཡང་བྱེད་པ་རྒྱུ་མཐུན་
དང༌། མྱོང་བ་རྒྱུ་མཐུན་གཉིས་གསུངས་སོ། །རྣམ་སྨིན་གྱི་རྒྱུ་དང་རྣམ་སྨིན་གྱི་ཁྱད་པར་
འདོད་ཚུལ་ལ་བྱེ་བྲག་སྨྲ་བ་དང་། གྲུབ་མཐའ་གོང་མ་རྣམས་མི་འདྲ་དེ། བྱེ་སྨྲས། རྣམ་
སྨིན་རྒྱུ་ནི་མི་དགེ་དང་། །དགེ་བ་ཟག་བཅས་རྣམས་ཁོ་ན། །ཞེས་འདོད་ལ། གྲུབ་མཐའ་
གོང་མའི་ལུགས་ལ། མཉམ་གཞག་རྣམ་པར་མི་རྟོག་པའི་ཡེ་ཤེས་ཀྱི་རྣམ་སྨིན་ལ་ལོངས་
སྤྲུལ་གྱི་འཁོར་དུ་སྐྱེ་བ་ཡོད་པས། རྣམ་སྨིན་གྱི་རྒྱུ་ལ་དགེ་བ་ཟག་མེད་ཡོད་པས་སོ། །བྱེ་
སྨྲའི་ལུགས་ལ། རྣམ་སྨིན་ནི། རྣམ་སྨིན་ལུང་དུ་མ་བསྟན་ཆོས། །སེམས་ཅན་བརྗོད་
ལུང་བསྟན་ཕྱིས་འབྱུང་། །ཞེས་གསུངས་པ་ལྟར་གྱི་ཁྱད་པར་བཞི་ལྡན་ཡིན་ལ། གྲུབ་



རང་རྒྱུད་པའི་སྐབས།
༼ག༽
31
རྒྱུད་ལ་
མཐའ་གོང་མའི་ལུགས་ལ། ཚོགས་གཉིས་ཀྱི་རྣམ་སྨིན་སངས་རྒྱས་འཕགས་པའི་
ཡོད་པའི་ཕྱིར་དང་། རྣམ་སྨིན་ལ་རང་གི་རྒྱུ་དགེ་བ་ཟག་བཅས་དང་། མི་དགེ་བ་གང་
རུང་དུ་ལུང་དུ་བསྟན་པས་མ་ཁྱབ་པའི་ཕྱིར། མ་ཟད་རྣམ་སྨིན་ཡིན་ན། རྒྱུད་ཀྱིས་བསྡུས་
པས་མ་ཁྱབ་བམ་སྙམ་སྟེ། ཡུམ་བར་མ་ལས། གྲོང་ཁྱེར་ལ་སོགས་པ་མེས་ཚིག་པ་ན་
ཕྱིར་མི་ལྡོག་པའི་བྱང་སེམས་ཀྱིས་ཞི་བར་གྱུར་ཅིག་ཅེས་བདེན་ཚིག་བརྗོད་ཅིང་། ལ་ལ་
ཚིག་ཅིང་ལ་ལ་མ་ཚིག་ན་ཡུལ་གྱི་སེམས་ཅན་གྱིས་ཆོས་སྤོང་གི་ལས་ཀྱི་རྣམ་སྨིན་མཐོང་
ཆོས་ལ་མྱོང་བར་གསུངས་ལ། མངོན་རྟོགས་རྒྱན་ལས། རྨི་ལམ་ན་ཡང་ཆོས་རྣམས་
ཀུན། །ཞེས་པའི་བཤད་བྱ་རྩ་བའི་མདོའི་ཐད། བརྒྱད་སྟོང་པ་ལས། བདེན་ཚིག་བརྗོད་
མཁན་བྱང་སེམས་དེས་ཆོས་སྤོང་གི་ལས་བསགས་པའི་རྣམ་སྨིན་ལྷག་མ་མྱོང་བ་ལ་གསུངས་
པའི་ཕྱིར། མེ་མ་ཞི་བ་རྒྱུད་ཀྱི་བསྡུས་པའི་ཆོས་མ་ཡིན་པའི་ཕྱིར། མ་ཟད་ཡུམ་བར་མའི་
གསུངས་ཚུལ་ལྟར་ན་རྣམ་སྨིན་ཐུན་མོང་བའང་ཡོད་འདྲ་བས། ཀུན་གཞིའི་ཡིག་ཆར་བདག་
འབྲས་ཐུན་མོང་བ་ཡོད་རྣམ་སྨིན་ཐུན་མོང་བ་མེད། ཅེས་གསུངས་པའི་དགོངས་པ་བཙལ་
བར་བྱའོ། །གང་ལྟར་ཡང་རྣམ་སྨིན་རྒྱུད་ཀྱིས་བསྡུས་པ་དགོས་བསམ་སྙམ་སྟེ་དཔྱད།
བརྒྱད་པ། ཟག་བཅས་ལས་དང་། ཟག་མེད་ཀྱི་ལས་ཀྱི་དབྱེ་བ་བཤད་པ་ལ། སྤྱིར་
''ཟག་བཅས་ཟག་མེད་ཀྱི་དོན་འདོད་ཚུལ་གྲུབ་མཐའ་གོང་འོག་མི་འདྲ་བའི་ཁྱད་པར་ཅུང་
''ཟད་འཆད་པར་བྱ་སྟེ། བྱེ་བྲག་སྨྲ་བའི་ལུགས་ལ་ཟག་བཅས་ཟག་མེད་དོན་འཇོག་ཚུལ་
སྔར་བཤད་ཟིན། དཔལ་ལྡན་ཐལ་འགྱུར་པའི་ལུགས་ལ། མ་རིག་པ་དང་དེའི་བག་ཆགས་
གང་རུང་གིས་བསླད་པ། ཟག་བཅས་དང་། མ་རིག་པ་དང་དེའི་བག་ཆགས་གང་རུང་
གིས་མ་བསླད་པ། ཟག་མེད་ཀྱི་དོན་ཡིན་ནོ། །མདོ་སེམས་རང་རྒྱུད་པ་གསུམ་གྱི་ལུགས་
༑ ཟག་བཅས་ཟག་མེད་འཇོག་ཚུལ་མི་འདྲ་བ་མང་པོ་ཡོད་པ་གཅིག་ཏུ་ཁ་མཚོན་ཆོད་
ཎཙཀའ་ཡང་འཇོག་ཚུལ་རྣམས་བཀོད་པར། ཀུན་བཏུས་ལས། ཟག་པ་དེའི་བདག་ཉིད་



320
༼ག༽
རང་རྒྱུད་པའི་སྐབས།
དང་། ཟག་པ་དང་འབྲེལ་བ་དང་། ཟག་པས་བཅིངས་པ་དང༌། ཟག་པའི་རྗེས་སུ་འབྲེལ་
བ་དང་། ཟག་པའི་རྗེས་སུ་མཐུན་པ་དང་། ཟག་པའི་རྒྱུ་ལས་བྱུང་བའི་ཕྱིར་ཟག་པ་དང་
བཅས་པར་བལྟའོ། །ཞེས་ཟག་པའི་སྒོ་དྲུག་པོ་གང་རུང་དང་འབྲེལ་བ་ཟག་བཅས་དང་།
དེ་དྲུག་པོ་གང་རུང་དང་མ་འབྲེལ་བ་ཟག་མེད་ཀྱི་དོན་དུ་བཤད་ལ། དེའི་ཟག་པ་ནི་ཉོན་
མོངས་ལ་བྱེད་དམ་སྙམ། མངོན་རྟོགས་རྒྱན་ལས། ཐེག་ཆེན་སྒྲུབ་པའི་དམིགས་པ་བཤད་
པའི་སྐབས་སུ། ཟག་བཅས་ཟག་པ་མེད་ཆོས་དང་། །ཞེས་པའི་ཟག་བཅས་དང་ཟག་མེད་
ཀྱི་དོན། ཟག་པའི་གཉེན་པོ་བྱེད་མི་བྱེད་ལ་འཇོག་པ་ཡིན་ཏེ། ལེགས་བཤད་གསེར་ཕྲེང་
ལས། འདིར་ནི་ཟག་པའི་གཉེན་པོ་བྱེད་མི་བྱེད་ལ་འདོད་པ་མི་མཐུན་ནོ། །ཞེས་གསུངས་
པའི་ཕྱིར། ཡང་མངོན་རྟོགས་རྒྱན་ལས། ཡོངས་སུ་བསྔོ་བ་ཁྱད་པར་ཅན། །ཞེས་སོགས་
ཀྱི་སྐབས་སུ་སྒོམ་ལམ་ཟག་བཅས་ཟག་མེད་བཤད་པ་ནི། རྟོག་པ་དང་བཅས་པ་ཟག་བཅས་
དང་། རྟོག་བྲལ་ཟག་མེད་ལ་འཇོག་པ་ཡིན་ཏེ། ལེགས་བཤད་གསེར་ཕྲེང་ལས། ཟག་
པ་དང་བཅས་མ་བཅས་ཀྱི་དོན་གང་ཞེ་ན། ལམ་ཤེས་དང་གཞི་ཤེས་ལ་ཟག་བཅས་དང་
ཟག་མེད་དུ་བཤད་པ་ནི་མི་བཟུང་སྟེ། ཟག་མེད་ལ་ཡང་ཐལ་བས་སོ། །དེས་ན་གཉིས་
སྣང་གི་རྟོག་པ་དང་བཅས་པའི་རྗེས་ཐོབ་དང་། དེ་མེད་པ་མཉམ་གཞག་ལ་བཞེད་དེ། ཞེས་
གསུངས་པའི་ཕྱིར། ཡང་མངོན་རྟོགས་རྒྱན་ལས། ལམ་ལ་དེ་ནི་བཅོ་ལྔར་བཤད། །ཅེས་
པའི་སྐབས་སུ་གཉེན་པོ་ཟག་བཅས་ཟག་མེད་བཤད་པ་ནི། རྗེས་ཐོབ་ཡེ་ཤེས་ཟག་བཅས་
དང་། མཉམ་གཞག་ཡེ་ཤེས་ཟག་མེད་ལ་འཇོག་པ་ཡིན་ཏེ། ལེགས་བཤད་གསེར་ཕྲེང་
ལས། མཐོང་ལམ་མཉམ་གཞག་བར་མ་ཆད་དང་། སྒོམ་ལམ་དུས་རིང་བས་རྗེས་ཐོབ་
མངོན་གྱུར་དང་སྤེལ་ནས་ཀྱང་སྐྱེ་བས་ཟག་མེད་དང་པོ་དང་ཟག་བཅས་གཉིས་པ་ལ་བཞག་
གོ ༑ཞེས་གསུངས་པའི་ཕྱིར། ཕྱི་དོན་འདོད་པའི་ལུགས་ལ། དེའི་སྐབས་ཀྱི་ཤེས་སྒྲིབ་
རགས་པའི་གཉེན་པོ། སྒོམ་ལམ་ཟག་བཅས་ལྔ་དང་། མཐོང་ལམ་ཟག་མེད་དྲུག་ཇི་ལྟར་



རང་རྒྱུད་པའི་སྐབས།
༼ག༽
s21
འཇོག་ཚུལ་རྒྱལ་ཚབ་རིན་པོ་ཆེའི་ཕར་ཕྱིན་ལམ་བསྒྲིགས་ལས་ཤེས་པར་བྱའོ། །གཞན་
དོན་བྱེད་པའི་ཡན་ལག་སུ་གྱུར་པའི་འདོད་སྲིད་ཀྱི་ཟག་པ་ལྟ་བུ་གཙོ་བོར་མི་སྤོང་པར་རྒྱུད་
ལ་ལྡན་པའི་སྐབས་ཀྱི་ལམ་ལ་ཟག་བཅས་དང་། དེ་མིན་པའི་ལམ་ལ་ཟག་མེད་དུ་བཤད་
ཚུལ་གཅིག་ཀྱང་ཡོད་དེ། མངོན་རྟོགས་རྒྱན་ལས། རང་བཞིན་དང་ནི་དེ་ཡི་ལས། །ཞེས་
འཁོར་བ་མི་འདོར་བའི་རང་བཞིན་དེ། ལམ་ཤེས་ཀྱི་ཡན་ལག་ལྔའི་གཅིག་ལ་བགྲངས་
པའི་ཕྱིར། དེའི་དོན་ནི་འགྲེལ་པ་དོན་གསལ་ལས། བྱང་ཆུབ་ཏུ་སེམས་བསྐྱེད་པ་ནི་འཁོར་
བ་ཇི་སྲིད་པར་སེམས་ཅན་གྱི་དོན་བྱེད་པར་ཞུགས་པ་ཉིད་ཀྱིས་ཉོན་མོངས་པ་རྣམས་ཐམས་
ཅད་དུ་སྤངས་པ་མ་ཡིན་པ་ཞེས་བྱ་བ་ནི་རང་བཞིན་ནོ། །ཞེས་གསུངས་པའི་ཕྱིར། རྒྱུད་
ཉ་པ་ལས། ཇི་སྲིད་འཁོར་བའི་གནས་སུ་ནི། །ནས། དེ་དག་དོན་ནི་བརྟགས་པར་བྱེད།།
ཞེས་དང་། དེའི་ཉོན་མོངས་ནི་ཀུན་བཏུས་ལས། འདོད་པ་དང་སྲིད་པའི་ཟག་པས་འདུས་
པ་ཡིན་གྱིས་མ་རིག་པ་དང་ལྟ་བས་འདུས་པའི་བག་ལ་ཉལ་ནི་མ་ཡིན་ནོ། །ཞེས་སོ། །དེ་
བཞིན་ཉི་སྣང་རྒྱན་སྣང་སོགས་སུའང་ངོ༌། །དགྲ་བཅོམ་རྟོགས་པ་སྔོན་སོང་གི་བྱང་སེམས་
ཀྱིས་ཉོན་མོངས་མེད་ཀྱང་ཉོན་མོངས་ཆེ་བ་ལྟར་སྤྲུལ་ནས་གཞན་དོན་བྱེད་པའི་ཚུལ་ལེགས་
བཤད་གསེར་ཕྲེང་ལས་ཤེས་པར་བྱའོ། །ལུས་ངག་གི་བདུན་གནང་ཡུལ་གྱི་བྱང་སེམས་
ལ༑ སྤྱིར་བཏང་ས་མཐོན་པོ་དགོས་ཀྱང་། དམིགས་བསལ་ལ་བྱང་སེམས་ལས་དང་པོ་
ཁ་ཡོད་པའི་ཞིབ་ཆ་བྱང་ཆུབ་གཞུང་ལམ་ལས་ཤེས་པར་བྱའོ། །ལྷ་སའི་པར་མ་མདོ་ཞ་
ཕ་ཤོག་གྲངས་༩༥ དེད་དཔོན་སྙིང་རྗེ་ཅན་གྱི་ལོ་རྒྱུས་ཡོད། མི་སྤངས་པའི་ཉོན་མོངས་
བཏགས་པ་བ་ཁོ་ནར་བཤད་པ་བདག་གིས་ཕར་ཕྱིན་གྱི་སྐབས་ཐམས་ཅད་སོ་སྐྱེས་དང་ཉན་
''ལོས་ལྟར་བཤད་པས་སྒྲོ་བསྐུར་གྱི་མཐར་ལྟུང་བའི་ཚུལ་ཕར་ཕྱིན་སྐབས་བཞི་པ་ལས་ཤེས་
ལོར་བྱ། གཞན་ཡང་། འགྲེལ་པ་ལས། མཁྱེན་གསུམ་ཀྱི་རྣམ་པ་ལ་ངོ་བོའི་དོན་བསྡུ་
སྦྱོར་བའི་ཚེ། གཞི་ཤེས་ཀྱི་རྣམ་པ་ཉེར་བདུན་ལ་ཉན་ཐོས་དང་བྱང་སེམས་ཀྱིས་སྒོམ་པའི་



ja༡
༼ག༽
རང་རྒྱུད་པའི་སྐབས།
བྱེ་བྲག་གིས་ཟག་པ་ཡོད་མེད་ཀྱི་དོན་བསྡུ་དང་། ལམ་ཤེས་ཀྱི་རྣམ་པ་སོ་དྲུག་ལ་བྱང་ཆུབ་
སེམས་དཔའ་རྣམས་ཀྱིས་སྒོམ་པའི་བྱེ་བྲག་གི་ཟག་བཅས་ཁོ་ནའི་དོན་བསྡུ་དང་། རྣམ་
མཁྱེན་གྱི་རྣམ་པ་བརྒྱ་དང་བཅུ་ལ་སྒྲིབ་གཉིས་སྤངས་པས་ཟག་མེད་ཁོ་ནའི་དོན་བསྡུ་སྦྱར་
བ༑ ཤེས་རྣམ་གྱི་དབང་དུ་བྱས་ན་རུང་ཡང་། མཁྱེན་གསུམ་གྱི་དོན་རྣམ་གྱི་དབང་དུ་
བྱས་ན། དོན་རྣམ་ཉེར་བདུན་དང་སོ་དྲུག་རྟོགས་པའི་ཤེས་རྣམ་ནི་རྣམ་མཁྱེན་གྱི་དོན་རྣམ་
སོ་བདུན་དང་སོ་བཞིར་འགྱུར་བས་དེ་གཉིས་ཀྱི་ཡང་ཟག་པ་ཡོད་མེད་ཀྱི་དོན་བསྡུར་འགྱུར་
ཚུལ། ལེགས་བཤད་གསེར་གྱི་ཕྲེང་བ་ལས་ཤེས་པར་བྱའོ། །གཞན་ཡང་། ཉོན་མོངས་
པས་བསྡུས་པའི་མ་རིག་པ་དང་དེས་ཀུན་ནས་བླངས་པའི་ལས་སོགས་ལ་ཟག་བཅས་དང་།
ཤེས་སྒྲིབ་ཀྱིས་བསྡུས་པའི་མ་རིག་པ་དང་དེས་ཀུན་ནས་བླངས་པའི་ལས་སོགས་ལ་ཟག་
མེད་དུ་འཇོག་ཚུལ་གཅིག་ཀྱང་ཡོད་དེ། དཔལ་ཕྲེང་སེང་གེ་ང་རོའི་མདོ་ལས། བཅོམ་
ལྡན་འདས་མ་རིག་པའི་བག་ཆགས་ཀྱི་སའི་རྐྱེན་གྱིས་ཟག་པ་མ་མཆིས་པའི་ལས་ཀྱི་རྒྱུ་ལས་
བྱུང་བའི་དགྲ་བཅོམ་པ་རྣམས་དང་རང་སངས་རྒྱས་རྣམས་དང་བྱང་ཆུབ་སེམས་དཔའ་
དབང་ཐོབ་པ་རྣམས་ཀྱི་ལུས་གསུམ་འབྱུང་སྟེ། ཞེས་གསུངས་པའི་ཕྱིར། མ་རིག་པ་ལ་
དུག་གསུམ་ནང་ཚན་གྱི་གཏི་མུག་མི་དགོས་པ་དེས་ཀྱང་ཤེས། ཡང་། ཀུན་གཞི་འདོད་
པའི་ལུགས་ལ། ཀུན་གཞི་ཡོད་པ་དང་། འཇུག་བཞི་ཡོད་པ་གཉིས་ལ་མུ་བཞི་དཀའ་འགྲེལ་
ལས་གསུངས། དཔྱད་རྒྱུ་ཡོད། བདུན་ཡིད་ཟག་མེད་སློབ་པའི་རྒྱུད་ལ་ཡོད་མེད་ཀྱི་དོགས་
པ་དཔྱོད་པའི་སྐབས་སུ། སྒྲིབ་པ་གཉིས་ཀ་བྱེད་པའི་ནུས་པ་ཡོད་པ་རྣམས་ཟག་བཅས་དང་།
ཤེས་སྒྲིབ་བྱེད་པའི་ནུས་པ་ཡོད་ལ། ཉོན་སྒྲིབ་བྱེད་པའི་ནུས་པ་མེད་པ་ཟག་མེད་ཡིན་པར་
འཇོག་ཚུལ་གཅིག་ཀྱང་ཡོད་དེ། ཐོབ་པའི་སྐྱོན་གཉིས་རིང་དུ་སྤངས། །ཞེས་པའི་སྐབས་
སུ་སྐྱོན་གཉིས་སྤོང་ཚུལ་བཤད་པ་ལས་ཤེས་པར་བྱ། གཞན་ཡང་། ཀུན་གཞི་དཀའ་འགྲེལ་
ལས་དབང་ཤེས་ལྔ་པོ་རེ་རེ་ལ་དགེ་མི་དགེ་ལུང་མ་བསྟན་གསུམ་གསུམ་ཡོད་པར་བཤད་



aas
རང་རྒྱུད་པའི་སྐབས།
༼ག༽
པ་དང་། གང་གང་སྐྱོན་མཐོང་རྣམ་པར་སུན་འབྱིན་གཉེན། །རྐུན་པོ་འབྱིན་འདྲའི་སྤོང་
གཉེན་བར་ཆད་མེད། །བྲལ་ཐོབ་འཛིན་པའི་གཞི་གཉེན་རྣམ་གྲོལ་ལམ། །དེ་ཡན་ཁྱད་
པར་ལམ་རྣམས་ཐག་བསྲིངས་གཉེན། །ཞེས་པའི་སྟེང་ནས་དཔྱད་ན། གཉེན་པོ་ཡིན་
ན༑ རང་གི་སྤང་བྱ་དེ་དང་འཛིན་སྟངས་འགལ་བའི་གཉེན་པོ་ཡིན་མི་དགོས་པས། དགེ་
བ་ཡིན་ན་སྤང་བྱ་ཐམས་ཅད་ཀྱི་གཉེན་པོ་ཡིན་པས་ཁྱབ་བོ། །དེ་དག་ཤིན་ཏུ་རྟོགས་དཀའི་
གནས་ཤ་སྟག་ཡིན་མོད་ཤིན་ཏུ་ཕྲ་བའི་བློ་གྲོས་ཅན་རྣམས་ཀྱིས་དབང་བས་མི་ནུབ་པའི་
རྒྱལ་མཚན་དུ་གྱུར་ཅིག །དེ་དག་ཤེས་ན་ཟག་བཅས་ལས་དང་། ཟག་མེད་ཀྱི་ལས་རྣམས་
ཀྱང་ཞར་ལ་ཤེས་ཐུབ་པས་ལོགས་སུ་བཤད་མི་དགོས་སོ། །
དགུ་པ། དགེ་མི་དགེ་ལུང་མ་བསྟན་གྱི་ལས་གསུམ་བཤད་པ་ལ། སྤྱིར་དགེ་བ་
དང་། མི་དགེ་བ་གཉིས་ཀྱི་མཚན་ཉིད་སྔར་བཤད་ཟིན། དེས་དཔག་ནས་དགེ་མི་དགེའི་
ལས་རྣམས་ཀྱི་མཚན་ཉིད་ཀྱང་ཤེས་སླའོ། །ལུང་མ་བསྟན་ནི། དགེ་མི་དགེ་གང་རུང་
དུ་ལུང་ལས་མ་བསྟན་པས་ན་ལུང་མ་བསྟན། དེ་འདྲའི་ལས་ཀྱང་དེས་ཤེས་སླའོ། །སྲོད་
གཅོད་པའི་ལས་ལམ་སོགས་མི་དགེ་བའི་ལས་ལམ་བཅུ་དང་། སྲོག་གཅོད་སྤོང་བའི་ལས་
ལམ་སོགས་དགེ་བའི་ལས་ལམ་བཅུ་པོ་རེ་རེ་ལ། གཞི། བསམ་པ། སྦྱོར་བ། མཐར་
ཐུག་བཞི་རེ་བཞི་རེ་ཡོད་པ་རྣམས་ལམ་རིམ་ཆེ་ཆུང་སོགས་ལས་ཤེས་པར་བྱའོ། །ལས་
དེ་དག་གི་འབྲས་བུ་ཇི་ལྟར་འབྱུང་བའི་ཚུལ་རྣམས། སྔར་འཕེན་རྫོགས་ཀྱི་ཁྱད་པར་དང་།
ལས་ཀྱི་རྣམ་སྨིན་གྱི་འབྲས་བུ་དང༌། བདག་འབྲས་རྣམས་རགས་རིམ་ཙམ་ཞིག་བཤད་
ཟིན་པས། དེ་ལ་དཔག་ནས་ཤེས་སླའོ། །འདིར་ཅུང་ཟད་དཔྱད་པར། སྤྱིར་ལས་བག་
ཆགས་ཡིན་པ་ཡོད་དེ། རྟེན་འབྲེལ་མདོ་འགྲེལ་ལས། བག་ཆགས་ཀྱི་གནས་སྐབས་ན་
སྲིད་པའི་མིང་ཐོབ་པ་ཡིན་ནོ། །ཞེས་བཅུ་པ་སྲིད་པ་བག་ཆགས་ཡིན་པར་གསུངས་ལ། འདི་
ཙམ་དབུ་སེམས་ཀུན་མཐུན་པར་དབུ་མའི་མཐའ་དཔྱོད་དུ་གསུངས་པའི་ཕྱིར་དང་། སོ་
--



aa4
༼ག༽
རང་རྒྱུད་པའི་སྐབས།
ཐར་གྱི་སྡོམ་པ་ལའང་སྤོང་བའི་སེམས་པ་ས་བོན་དང་བཅས་པ་བཞག་པའི་ཕྱིར་རོ། །ཞེ་
ན༑ བཅུ་པ་སྲིད་པ་ཐམས་ཅད་ལ་མ་ཡིན་ཏེ། མཚམས་མེད་ལས་ལྟ་བུ་ལས་སྟོབས་ཅན་
འགའ་ཞིག་གྲུབ་ཙམ་ནས་བཅུ་པ་སྲིད་པའི་ངོ་བོར་གྲུབ་ཟིན་པ་རྣམས་བག་ཆགས་མིན་ལ།
སྔར་བག་ཆགས་སུ་བཤད་པའི་བཅུ་པ་སྲིད་པ་ནི་སྲེད་ལེན་གཉིས་ཀྱིས་གསོས་བཏབ་པའི་
སྲིད་པ་གཞིར་བཞག་པ་ཤེས་སླའོ། །བཅུ་པ་སྲིད་པའི་རྟེན་འབྲེལ་གྱི་མཚན་ཉིད་ལ་རིགས་
ནས་སྨོས་པའི་རྒྱུ་མཚན་ཡང་དེ་ཡིན་ནོ། །དེས་ན་བཅུ་པ་སྲིད་པ་དང་བག་ཆགས་གཉིས་
ལ་མུ་བཞི་ཡོད་དོ། །མ་ཟད་བཅུ་པ་སྲིད་པ་དང་། འདུ་བྱེད་གཉིས་ལའང་མུ་བཞི་ཡོད།
འདི་ལས་གཅིག་གིས་འཁོར་བསྒྱུར་སྟོང་འཕངས་པའི་དབང་དུ་བྱས་ནའང་ཡོད་དེ། རྟེན་
འབྲེལ་ཡིག་ཆ་ལས། ཡང་ཁ་ཅིག །ལས་གཅིག་གིས་འཁོར་བསྒྱུར་སྟོང་འཕངས་པའི་
དང་པོ་དང་། ཐ་མ་འཕེན་བྱེད་དོན་གཅིག་པར་ཐལ། དེའི་ཡིན་པ་ཡོད་པའི་ཕྱིར་ན་མ་
ཁྱབ་སྟེ། སྔ་མ་གང་དང་གང་འཕངས་པ་དེ་འཕེན་བྱེད་མ་ཡིན་པར་འགྱུར་བའི་ཕྱིར་ཏེ།
འདུ་བྱེད་དང་བཅུ་པ་སྲིད་པ་ལ་མུ་བཞི་བརྩི་ཚུལ་ཡོད་པའི་ཕྱིར། ཞེས་གསུངས་པའི་ཕྱིར།
དེས་ཞིབ་ཆ་དེ་ཚང་བ་གཞིར་བཞག །མ་དང་པོ་ནི། འཁོར་བསྒྱུར་དང་པོའི་སྐྱེ་བ་འགྲུབ་
བྱེད་ཀྱི་བཅུ་པ་སྲིད་པ་སོགས་ཐ་མ་མ་གཏོགས་པ་ཐམས་ཅད་དོ། །བཅུ་པ་སྲིད་པ་ཡིན་
ལ༑ འདུ་བྱེད་མ་ཡིན་པ་ཡོད་དེ། འཁོར་བསྒྱུར་དགུ་བརྒྱ་དགུ་བཅུ་གོ་དགུ་པའི་རྒྱུད་ཀྱི་
བཅུ་པ་སྲིད་པ་དེ་ཡིན་ནོ། །འདུ་བྱེད་ཀྱི་ལས་ཡིན་ལ། བཅུ་པ་སྲིད་པ་མ་ཡིན་པ་ཡོད་
དེ༈ བསགས་མ་ཐག་པའི་འཁོར་བསྒྱུར་སྟོང་ཀའི་སྐྱེ་བ་འཕེན་བྱེད་ཀྱི་ལས་དེ་དེ་ཡིན་པའི་
ཕྱིར། མུ་བཞི་པ་སླའོ། །ལེགས་བཤད་གསེར་བར་ཀུན་བཏུས་དྲངས་པ་ལས། འཕེན་
འགྲུབ་ཀྱི་རྒྱུ་གཉིས་ལ་རིང་བ་དང་ཉེ་བའི་རྒྱུར་གསུངས་པས། འཕེན་བྱེད་དང་འཕངས་
པའི་འགྲུབ་པའི་བར་དུ་སྐྱེ་བ་དུ་མས་ཆོད་པ་འོང་ལ་འགྲུབ་བྱེད་དང་བར་དུ་མ་ཆོད་པར་
འཐད་དོ། །ཅེས་གསུངས་པས་དེ་དག་གི་སྟེང་ནས་དཔྱད་བྱ་ཤིན་ཏུ་མང་ལ། དཔྱད་པའི་



325
རང་རྒྱུད་པའི་སྐབས།
༼ག༽
གཞི་འཁོར་བསྒྱུར་དང་པོའི་རྒྱུད་ལ་འཁོར་བསྒྱུར་སྟོང་གི་སྐྱེ་བ་འཕེན་བྱེད་ལས་ཀྱི་འཕངས་
འབྲས་ཡོད་མེད་སོགས་དཔྱད་ན་ཤར་བདེའོ། །ལས་དུ་མས་སྐྱེ་བ་གཅིག་འཕེན་པའི་ཚུལ་
ལའང་དཔྱད་དགོས་པ་ཞིག་ཡོད་དེ། མི་ཕལ་པ་བཅུའི་སྐྱེ་བ་འཕེན་བྱེད་ཀྱི་ལས་ཀྱིས་བླངས་
པའི་འཁོར་བསྒྱུར་གྱི་སྐྱེ་བ་དེ། མི་ཕལ་པའི་སྐྱེ་བ་འཕེན་བྱེད་ལས་ཀྱི་འཕངས་འབྲས་ཡིན་
ནམ། འཁོར་བསྒྱུར་གྱི་སྐྱེ་བ་འཕེན་བྱེད་ལས་ཀྱི་འཕངས་འབྲས་ཡིན། ལས་དེ་གཉིས་
ཅིག་ཅར་བསགས་སམ། རིམ་ཅན་དུ་བསགས། གསོས་བཏབ་པའི་སྲེད་ལེན་གཉིས་པོ་
དེ ༈ ལས་དེ་གཉིས་ཀྱི་གང་དང་ཚར་གཅིག་ཡིན། རང་དང་ཚར་གཅིག་པའི་འཕེན་བྱེད་
ལས་ལ་སྲེད་ལེན་གྱིས་གསོས་བཏབ་སྟེ་ཡང་སྲིད་འགྲུབ་པའི་ནུས་པ་མཐུ་ཅན་དུ་སོང་། ཞེས་
བཅུ་པ་སྲིད་པའི་མཚན་ཉིད་ཀྱི་ཟུར་ལ་གསུངས་པས། རང་སྒྲ་གང་ལ་འཇུག་པ་སོགས་
ཀྱི་སྟེང་ནས་བསམ་ན་ཞིབ་ཆ་ཕྲ་བ་ཤེས་པར་འགྱུར། དོན་སྤྱི་བཞག་པའི་ལྟད་མོ་དེ་དག་
ཡིན་ནོ། །ཚར་གཅིག་པ་དང་། ས་གཅིག་པ་གཉིས་མི་འདྲ་དེ། སྔ་མ་ནི། ལས་གཅིག་
གི་འཕེན་འགྲུབ་འཕངས་འབྲས་ཅི་རིགས་ཀྱིས་བསྡུས་པ་དང་། ཕྱི་མ་ནི། མཛོད་རྩ་ལས།
བདག་གིར་མ་བྱས་གཉེན་པོའི་ཕྱིར། །ལས་སྒྲིབ་ངོས་བཟུང་སྟེ། དེ་དག་པར་བྱེད་པའི་
གཉེན་པོ་བཤད་པ་ལ། སྤྱིར་ལས་སྒྲིབ་གྲངས་ལས་འདས་པ་ཡོད་མོད། མདོར་བསྡུས་
ན༑ སྒོ་གསུམ་གྱིས་བསགས་པ་ཤ་སྟག་ཡིན་པས། མཚན་གཞི་ཙམ་ནི། མི་དགེ་བཅུའི་
ལས་ལམ་ལྟ་བུའོ། །དེ་དག་ཀྱང་གཞི་དང་། བསམ་པ་དང་། སྦྱོར་བ་དང་། གཉེན་པོ་
མེད་པ་དང་། ལོག་པར་མངོན་པར་ཞེན་པ་སོགས་ལས་ལྕི་ཡང་དུ་འགྱུར་ཚུལ་རྣམས་ལམ་
རིམ་ཆེ་ཆུང་སོགས་ལས་ཤེས་པར་བྱའོ། །
གཞན་ཡང་། ཞིང་དང་རྟེན་དང་དངོས་པོ་དང་བསམ་པའི་སྒོ་ནས་དགེ་སྡིག་གི་
ཁས་རྣམས་སྟོབས་ཆེ་ཆུང་དུ་འགྱུར་བའི་ཚུལ་མདོ་དྲན་པ་ཉེར་བཞག་ལས་གསུངས་པ་བཞིན་
ལམ་རིམ་ཆེ་ཆུང་རྣམས་ལས་གསུངས་པ་ཅུང་ཟད་བཤད་པ་ལ། དང་པོ། ཞིང་གི་སྒོ་



36
༼ག༽
རང་རྒྱུད་པའི་སྐབས།
ནས་སྟོབས་ཆེ་བ་ནི། དཀོན་མཆོག་གསུམ་དང་བླ་མ་དགེ་བའི་བཤེས་གཉེན་རྣམས་དང་
ཕ་མ་ལ་སོགས་པ་དྲིན་ཆེན་རྣམས་ལ་བསམ་པ་
སམ་པ་ཤུགས་དྲག་པོ་མེད་ཅིང་ཕན་གནོད་ཆུང་
ངུ་ཞིག་བྱས་ཀྱང་བསོད་ནམས་དང་ཁ་ན་མ་ཐོ་བ་ཆེ། དེ་ལྟར་དད་པའི་སྟོབས་བསྐྱེད་པ་
ལ་འཇུག་པའི་ཕྱག་རྒྱའི་མདོ་དང་། ངེས་པ་དང་མ་པ་ལ་འཇུག་པའི་ཕྱག་རྒྱའི་མདོ་དང་།
ལམ་རིམ་ཆེ་ཆུང་སོགས་ལས་ཤེས་པར་བྱའོ། །གཉིས་པ། རྟེན་གྱི་སྒོ་ནས་སྟོབས་ཆེ་ཆུང་
ནི༑ མཁས་པའི་སྡིག་པ་ལྕི་ཡང་ཡང་། བླུན་པོའི་སྡིག་པ་ཡང་ཡང་ལྕི། ཞེས་སོ། །དེ་ལ་
མཁས་པའི་དགེ་བ་ཆུང་ཡང་ཆེ། །བླུན་པོའི་དགེ་བ་ཆེ་ཡང་ཆུང་། ཞེས་སྦྱར་རུང་ངམ་
སྙམ། དེ་དག་འདས་ཆེན་དང་། འདུལ་བ་ལུང་དང་། ལམ་རིམ་ཆེ་ཆུང་། མཚོ་ཊིཀ།
འདུལ་བ་རིན་ཕྲེང་སོགས་ལས་ཤེས་པར་བྱའོ། །གསུམ་པ། དངོས་པོའི་སྒོ་ནས་དགེ་བ་
སྟོབས་ཆེ་བ། དཔེར་ན། སེམས་ཅན་ལ་སྦྱིན་པའི་ནང་ནས་ཆོས་ཀྱི་སྦྱིན་པ། མཆོད་
པའི་ནང་ནས་བཀའ་བཞིན་སྒྲུབ་པའི་མཆོད་པ། དགེ་སྡིག་གང་གི་དབང་དུ་བྱས་ཀྱང་ཆོས་
ལ་བརྟེན་པ་རྣམས་སྟོབས་ཆེ་བ་ཡིན་ཏེ། སྟོན་པ་རིན་པོ་ཆེའི་གསུངས་ལས། ཆོས་ལ་
བརྟེན་པའི་སྡིག་པའི་གམ་ན་མི་དགེ་བ་བཅུའི་སྡིག་པ་བྲུད་བྲུད་ཡིན་གསུང་སྟེ་མད་པར་གནང་
ངོ་༑ ༑ཞེས་ལམ་རིམ་ཆེར་མོར་གསུངས་པའི་ཕྱིར། མཚམས་མེད་ལྔའི་སྡིག་པ་ལྟ་བུ་
སྡིག་པ་སྟོབས་ཆེན་པོ་ཅི་འདྲ་ཞིག་ཡིན་ཡང་ཆོས་ལ་བརྟེན་ནས་དག་ཐུབ་པ། དཔེར་ན།
སོར་ཕྲེང་དང་མ་སྐྱེས་དགྲའི་སྡིག་པ་དག་པ་ལྟ་བུའོ། །ལོག་སྲེད་ཅན་གྱི་སྡིག་པ་སྟོབས་
ཆེ་བ་དང་། སྤངས་དཀའ་བར་འདས་ཆེན་སོགས་ལས་ཡང་ཡང་གསུངས་པ་ནི། ཆོས་
སྤོང་གི་ལས་ཀྱི་སྡིག་པ་སྤངས་དཀའ་བའི་དོན་ཡིན་ནོ། །ཆོས་ལ་བརྟེན་ནས་འབྱུང་བའི་
སྡིག་པ་དེ། ཟད་འབྱེད་ལ་བརྟེན་ནས་བསགས་པ་ཞིག་ཡིན་པས། ཆུ་ལ་མེ་འབར་བ་ལྟ་
བུ་ཡ་མཚན་ཞིག་ཡིན། ཡོན་ཏན་ཡིན་ཡང་ཧ་ཅང་ཆགས་ཞེན་ཆེ་ན། གཞན་གྱི་ལུགས་
ལ་སྡང་དྲག་པས་མི་རུང་ཞིང་། དེ་ལྟར་གྱུར་ན་དོན་ཇི་ལྟ་བ་བཞིན་མི་ཤེས་པར་མ་ཟད་



327
རང་རྒྱུད་པའི་སྐབས།
༼ག༽
ལས་སྒྲིབ་ཆེན་པོས་གནོན་པར་འགྱུར་བ་སོགས་ཉེས་པ་དུ་མ་ཡོད་དེ། ཟླ་བས། རང་གི་
ལྟ་ལ་ཆགས་དང་དེ་བཞིན་དུ། །གཞན་གྱི་ལྟ་ལ་འཁྲུག་གང་རྟོག་པ་ཉིད། །ཅེས་གསུངས་
པའི་ཕྱིར། ཞེས་ཀུན་མཁྱེན་འཇམ་དབྱངས་བཞད་པས་དབུ་མ་ཆེར་མོར་གསུངས་པའི་
ཕྱིར། བཞི་པ། བསམ་པའི་སྒོ་ནས་སྟོབས་ཆེ་ཆུང་དུ་འགྱུར་ཚུལ་ཡོད་དེ། དཔེར་ན།
བྱམས་པ་དང་སྙིང་རྗེ་དང་། བྱང་ཆུབ་ཀྱི་སེམས་ཀྱིས་ཀུན་སློང་བྱས་ནས་སེམས་ཅན་
ལ་ཟང་ཟིང་ཁམ་གཅིག་སྦྱིན་པ་དང་། ཚིག་གཅིག་ཙམ་སྨྲ་བ་དང་། དཀོན་མཆོག་ལ་
མེ་ཏོག་གཅིག་ཙམ་ཕུལ་བ་རྣམས་བསོད་ནམས་ཤིན་ཏུ་ཆེ། དེ་བཞིན་རང་ཉིད་དམ་ཆོས་
འཛིན་པ་དང་། གཞན་དམ་ཆོས་འཛིན་དུ་འཇུག་པ་དང་། རང་ཉིད་སྟོང་པ་ཉིད་ཀྱི་དོན་
ལ་མོས་པ་དང་། གཞན་དེ་ལ་མོས་པ་བྱེད་དུ་འཇུག་པའི་བསོད་ནམས་དེ་དག་སྔ་མ་སྔ་
མ་ལས་ཕྱི་མ་ཕྱི་མ་སྟོབས་ཆེ་བར་གསང་བ་བསམ་གྱིས་མ་ཁྱབ་པའི་མདོ་སོགས་ལས་
གསུངས་པའི་ཕྱིར། ཁོང་ཁྲོ་སོགས་ཀྱིས་ཀུན་སློང་བྱས་ནས་སྡིག་པ་སྟོབས་ཆེ་ཚུལ། འཇུག་
པ་ལས། གང་ཕྱིར་རྒྱལ་སྲས་རྣམས་ལ་ཁྲོ་བ་ཡིས། །ཞེས་སོགས་ལས་ཤེས་པར་བྱའོ།།
སྤྱིར་ཉེར་སྤྱོད་ཀྱིས་མ་གོས་པ་ཤིན་ཏུ་གལ་ཆེ་བས་དེས་མ་གོས་པ་ལ་ཐབས་སྣ་ཚོགས་ཀྱི་
སྒོ་ནས་འབད་ཀྱང་བག་མེད་པ་དང་ཉོན་མོངས་མང་བ་སོགས་ཀྱི་དབང་གིས་ཉེས་པ་བྱུང་
ན་ཇི་མི་སྙམ་པར་བཞག་ཏུ་མི་རུང་བས་སྟོན་པ་ཐུགས་རྗེ་ཅན་གྱིས་ཕྱིར་བཅོས་པའི་ཐབས་
གསུངས་པ་རྣམས་ལ་འབད་དགོས་སོ། །དེ་ཡང་ལྟུང་བ་ཕྱིར་བཅོས་ཚུལ་ནི་སྡོམ་པ་གསུམ་
སོ་སོ་ནས་གསུངས་པ་ལྟར་བྱ་ལ། སྡིག་པ་ཕྱིར་བཅོས་པ་ནི། སྟོབས་བཞིས་བྱས་སྟེ། ཆོས་
བཞི་བསྟན་པའི་མདོ་ལས། བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་དང་
ལྡན་ན་སྡིག་པ་བྱས་ཤིང་བསགས་པ་ཟིལ་གྱིས་གནོན་པར་འགྱུར་རོ། །བཞི་གང་ཞེ་ན་འདི་
ལྟ་སྟེ། རྣམ་པར་སུན་འབྱིན་པ་ཀུན་ཏུ་སྤྱོད་པ་དང་། གཉེན་པོ་ཀུན་ཏུ་སྤྱོད་པ་དང་། ཉེས་
པ་ལས་བཟློག་པ་དང་། རྟེན་གྱི་སྟོབས་སོ། །ཞེས་གསུངས་ཏེ། བྱས་ཤིང་བསགས་པའི་



328
༼ག༽
རང་རྒྱུད་པའི་སྐབས།
ལས་ནི་མྱོང་ངེས་ཡིན་པས་དེ་ཟིལ་གྱིས་གནོན་ནུས་ན་མ་ངེས་པ་ལྟ་ཅི་སྨོས། དེ་ལ་སྟོབས་
དང་པོ་ནི། ཐོག་མ་མེད་པ་ནས་མི་དགེ་བའི་ལས་བྱས་པ་ལ་འགྱོད་པ་མང་བ་ཡིན་ཏེ། འདི་
སྐྱེ་བ་ལ་རྣམ་སྨིན་སོགས་ཀྱི་འབྲས་བུ་གསུམ་སྐྱེས་ཚུལ་སྒོམ་དགོས་སོ། །ལག་ཏུ་ལེན་པའི་
ཚེ་ནི་གསེར་འོད་དམ་པའི་བཤགས་པ་དང་སངས་རྒྱས་སོ་ལྔའི་སྒོ་ནས་བཤགས་པ་གཉིས་
ཀྱིས་བྱའོ། །
གཉིས་པ། གཉེན་པོ་ཀུན་ཏུ་སྤྱོད་པའི་སྟོབས་ལ་དྲུག །མདོ་སྡེ་ཟབ་མོ་ལ་བརྟེན་པ་
དང་། སྟོང་ཉིད་ལ་མོས་པ་དང་། བཟླས་པ་ལ་བརྟེན་པ་དང་། སྐུ་གཟུགས་ལ་བརྟེན་པ་
དང་། མཆོད་པ་ལ་བརྟེན་པ་དང་། མཚན་ལ་བརྟེན་པའོ། །དང་པོ་ནི། ཤེར་ཕྱིན་ལ་སོགས་
པའི་མདོ་སྡེའི་ཚིག་ལེན་པ་དང་འཛིན་པ་དང་ཀློག་པ་རྣམས་སོ། །མངོན་རྟོགས་རྒྱན་ལས། སངས་
རྒྱས་རྣམས་ལ་ལྷག་པར་བྱས། །དེ་ལ་དགེ་བའི་རྩ་བ་བསྐྲུན། །དགེ་བའི་བཤེས་ཀྱི་མགོན་
བཅས་པ། །འདི་མཉན་པ་ཡི་སྣོད་ཡིན་ནོ། །ཤེར་ཕྱིན་ཉན་པའི་སྣོད་རུང་ཡིན་ན། སྔོན་
སངས་རྒྱས་བསྟེན་པ་དང་། དེ་ལས་དགེ་རྩ་བསྐྲུན་པ་དང་། ཐེག་ཆེན་གྱི་དགེ་བའི་བཤེས་
གཉེན་གྱིས་ཟིན་པ་གསུམ་ཚང་དགོས་པ་ཚིགས་བཅད་དང་པོའི་དོན་དང་། ཚིགས་བཅད་གཉིས་
པས་བསྟན་པ། སངས་རྒྱས་བསྙེན་བཀུར་པ། དེ་ལ་ཐེ་ཚོམ་དྲི་བ། སྦྱིན་སོགས་ལ་སྤྱོད་པ།
བཤེས་གཉེན་གྱིས་བྱིན་གྱིས་བརླབ་པ་དང་བཞི། རིམ་བཞིན་ཉན་པ་དང་། ལེན་པ། འཛིན་
པ༑ ཚུལ་བཞིན་ཡིད་ལ་བྱེད་པ་གཙོ་བྱས། དང་པོ་ཀུན་ལ་དགོས་པ། འགྲེལ་པ་ལས། སངས་
རྒྱས་རྣམས་ལ་སྤྱིར། ཞེས་དང་། ཐ་མ་ཀུན་ལ་དགོངས་པ་གཞུང་ཀུན་མཐུན་ནོ། །ཉན་
འཛིན་གྱི་སྣོད་གཉིས་ཐོས་པའི་སྣོད་གཙོ། བསམ་སྒོམ་ཐ་མ་གཉིས་རིམ་བཞིའོ། །སངས་རྒྱས་
བསྟེན་དང་ཀུན་འདྲི་དང་། །སྦྱིན་པ་དང་ཚུལ་ཁྲིམས་སོགས་སྤྱོད་པས། །ལེན་དང་འཛིན་
པ་ལ་སོགས་པ། །སྣོད་དུ་དམ་པ་རྣམས་བཞེད་དོ། །ཞེས་གསུངས་པའི་ཕྱིར།
གཉིས་པ་ནི། སྟོང་ཉིད་ལ་མི་མོས་ན་ཆོས་ཀྱིས་འཕོངས་པར་འགྱུར་ཏེ། མངོན་རྟོགས་



32
རང་རྒྱུད་པའི་སྐབས།
༼ག༽
རྒྱན་ལས། ཆོས་ཀྱི་འཕོངས་པའི་རྒྱུ་དག་ནི། །བདུད་ཀྱིས་ཐིབས་གྱིས་ནོན་པ་དང་། །ཟབ་
མོའི་ཆོས་ལ་མི་མོས་དང་། །ཕུང་པོ་ལ་སོགས་མངོན་ཞེན་དང་། །སྡིག་པའི་གྲོགས་པོས་ཡོངས་
ཟིན་པའོ། །ཞེས་སོ། །སྟོང་ཉིད་ལ་མོས་པ་ནི། བདག་མེད་ཅིང་འོད་གསལ་བའི་ཆོས་ཉིད་ལ་
འཇུག་ཅིང་གདོད་མ་ནས་དག་པར་ཡིད་ཆེས་པའོ། །འདི་ནི་བསོད་ནམས་ཤིན་ཏུ་ཆེན་པོ་ཡིན་
ཏེ༑ སེམས་ཅན་ཕལ་པ་ཀུན་གྱི་བསོད་ནམས་དང་སེམས་བསྐྱེད་གཅིག་མཚུངས། བྱང་ཆུབ་
ཀྱི་སེམས་ཀྱི་བསོད་ནམས་ལས། དམ་ཆོས་འཛིན་པའི་བསོད་ནམས་ཆེ། སེམས་བསྐྱེད་པ་
དང་དམ་ཆོས་འཛིན་པ་གཉིས་སྡོམ་ཀྱང་སྟོང་ཉིད་ལ་མོས་པའི་བཅུ་དྲུག་ཆར་ཡང་མི་ཕོད་པའི་
ཕྱིར། དེ་བཞིན་གཤེགས་པའི་གསང་བ་སྟོན་པའི་ལེའུ་ལས། གང་གིས་བྱང་ཆུབ་བློ་བསྐྱེད་
པ༑ ༑དེ་སྙེད་བསོད་ནམས་ཁྱད་པར་བགྱིད། །ཅེས་པ་ནས། སྟོང་པ་ཉིད་ལ་མོས་པ་ཡིས།།
བཅུ་དྲུག་ཆར་ཡང་མི་རིགས་ལགས། །ཞེས་གསུངས་པའི་ཕྱིར། ཡང་མདོ་ལས། བཀའི་
སྡིག་པ་སྟོང་པས་སྦྱངས། །ཞེས་ཆོས་སྤོང་གི་ལས་ཀྱི་གཉེན་པོར་སྟོང་ཉིད་སྒོམ་པ་གཙོ་བོར་
གསུངས་པའི་ཕྱིར།
གསུམ་པ། བཟླས་པ་ལ་བརྟེན་པ་ནི། ཡིག་བརྒྱ་ལ་སོགས་པའི་གཟུངས་ཁྱད་པར་
ཅན་རྣམས་ཆོ་ག་བཞིན་དུ་བཟློས་པའོ། །དཔུང་བཟང་གིས་ཞུས་པའི་མདོ་ལས། བཟླས་བརྗོད་
མེ་ལ་ཚུལ་ཁྲིམས་རླུང་གིས་སྦྱར། །ཞེས་དང་། ཚུལ་ཁྲིམས་ཉི་མ་འོད་ཟེར་བཟླས་བརྗོད་
ཀྱིས། །གདུངས་ནས་སྡིག་པའི་གངས་ཀྱང་ཟད་པར་འགྱུར། །ཞེས་བཟླས་བརྗོད་ཙམ་གྱིས་
མི་ཆོག་པར་ཚུལ་ཁྲིམས་རྣམ་པར་དག་པ་ངེས་པར་དགོངས་པར་གསུངས་པའི་ཕྱིར། ཚུལ་
ཁྲིམས་ལ་ཡང་སོ་ཐར་བྱང་སེམས་གསང་སྔགས་ཀྱི་ཚུལ་ཁྲིམས་གང་གི་དབང་དུ་བྱས་ཀྱང་
རྣམ་པར་དག་པ་དགོས་པར་གསུངས་པའི་ཕྱིར། དེ་ཡང་སྡིག་པ་དག་པའི་མཚན་མ་མ་མཐོང་
གི་བར་བྱའོ། །སྡིག་པ་དག་པའི་མཚན་མ་ནི། སྐུལ་བྱེད་ཀྱི་གཟུངས་ལས་གསུངས་པ་རྣམས་
སོ༔ ༈ལམ་རིམ་ཆེ་ཆུང་སོགས་སུའང་གསལ།



330
༼ག༽
རང་རྒྱུད་པའི་སྐབས།
བཞི་པ། སྐུ་གཟུགས་ལ་བརྟེན་པ་ནི། དཀོན་མཆོག་ལ་དད་པའི་བསམ་པས་སྐུ་གསུང་
ཐུགས་སོགས་གསར་དུ་བཞེངས་པ་སོགས་སོ། །
ལྔ་པ། མཆོད་པ་ལ་བརྟེན་པ་ནི། དཀོན་མཆོག་ལ་དད་པའི་བསམ་པས་དངོས་བཤམས་
ཡིད་སྤྲུལ་བླ་ན་ཡོད་མེད། དེ་ཁོ་ན་ཉིད་ཀྱི་མཆོག་པ་སྣ་ཚོགས་ནུས་ཤུགས་ཅི་ཡོད་ཀྱིས་ཕུལ་པའོ།།
དྲུག་པ། མཚན་ལ་བརྟེན་པ་ནི། སངས་རྒྱས་དང་རྒྱལ་སྲས་ཆེན་པོ་རྣམས་ཀྱི་མཚན་
ཐོས་ཤིང་བཟུང་བའོ། །འདི་དག་ནི་བསླབ་བཏུས་ལས་དངོས་སུ་བཤད་པ་རྣམས་ཡིན་གཞན་
ཡང་མང་པོ་ཡོད། ཅེས་ལམ་རིམ་ཆེ་མོར་གསུངས་པའི་ཕྱིར།
སྟོབས་གསུམ་པ། ཉེས་པ་ལས་བཟློག་པའི་སྟོབས་ནི། ཕྱི་ཆད་སྡོམས་སེམས་ཏེ། མི་
དགེ་བཅུ་སོགས་རང་བཞིན་གྱི་ཁ་ན་མ་ཐོ་བ་རྣམས་དང་། སོ་ཐར་བྱང་སེམས་གསང་སྔགས་
ཀྱི་སྡོམ་པ་སོ་སོའི་བསླབ་བྱ་དང་འགལ་བའི་བཅས་པའི་ཁ་ན་མ་ཐོ་བ་ལྟུང་བ་སྡེ་ལྔ། རྩ་ལྟུང་
བཅོ་བརྒྱད་དང་། ཉེས་བྱས་ཞེ་དྲུག །རྩ་ལྟུང་བཅུ་བཞི་དང་། སྦོམ་པོ་བརྒྱད། གཞན་ཡང་།
དེ་དག་དང་ངོ་བོ་གཅིག་པའི་སྡིག་པ་དང་། ཉོན་མོངས་པ་གཞན་རྣམས་དང་། ཤེས་བྱའི་སྒྲིབ་
པ་དང་། ལས་སྒྲིབ་རྣམས་ཀྱང་ཕྱིན་ཆད་སྡོམ་སེམས་བརྟན་པོས་འཇོམས་པར་མདོ་ཉི་མའི་
སྙིང་པོ་སོགས་ལས་གསུངས་པའི་ཕྱིར། ཞེ་ཐག་པ་ནས་སྡོམ་སེམས་མེད་པའི་བཤགས་པ་ཚིག་
ཙམ་དུ་འགྲོ་བ་ལ་དགོངས་ནས་ཕྱིར་བཅོས་ཀྱི་སྐབས་སུ་ཕྱིན་ཆད་སྡོམ་མམ་ཞེས་འདུལ་བ་ལུང་
ལས་གསུངས་པར་འདུལ་བ་རྒྱ་ཆེར་འགྲེལ་ལས་བཤད་དོ། །དེའི་ཕྱིར་ཕྱིན་ཆད་མི་བྱེད་པའི་
སྡོམ་སེམས་གལ་ཆེ་ལ། དེ་སྐྱེ་བ་ཡང་སྟོབས་དང་པོ་ལ་རགས་ལས་སོ། །ཞེས་གསུངས་པའི་ཕྱིར།
བཞི་པ་རྟེན་གྱི་སྟོབས་ཡོད་དེ། ཡང་ལམ་རིམ་ཆེན་མོ་ལས། སྟོབས་བཞི་པ་ནི། སྐྱབས་
འགྲོ་དང་བྱང་ཆུབ་ཀྱི་སེམས་བསྒོམ་པའོ། །དེ་ལ་སྤྱིར་རྒྱལ་བས་ལས་དང་པོ་པས་སྡིག་པ་སྦྱོང་
བའི་སྒོ་སྣ་ཚོགས་ཤིག་གསུངས་ཀྱང་གཉེན་པོ་ཡོངས་སུ་རྫོགས་པ་ནི་སྟོབས་བཞི་ཚང་བའོ། །ཞེས་
གསུངས་པའི་ཕྱིར། ཕྱིར་བཅོས་པས་དག་རུང་གི་ལྟུང་བ་ལ། ངོ་བོ་ཤེས་ཤིང་དྲན་པར་ནུས་



331
རང་རྒྱུད་པའི་སྐབས།
༼ག༽
པ་དང་། བདག་གི་རྒྱུད་དང་འབྲེལ་བར་ཡོད་པ་དང་། གཞི་འདི་ལས་བྱུང་བ་མ་ཡིན་པའི་
ཁྱད་པར་གསུམ་ཚང་དགོས་པ་ལྟར། གཉེན་པོ་སྟོབས་བཞིས་འདག་རུང་གི་སྡིག་པ་ལ་དེ་ལྟ་
བུའི་ཁྱད་པར་ཚང་དགོས་མི་དགོས་དཔྱད་པར་བྱའོ། །སྡིག་པ་དག་ལུགས་ཀྱང་མི་འདྲ་བ་མང་
པོ་ཡོད་དེ། ངན་འགྲོར་སྡུག་བསྔལ་ཆེན་པོར་སྐྱེ་བའི་རྒྱུ་རྣམས་སྡུག་བསྔལ་ཆུང་བར་སྐྱེ་བའི་
རྒྱུར་འགྱུར་བའམ། རྒྱུན་རིང་པོ་མྱོང་དགོས་པ་རྣམས་ཡུན་ཐུང་དུའམ་ད་ལྟའི་རྟེན་ལ་མགོ་
བོ་ན་བ་ཙམ་གྱིས་དག་ནས་འགྲོ་བ་དང་། ཡང་ན་གཏན་ནས་སྡུག་བསྔལ་མྱོང་མི་དགོས་པའང་
ཡོད་དེ། དེ་དག་སྤྱོད་མཁན་སྟོབས་ཆེ་ཆུང་དང་གཉེན་པོ་སྟོབས་བཞི་ཚང་མ་ཚང་དང་། རྫོགས་
མ་རྫོགས་ཤུགས་དྲག་མ་དྲག་རྒྱུན་རིང་ཐུང་ལ་སོགས་པའི་སྒོ་ནས་ཡིན་པས་མཐའ་གཅིག་ཏུ་
ངེས་པ་མེད་དོ། །ཅེས་གསུངས་སོ། །འོ་ན། མདོ་སྡེ་དང་འདུལ་བ་སོགས་ལས། ལས་
རྣམས་བསྐལ་བ་བརྒྱར་ཡང་ནི། །ཆུད་མི་ཟ་བ། ཞེས་གསུངས་པ་མི་རིགས་པར་ཐལ། སྡིག་
པ་འདག་ཚུལ་སྣ་ཚོགས་གསུངས་པའི་ཕྱིར་ཟེར་ན། མ་ཁྱབ་སྟེ། གཉེན་པོ་སྟོབས་བཞི་སྒོམ་
པ་མེད་པ་ལ་དགོངས་པ་ཡིན་གྱིས། གཉེན་པོ་སྟོབས་བཞི་ཚང་བ་བཤད་པ་ལྟར་སྦྱངས་ན་ནི་
མྱོང་ངེས་ཀྱང་འདག་པར་གསུངས་ཏེ། བརྒྱད་སྟོང་འགྲེལ་ཆེན་ལས། གཉེན་པོའི་ཕྱོགས་ཉེ་
བ་ན་འགྲིབ་པའི་ཆོས་ཅན། ཡིན་པར་གསེར་གྱི་གཡའ་ལ་སོགས་པའི་དཔེས་གསུངས་པ་སོགས་
ལས་ཤེས་པར་བྱའོ། །ས་བོན་འཇོམས་པའི་གཉེན་པོ་མ་རྙེད་ཀྱང་འགལ་རྐྱེན་གྱི་ཉམས་སྨད་
པས་རྐྱེན་གཞན་ཚོགས་ཀྱང་འབྲས་བུ་མི་འབྱིན་པ་ནི་ཕྱི་ནང་གི་རྒྱུ་འབྲས་ལ་མང་པོ་སྣང་ངོ་།།
དེས་ན་དགེ་བ་མང་པོ་གསོག་པ་ལ་བརྩོན་ཡང་དགེ་བ་འཇོམས་པའི་རྒྱུ་ཁོང་ཁྲོ་སོགས་མ་བསྲུངས་
ན་སྔར་ལྟར་གསུངས་པས་སྲུང་བ་ལ་འབད་ཅིང་མི་དགེ་བའི་ཕྱིར་བཅོས་ལ་བརྩོན་དགོས་སོ།།
ཞེས་གསུངས་པའི་ཕྱིར། ཡང་ཁོ་ན་རེ། སྔོན་གྱི་ལས་ཀྱི་རྣམ་པར་སྨིན་པ་མ་གཏོགས་སོ།།
ཞེས་གསུངས་པ་མི་འཐད་པར་ཐལ། ཤིན་ཏུ་སྟོབས་དང་ལྡན་པའི་ལས་ཀྱང་གཏན་སྦྱོང་བར་
ནུས་པའི་ཕྱིར་ན། མ་ཁྱབ། དམུས་ལོང་སོགས་རྣམ་སྨིན་གྲུབ་ཟིན་པ་རྣམས་ད་ལྟར་གྱི་གཉེན་



aga
༼ག༽
རང་རྒྱུད་པའི་སྐབས།
པོས་སྦྱང་དཀའ་ལ། འབྲས་བུ་མ་གྲུབ་པ་རྒྱུའི་སྐབས་ན་བཟློག་སླ་བ་དགོངས་པས་འགལ་བ་
མེད་དེ། རྟོག་གེ་འབར་བ་ལས། གལ་ཏེ་སྡིག་པ་ཤིན་ཏུ་ཟད་པར་འགྱུར་བ་ཡིན་ན་ཅིའི་ཕྱིར་
སྔོན་གྱི་ལས་ཀྱི་རྣམ་པར་སྨིན་པ་ནི་མ་གཏོགས་སོ་ཞེས་བསྟན་ཞེ་ན། ཞེས་པ་ནས། ལས་ལ་
འབྲས་བུ་མེད་པ་ཡང་མ་ཡིན་ནོ། །ཞེས་སོ། །ཞེས་གསུངས་པའི་ཕྱིར། ལམ་རིམ་ལས། མ་
ལུས་པར་དག་པའི་དོན་ནི་འབྲས་བུ་ཡིད་དུ་མི་འོང་པ་འབྱིན་པ་མ་ལུས་པར་དག་པ་ཡིན་གྱི་ལམ་
གྱི་རྟོགས་པ་སྐྱེ་བ་སོགས་ནི་ཆེས་རིང་དུ་འགྲོ་བ་ཡིན་པས་དང་པོ་ནས་མ་གོས་པ་ལ་འབད་པར་
བྱའོ། །དེའི་ཕྱིར་འཕགས་པ་རྣམས་སྲོག་གི་ཕྱིར་ཡང་སྡིག་ལྟུང་ཕྲ་མོ་ལ་ཡང་ཤེས་བཞིན་དུ་
མི་འཇུག་པར་གསུངས་ཏེ། བཤགས་པས་དག་པ་དང་། དང་པོ་ནས་མ་བྱུང་བ་གཉིས་ཁྱད་
མེད་ན་དེ་ལྟར་བྱ་མི་དགོས་པའི་ཕྱིར། ཞེས་གསུངས་པའི་ཕྱིར། ཡང་། ལྷག་པར་ལས་
སྒྲིབ་སྦྱོང་བ་གནད་ཆེ་བས། །རྒྱུན་དུ་སྟོབས་བཞི་ཚང་བ་བསྟེན་པ་གཅེས། །ཞེས་གསུངས་
པའི་ཕྱིར། བཤེས་སྤྲིངས་ལས། གལ་ཏེ་མཐོ་རིས་ཐར་པ་མངོན་བཞེད་ན། །ཡང་དག་ལྟ་
ལ་གོམས་པ་དག་ཏུ་མཛོད། །གང་ཟག་ལོག་པར་ལྟ་བས་ལེགས་སྤྱད་ཀྱང་། །ཐམས་ཅད་
རྣམ་པར་སྨིན་པ་མི་བཟང་ལྡན། །ཞེས་གསུངས་པ་ལྟར། ལས་དགེ་སྡིག་གཉིས་རྒྱུ་དང་འབྲས་
བུར་བཅས་པ་རྣམས་ལ་ཚུལ་བཞིན་དུ་ལྟ་བ་འདི་ནི་ཐེག་པ་ཐམས་ཅད་དང་སྐྱེས་བུའི་དོན་ཐམས་
ཅད་འགྲུབ་པའི་གཞིར་མེད་དུ་མི་རུང་བ་ཡིན་པས་སྔར་བཤད་པས་མཚོན་མདོ་དྲན་པ་ཉེར་བཞག་
དང་། མདོ་མཛངས་བླུན་དང་། ལས་བརྒྱ་པ། རྟོགས་བརྗོད་བརྒྱ་པ། འདུལ་བ་ལུང་གི་
རྒྱུད་གླེང་དང་། གསུང་རབ་གཞན་རྣམས་ཀྱང་བལྟས་ནས་ངེས་པ་ཤུགས་དྲག་ལ་རྒྱུན་རིང་
བསྐྱེད་པར་བྱ་བ་ནི་གནད་ཀྱི་དོན་དུ་གཟུང་བར་བྱའོ། །ཞེས་ལམ་རིམ་ཆེན་མོར་གསུངས་
པ་སོགས་ལས་ཞིབ་ཏུ་ཤེས་པར་བྱའོ། །
རྩ་བའི་ས་བཅད་གསུམ་པ། འབྲས་བུའི་འདོད་ཚུལ་ནི། འབྲས་བུ་ལ། གནས་སྐབས་
ཀྱི་འབྲས་བུ་དང་། མཐར་ཐུག་གི་འབྲས་བུ་གཉིས། དང་པོ་ནི། སྔར་ས་ལམ་གྱི་སྐབས་སུ་



333
རང་རྒྱུད་པའི་སྐབས།
༼ག༽
ཕལ་ཆེར་བཤད་ཟིན་ལ། མཐར་ཐུག་གི་འབྲས་བུ་ཡང་སྔར་ཐེག་ཆེན་གྱི་མི་སློབ་ལམ་སྐྱེ་ཚུལ་
བཤད་སྐབས་ཐོབ་ཚུལ་ཙམ་ཞིག་བཤད་ཟིན་ཅིང་། འདིར་འབྲས་བུ་ཆོས་སྐུའི་མཚན་ཉིད་དང་།
དབྱེ་བ། ས་མཚམས་བཤད་པ་གསུམ་ལས། དང་པོ་ནི། སྦྱོར་བཞི་སྒོམ་སྟོབས་ཀྱིས་ཐོབ་
པའི་ཐོབ་བྱ་མཐར་ཐུག་དེ། འབྲས་བུ་ཆོས་སྐུའི་མཚན་ཉིད། གཉིས་པ་ནི། དེ་ལ་དབྱེ་ན།
ངོ་བོ་ཉིད་སྐུ་དང་། ཡེ་ཤེས་ཆོས་སྐུ་དང་། ལོངས་སྐུ་དང་། སྤྲུལ་སྐུ་བཞི་ཡོད། མངོན་
རྟོགས་རྒྱན་ལས། ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །ཆོས་
སྐུ་མཛད་པ་དང་བཅས་པ། །རྣམ་པ་བཞིར་ནི་ཡང་དག་བརྗོད། །ཅེས་གསུངས་པའི་ཕྱིར།
གཞུང་འདི་སྐུ་བཞི་འཕྲིན་ལས་དང་བཅས་པ་བསྟན་པའི་ཕྱིར། གཞུང་དེས་སྐུ་བསྟན་ཚུལ་ལ་
མཁས་པའི་བཤད་ཚུལ་མི་འདྲ་བ་ཡོད་དེ། འཕགས་པ་གྲོལ་སྡེས། གཞུང་དེའི་སྐབས་སུ་སྐུ་
བཞིའི་ཡེ་ཤེས་ཆོས་སྐུ་མ་གཏོགས་པའི་སྐུ་གཞན་གསུམ་དངོས་སུ་བསྟན་ནས། ཆོས་སྐུ་མཛད་
པ༑ ཞེས་པའི་ཆོས་སྐུ་ཞེས་པའི་ཚིག་གིས། ཆོས་སྐུ་སྤྱི་ལྡོག་དངོས་སུ་བསྟན་ནས་ཡེ་ཤེས་
ཆོས་སྐུ་ཤུགས་ལ་བསྟན་པར་བཤད་ལ། སློབ་དཔོན་སེང་གེ་བཟང་པོས། ཆོས་སྐུ། ཞེས་
པའི་ཚིག་གིས་ཡེ་ཤེས་ཆོས་སྐུ་དངོས་སུ་བསྟན་པར་བཤད་པས་སྐུ་བཞི་ཀ་གཞུང་དེའི་སྐབས་
སུ་དངོས་སུ་བསྟན་པར་བཤད་དོ། །ཉི་སྣང་དང་རྒྱན་སྣང་འགྲེལ་པ་དོན་གསལ་རྣམས་སུ་གསལ།
འོན་ཀྱང་འགལ་བ་ཡོད་པ་མ་ཡིན་ཏེ། མདོ་སོ་སོའི་བཤད་ཚུལ་དང་བསྟུན་ཆེད་དང་དེའང་
དགོས་པ་སོ་སོ་ཡོད་པས་སོ། །ལེགས་བཤད་གསེར་ཕྲེང་སོགས་ལས་ཤེས་པར་འགྱུར་རོ། །དང་
པོ༑ ངོ་བོ་ཉིད་སྐུ་ལ། མཚན་ཉིད། དབྱེ་བ། དང་པོ་ནི། དག་པ་གཉིས་ལྡན་གྱི་དབྱིངས་དེ།
ངོ་བོ་ཉིད་སྐུའི་མཚན་ཉིད། དབྱེ་ན། རང་བཞིན་རྣམ་དག་དང་། གློ་བུར་རྣམ་དག་གི་སྐུ་
གཉིས་ཡོད། མངོན་རྟོགས་རྒྱན་ལས། ཐུབ་པའི་ངོ་བོ་ཉིད་སྐུ་ནི། །ནས། དེ་དག་རང་བཞིན་
མཚན་ཉིད་ཅན། །ཞེས་གསུངས་པའི་ཕྱིར།
གཉིས། ཡེ་ཤེས་ཆོས་སྐུ་ལ། མཚན་ཉིད་དང་
། དབྱེ་བ། དང་པོ་ནི། ཇི་ལྟ་ཇི་སྙེད་



984
༼ག༽
རང་རྒྱུད་པའི་སྐབས།
ལ་ལྟོས་ནས་གཟིགས་པ་མཐར་ཐུག་གི་ཡེ་ཤེས་དེ། ཡེ་ཤེས་ཆོས་སྐུའི་མཚན་ཉིད། དེ་དང་
རྣམ་མཁྱེན་དོན་གཅིག །དབྱེ་ན། ཆོས་དབྱིངས་ཡེ་ཤེས་སོགས་ཡེ་ཤེས་ལྔ་ཡོད་པ་བཤད་
ཟིན། ཡང་དེ་ལ་དབྱེ་ན། ཟག་མེད་ཡེ་ཤེས་སྡེ་ཚན་ཉེར་གཅིག་ཡོད་དེ། རང་ཡིན་གྱི་སྡེ་
ཚན་དང་པོ་བྱང་ཕྱོགས་སོ་བདུན་དང་། གཉིས་པ་ཚད་མེད་བཞི། གསུམ་པ་རྣམ་ཐར་བརྒྱད།
བཞི་པ་མཐར་གནས་སྙོམས་འཇུག་དགུ །ལྔ་པ་ཟད་པར་བཅུ། དྲུག་པ་ཟིལ་གནོན་བརྒྱད།
བདུན་པ་ཉོན་མོངས་མེད་སེམས། བརྒྱད་པ་སྨོན་མཁྱེན། དགུ་པ་མངོན་ཤེས་དྲུག །བཅུ་པ་
སོ་སོ་ཡང་དག་པར་རིག་པ་བཞི། བཅུ་གཅིག་པ་ཡོངས་དག་བཞི། བཅུ་གཉིས་པ་དབང་བཅུ།
བཅུ་གསུམ་པ་སྟོབས་བཅུ། བཅུ་བཞི་པ་མི་འཇིགས་པ་བཞི། བཅོ་ལྔ་པ་སྲུང་བ་མི་མངའ་བའི་
ཆོས་ཉིད། བཅུ་དྲུག་པ་དྲན་པ་ཉེར་བཞག་གསུམ། བཅུ་བདུན་པ་བསྙེལ་བ་མི་མངའ་བའི་
ཆོས་ཉིད། བཅོ་བརྒྱད་པ་བག་ཆགས་ཡང་དག་བཅོམ་པ། བཅུ་དགུ་པ་ཐུགས་རྗེ་ཆེན་པོ། ཉི་
ཤུ་པ་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད། ཉེར་གཅིག་པ་མཁྱེན་གསུམ་གྱི་སྡེ་ཚན་
གྱི་བར་ཡོད་པའི་ཕྱིར། སློབ་པ་དང་ཐུན་མོང་པ་རྣམས་ལ་རང་ཡིན་གྱི་ཞེས་སྦྱར་དགོས། ཡིན་
ལག་གི་དབྱེ་བ་ཡོད་དེ། དངོས་བསྟན་སྡེ་ཚན་དང་པོ་ལ་སོ་བདུན་ནས་ཉེར་གཅིག་པ་རྣམ་མཁྱེན་
དང་བཅས་པའི་བརྒྱ་དང་ཞེ་བཞི། དང་སྒྲས་བཤད་པའི་མཁྱེན་པ་གཉིས་ཏེ་ཞེ་དྲུག་ཡོད་པའི་
ཕྱིར། མངོན་རྟོགས་རྒྱན་ལས། བྱང་ཆུབ་ཕྱོགས་མཐུན་ཟད་མེད་དང་། །ནས། རྣམ་པ་
ཐམས་ཅད་མཁྱེན་ཉིད་དང་། །ཆོས་ཀྱི་སྐུ་ཞེས་བརྗོད་པ་ཡིན། །ཞེས་གསུངས་པའི་ཕྱིར།
གསུམ་པ། ལོངས་སྐུ་ལ། མཚན་ཉིད་དང་། དབྱེ་བ། ཐེག་པ་ཆེན་པོའི་ཆོས་ལ་
རྫོགས་པར་ལོངས་སྤྱོད་པའི་ཆ་ནས་བཞག་པའི་གཟུགས་སྐུ་མཐར་ཐུག་དེ། ལོངས་སྐུའི་མཚན་
ཉིད། ཡང་ན་ངེས་པ་ལྔ་ལྡན་གྱི་གཟུགས་སྐུ་མཐར་ཐུག །ལོངས་སྐུའི་མཚན་ཉིད། དེའི་
རྒྱུད་ཀྱི་མཚན་གཞིའི་རྣམ་ཤེས་ཀྱི་སྟེང་ནས་དཔྱད། མངོན་རྟོགས་རྒྱན་ལས། མཚན་ནི་སུམ་
ཅུ་རྩ་གཉིས་དང་། །དཔེ་བྱད་བརྒྱད་ཅུའི་བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་



རང་རྒྱུད་པའི་སྐབས།
༼ག༽
335
ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །ཅེས་གསུངས་པའི་ཕྱིར། དབྱེ་ན། ལམ་
བགྲོད་ཚུལ་གྱི་སྒོ་ནས། ཐེག་དམན་གྱི་རྟོགས་པ་སྔོན་སོང་གི་ལོངས་སྐུ་དང་། དང་པོ་ཉིད་
ནས་ཐེག་ཆེན་རིགས་ངེས་པ་དང་། རྒྱུད་གཅིག་པའི་ལོངས་སྐུ་གཉིས། འཁོར་དང་ཞིང་སོགས་
ཀྱི་སྒོ་ནས་དབྱེ་ཚུལ་མི་འདྲ་བ་དྲུག་ཡོད་པའི་ཕྱིར། མདོ་སྡེ་རྒྱན་ལས། ལོངས་སྤྱོད་རྫོགས་
པའི་ཁམས་ཀུན་ཏུ། །ཞེས་དང་། ལོངས་སྤྱོད་རྫོགས་པའི་སངས་རྒྱས་ཉིད། །ཅེས་དང་།
རྒྱུད་བླ་མ་ལས། སྣ་ཚོགས་ཆོས་ལ་རྫོགས་ལོངས་སྤྱོད། །ཅེས་སོགས་དང་དེ་དག་གི་འགྲེལ་
པ་རྣམས་ལས་ཤེས་པར་བྱའོ། །
བཞི་པ། སྤྲུལ་སྐུ་ལ། མཚན་ཉིད། དབྱེ་བ་གཉིས་ལས། དང་པོ་ནི། སྔོན་གྱི་སྨོན་
ལམ་དང་རྒྱལ་བའི་མོས་དབང་གིས་གདུལ་བྱ་འདུན་སྨིན་གྲོལ་གསུམ་བྱེད་པའི་ཆེད་དུ་སྣོད་བཅུད་
གང་རུང་གི་རྣམ་པར་སྤྲུལ་པའི་གཟུགས་སྐུ་མཐར་ཐུག་དེ། སྤྲུལ་སྐུའི་མཚན་ཉིད། མངོན་
རྟོགས་རྒྱན་ལས། གང་གིས་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་དག །མཉམ་
དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་ཆད། །ཞེས་གསུངས་པའི་ཕྱིར། དབྱེ་ན།
བཟོ་པ་སྤྲུལ་སྐུ་དང་། སྐྱེ་བ་སྤྲུལ་སྐུ་དང་། མཆོག་གི་སྤྲུལ་སྐུ་གསུམ་ཡོད། མདོ་སྡེ་རྒྱན
ལས། བཟོ་དང་སྐྱེ་བ་བྱང་ཆུབ་ཆེ། །ནས། རྣམ་པར་གྲོལ་བའི་ཐབས་ཆེན་པོ། །ཞེས་གསུངས་
པའི་ཕྱིར། སངས་རྒྱས་ཀྱི་སྤྲུལ་པ་ལ་གཅིག་ཅར་དང་རིམ་ཅན་གཙོ་བོ་དང་འཁོར་སོགས་
སུ་སྤྲུལ་པ་དང་རྫུ་འཕྲུལ་ཡ་མ་ཟུང་སོགས་མཐའ་ཡས་པ་ཡོད་པའི་ཕྱིར། དཔེར་ན། སྟོན་
པ་སངས་རྒྱས་བཅོམ་ལྡན་འདས་མ་ག་དྷ་བཟང་མོས་སྤྱན་དྲངས་པའི་ཚེ་དེའི་ཕོ་བྲང་ལ་སྒོ་བཅོ་
བརྒྱད་ཡོད་པས་རང་འདྲ་བཅུ་བདུན་དང་རང་ཉིད་དང་བཅོ་བརྒྱད་དུས་མཉམ་པར་སྤྲུལ་ནས་
ཕེབས་པ་བཞིན་ཐུན་མོང་དང་ཐུན་མོང་མ་ཡིན་པའི་སྤྲུལ་པ་བསམ་གྱིས་མི་ཁྱབ་པ་བརྗོད་ཀྱིས་
མི་ལང་བ་ཡིན་ནོ། །མ་ལུས་སེམས་ཅན། ནས། བཅོམ་ལྡན་འཁོར་བཅས་གནས་འདིར་
གཤེགས་སུ་གསོལ། དྲན་པར་བྱའོ། །ཆོས་སྐུའི་ས་མཚམས་ནི། སངས་རྒྱས་ཀྱིས་ཁོ་ནར་
-



486
༼ག༽
རང་རྒྱུད་པའི་སྐབས།
ཡོད། ཆོས་སྐུའི་འཕྲིན་ལས་བཤད་པ་ལ། མཚན་ཉིད། དབྱེ་བ། ས་མཚམས་གསུམ།
དང་པོ་ནི། ཆོས་སྐུའི་ཡོན་ཏན་དང་དེའི་དབང་གིས་བྱུང་བ་གང་རུང་གིས་བསྡུས་
པའི་རྣམ་དཀར་གྱི་ཡོན་ཏན་དེ། ཆོས་སྐུའི་འཕྲིན་ལས་ཀྱི་མཚན་ཉིད། ཆོས་སྐུ་ཆོས་ཅན།
ཁྱོད་རྒྱུན་མི་འཆད་པ་དེ་བཞིན་དུ་ཁྱོད་ཀྱི་འཕྲིན་ལས་རྒྱུན་མི་འཆད་དེ། འཁོར་བ་ཇི་སྲིད་མ་
སྟོངས་བར་དུ་ལོངས་སྤྲུལ་གྱི་སྐུའིསྣང་བ་བསྐྱེད་ཅིང་འཕྲིན་ལས་གདུལ་བྱ་ལ་འཇུག་པ་རྒྱུན་
མི་འཆད་པའི་ཕྱིར། དེ་སོ་སོའི་རྒྱུ་ཚོགས་པ་ཚང་བ་མཐར་ཕྱིན་པ་སྔོན་དུ་སོང་བའི་ཕྱིར། མངོན་
རྟོགས་རྒྱན་ལས། དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་འཆད་པར་འདོད། །ཅེས་
གསུངས་པའི་ཕྱིར། གཉིས་པ། དབྱེ་བ་ནི། རང་ཡིན་གྱི་ཉེར་བདུན་ཡོད་དེ། ལམ་ལ་འགོད་
པ་ཉེར་དྲུག་དང་། འབྲས་བུ་ལ་འགོད་པ་གཅིག་སྟེ་ཉེར་བདུན་ཡོད་པའི་ཕྱིར། མངོན་རྟོགས་
རྒྱན་ལས། འགྲོ་རྣམས་ཞི་བའི་ལས་དང་ནི། །བསྡུ་རྣམ་བཞི་ལ་དགོད་པ་དང་། །ཞེས་པ་
ནས། ཆོས་ཀྱི་སྐུ་ཡི་འཕྲིན་ལས་ནི། །རྣམ་པ་ཉི་ཤུ་བདུན་དུ་བཞེད། །ཅེས་གསུངས་པའི་
ཕྱིར། ལམ་ལ་འགོད་པའི་འཕྲིན་ལས་ལ། ཚོགས་ལམ་དང་། སྦྱོར་ལམ་དང་། མཐོང་
ལམ་དང་། སྒོམ་ལམ་ལ་འགོད་པའི་འཕྲིན་ལས་དང་། ཕྱི་མ་ལ་ས་བཅུ་སོ་སོ་ལ་འགོད་པའི་
འཕྲིན་ལས་རྣམས་ཡོད་པ་ཉི་སྣང་རྒྱན་སྣང་འགྲེལ་ཆུང་རྣམས་ལས་ཤེས་པར་བྱའོ། །རྒྱུད་
བླ་མ་ལས། བྲལ་བའི་ཡོན་ཏན་སོ་གཉིས་དང་། རྣམ་སྨིན་གྱི་ཡོན་ཏན་སོ་གཉིས་ཏེ་རེ་བཞིའི་
འཕྲིན་ལས་རེ་བཞི་གསུངས། གསུམ་པ། ས་མཚམས། ལམ་མ་ཞུགས་ནས་སངས་རྒྱས་
ཀྱི་སའི་བར་ཡོད། སྨྲས་པ། ལམ་གྱི་རྩ་བ་བཤེས་གཉེན་བསྟེན་པའི་མཐུས། །བདག་དང་
མཁའ་མཉམ་སེམས་ཅན་མ་ལུས་པ། །སྒྲིབ་གཉིས་སྦྱངས་ཤིང་ཚོགས་གཉིས་ཡོངས་རྫོགས་
ནས། །སྐུ་བཞིའི་གོ་འཕང་མྱུར་དུ་འཐོབ་པར་ཤོག །དགེའོ། །ཁྲིམས་ཀྱི་ཚུལ་ཁྲིམས་སྐྱོན་
མེད་ཅིང་། །ཚུལ་ཁྲིམས་རྣམ་པར་དག་དང་ལྡན། །རློམ་སེམས་མེད་པའི་ཚུལ་ཁྲིམས་ཀྱིས།།
ཚུལ་ཁྲིམས་ཕ་རོལ་ཕྱིན་རྫོགས་ཤོག། །།



ཐལ་འགྱུར་པའི་སྐབས།
༼ག༽
aa7
༈ ནང་པའི་གྲུབ་མཐའ་སྨྲ་བ་བཞིའི་འདོད་ཚུལ་གསལ་བར་བཤད་པ་
བློ་གསར་རིག་པའི་སྒོ་འབྱེད་ཅེས་བྱ་བ་ལས་དབུ་མ་
ཐལ་འགྱུར་པའི་སྐབས་བཞུགས་སོ། །
དུས་གསུམ་རྒྱལ་བ་ཀུན་གྱི་ཐུགས་ཀྱི་བཅུད། །
མཐའ་བྲལ་དབུ་མའི་ལམ་བཟང་ཀླུ་སྒྲུབ་ཀྱིས། །
བཀྲལ་བ་ཇི་བཞིན་གསལ་མཛད་སངས་རྒྱས་བསྐྱངས། །
ཟླ་བའི་ཞབས་དང་ཞི་བ་ལྷ་ལ་འདུད། །
འཇམ་མགོན་བླ་མ་རྗེ་ཙོང་ཁ་པ་ཆེན་པོའི་གསུང་ལས། །
འཛམ་གླིང་མཁས་པའི་རྒྱན་གྱུར་འདི་རྣམས་ཀྱི། །
ལེགས་བཤད་ཀུན་ལ་སྙིང་ནས་གུས་མོད་ཀྱང་། །
འཁོར་འདས་རྟེན་འབྱུང་མི་བསླུའི་གཏན་ཚིགས་ཀྱིས། །
མཐར་འཛིན་དམིགས་གཏད་ཐམས་ཅད་འཇིག་བྱེད་པ། །
ཟླ་བ་ལས་འོངས་ལེགས་བཤད་འོད་དཀར་གྱིས། །
བློ་མིག་ཀུནྡའི་ན
་ཚལ་རབ་ཕྱེ་བའི་ཚེ། །
སངས་རྒྱས་བསྐྱངས་ཀྱིས་བསྟན་པའི་ལམ་མཐོང་ནས། །
ཀླུ་སྒྲུབ་ལུགས་བཟང་གཙོ་བོར་མི་འཛིན་སུ། །
ཞེས་གསུངས་པ་ལྟར། གཞུང་ལུགས་དང་གྲུབ་མཐའ་ཐམས་ཅད་ཀྱི་ཡང་རྩེ། ཐེག་
པ་གསུམ་གྱི་སྐྱེ་འཕགས་ཐམས་ཅད་ཀྱི་བགྲོད་པའི་ལམ་གཅིག་བུ། དུས་གསུམ་གྱི་སངས་



88
དར་པའི་སྐབས།
༼ག༽
ཐལ་འགྱུར་
རྒྱས་ཐམས་ཅད་ཀྱི་དགོངས་དོན་མཐར་ཐུག །མཐའ་དང་མཐར་འཛིན་ཐམས་ཅད་གཅིག་
ཅར་སེལ་བའི་ཐབས་མཆོག །ཟབ་མོ་དབུ་མའི་ལམ་རྟེན་འབྱུང་གི་དོན་དེ་ཉིད། དཔལ་
མགོན་འཕགས་པ་ཀླུ་སྒྲུབ་ཀྱིས་ཇི་ལྟར་བཀྲལ་བ་བཞིན། སློབ་དཔོན་སངས་རྒྱས་བསྐྱངས་
ཀྱིས་ཐལ་འགྱུར་པའི་ལུགས་ཀྱི་སྲོལ་བཏོད་ཅིང་། དཔལ་ལྡན་ཟླ་བ་གྲགས་པའི་ཞབས་
ཀྱིས་ཤིང་རྟའི་ལམ་ཆེན་པོར་མཛད་པ་དབུ་མ་ཐལ་འགྱུར་པའི་གྲུབ་མཐའི་རྣམ་བཞག་བཤད་
པ་ལ། གང་ལ་བརྟེན་ནས་བཤད་པའི་ཁུངས་འགོད་པ་དང་། གསུང་རབ་ལ་དྲང་ངེས་
ཕྱེ་བའི་དགོས་པ་དང་། ཐལ་འགྱུར་པའི་གྲུབ་མཐའི་རྣམ་བཞག་བཤད་པ་དང་གསུམ། དང་
པོ་ནི། འཁོར་ལོ་བར་པ་དགོངས་འགྲེལ་གྱི་བསྟན་བཅོས་དང་བཅས་པ་རྣམས་སོ། །འོ་
ན༑ འཁོར་ལོ་བར་པ་ནམ་གསུང་ཞེ་ན། ཐུན་མོང་གི་དབང་དུ་བྱས་ནས་བུ་སྟོན་རིན་
པོ་ཆེ། མཁས་གྲུབ་ཆོས་ཀྱི་རྒྱལ་པོ། འཇམ་གསར་པ་རྣམས་ཀྱིས་སངས་རྒྱས་པའི་ཕྱི་
དེ་ལོར་གསུངས་པར་བཞེད་དེ། ས་ག་ཟླ་བའི་ཚེ་བཅོ་ལྔ་ལ་སངས་རྒྱས་ཚུལ་བསྟན་ནས་
བཅུ་གཉིས་པ་ནག་པ་ཟླ་བ་ལ་དཔལ་ལྡན་འབྲས་སྤུངས་སུ་དུས་འཁོར་རྩ་རྒྱུད་གསུངས། དེ་
དང་མཉམ་དུ་བྱ་རྒོད་ཕུང་པོའི་རིར་ཤེར་ཕྱིན་གསུངས་པར་བཞེད་པའི་ཕྱིར། དང་པོ་གྲུབ་
སྟེ༑ དུས་འཁོར་འགྲེལ་ཆེན་ལས། ས་ག་ཟླ་བའི་ཚེས་བཅོ་ལྔའི་ཉིན་བཅོམ་ལྡན་ཤཱཀྱ་ཐུབ་
པ་མངོན་པར་རྫོགས་པར་སངས་རྒྱས་ནས་ཆོས་ཀྱི་འཁོར་ལོ་བསྐོར་ཞིང་། ཐེག་པ་གསུམ་
སྟོན་པར་མཛད་དེ་བཅུ་གཉིས་པ་ནག་པའི་ཉ་ལ་བི་དྷ་ནྱ་ཀ་ཊ་ཀར་ཆོས་དབྱིངས་གསུང་
གི་དབང་ཕྱུག་གི་དཀྱིལ་འཁོར་གསུངས་སོ། །ཞེས་དང་། གཉིས་པ་གྲུབ་སྟེ། དུས་འཁོར་
རྩ་རྒྱུད་ལས། སྟོན་པས་བྱ་རྒོད་ཕུང་པོ་རུ། །ཆོས་བསྟན་དཔལ་ལྡན་འབྲས་སྤུངས་སུ།།
ཤེས་རབ་ཕ་རོལ་ཕྱིན་ཚུལ་བཞིན། །དེ་བཞིན་གསང་སྔགས་ཚུལ་རབ་གསུངས། །ཞེས་
གསུངས་པའི་ཕྱིར། མཁས་གྲུབ་རྗེའི་རིགས་ལྡན་དྲིས་ལན་ལས། ལོའི་དང་པོ་རབ་བྱུང་།
ཟླ་བའི་དང་པོ་ནག་ཟླ། རྒྱུ་སྐར་དང་པོ་ཐ་སྐར། ཞེས་གསུངས་པ་ལྟར། ལོ་རྒན་དྲུག་ཅུ་



ss;
ཐལ་འགྱུར་པའི་སྐབས།
༼ག༽
རྫོགས་མཐར་གཟའ་སྐར་ཐམས་ཅད་སྟོང་པར་འཇུག་པའི་རི་མོ་ཤར་རྗེས་ངེས་པ་ཐམས་
ཅད་ཀྱི་མགོ་རྩོམ་པ་ན་ཡར་ངོ་སྔོན་འགྲོ་ཅན་གྱི་ནག་ཟླ་ནས་ལོ་མགོ་འཛིན་པ་ཞིག་ཀྱང་ཡོད་
ལ༔ དཔྱིད་ཟླ་འབྲིང་པོའི་མར་ངོ་ལ་ལུག་ཁྱིམ་གྱི་རི་མོ་ཤར་བའི་ཚེ་མར་ངོ་སྔོན་འགྲོ་ཅན་
གྱི་ས་ག་ཟླ་བ་ནས་ལོ་མགོ་འཛིན་དགོས་པས། འདིར་ཕྱི་མ་སྟེ། ཧོར་ཟླ་གསུམ་པའི་ཚེས་
བཅུ་དྲུག་ནས་ས་ག་ཟླ་བ་དང་ལོ་མགོ་བཟུང་སྟེ། མཇུག་ཏུ་སྐར་མ་ནག་པས་ཟླ་བ་ཉ་བ་
དང་། ནག་ཟླ་དང་། ལོ་རྫོགས་པ་ཡིན་པས། དེའི་དབང་དུ་བྱས་ན་ནག་ཟླ་བཅུ་གཉིས་
པ་ཡིན་ཞིང་། དེའི་མཇུག་ཏུ་རྩ་རྒྱུད་ཟླ་བཟང་ལ་གསུངས་པ་ཡིན། ཕྱི་དེ་ཕྱི་ལོ་ཞེས་པའི་
སྤྱི་སྐད་བྱས་ན་ལོ་དེར་གཏོགས་ཀྱི་ནག་ཟླ་ཡིན་ཚེ་ས་གའི་སྔོན་དུ་འགྲོ་ཞིང་། ས་གའི་རྗེས་
ཀྱི་ནག་ཟླ་ཡིན་ན་ལོ་རྗེས་མའི་ཁོངས་སུ་འགྲོ་སྙམ་པ་འགོག་ཆེད་ཡིན་ནམ་དཔྱད། སྤྱིར་
ནི་ཕྱི་དེ་ལོ་ཕྱི་ལོ་དང་། ཕྱི་དེ་ཉིན་ཕྱི་ཉིན་ལ་འཇུག་པ་གཙོ་ཆེའོ། །ཞེས་སོ། །གང་ལ་
བརྟེན་པའི་གཞུང་རྣམས་ཀྱི་མཚན་གཞི་ནི། བཀའ་བར་པ་མཚན་ཉིད་མེད་པའི་ཆོས་འཁོར་
ཤེར་ཕྱིན་གྱི་མདོ་ཕྱོགས་ཡུམ་སྲས་བཅུ་བདུན་དང་། བློ་གྲོས་མི་ཟད་པའི་མདོ་དང་། ཏིང་
ངེ་འཛིན་རྒྱལ་པོའི་མདོ་དང་། ཆོས་ཡང་དག་པར་སྡུད་པའི་མདོ་དང་། ཀླུའི་རྒྱལ་པོ་མ་
དྲོས་པས་ཞུས་པའི་མདོ་དང་། རྒྱ་མཚོས་ཞུས་པའི་མདོ་དང་། དཀོན་མཆོག་འབྱུང་གནས་
ཀྱི་མདོ་དང་། འཇམ་དཔལ་རྣམ་རོལ་གྱི་མདོ་དང་། དཀོན་བརྩེགས་ཀྱི་ལེའུ་དང་པོ་སྡོམ་
པ་གསུམ་བསྟན་པ་དང་། འོད་སྲུང་གི་ལེའུ་དང་། བྱང་ཆུབ་སེམས་དཔའི་སྡེ་སྣོད་དང་།
གསང་བ་བསམ་གྱིས་མི་ཁྱབ་པའི་མདོ་སོགས་འཕགས་པ་ཡབ་སྲས་རྣམས་ཀྱིས་ཤེས་བྱེད་
དུ་དྲངས་པ་རྣམས་ཟབ་དོན་སྟོན་པའི་ངེས་དོན་གྱི་མདོ་རྣམས་དང་། མདོ་སྡེ་ས་བཅུ་པ་
དང་། སངས་རྒྱས་ཐམས་ཅད་ཀྱི་ཡོན་ཏན་ཡེ་ཤེས་ལ་འཇུག་པ་སྟོན་པའི་མདོ་དང་། བློ་
གྲོས་རྒྱ་མཚོས་ཞུས་པའི་མདོ་དང་། ཏིང་ངེ་འཛིན་བཞི་སྟོན་པའི་མདོ་དང་། མདོ་ཕལ་
ཆེན་དང་། གཟུངས་ཀྱི་རྒྱལ་པོས་ཞུས་པའི་མདོ་དང་། རྒྱན་སྟུག་པོ་བཀོད་པའི་མདོ་རྣམས་



340
༼ག༽
ཐལ་འགྱུར་པའི་སྐབས།
ནི༑ ཟབ་རྒྱས་གཉིས་ཆར་སྟོན་པའི་མདོ་ཡིན་ལ། དགོངས་འགྲེལ་རྔ་བོ་ཆེའི་མདོ་དང་།
སྙིང་པོའི་མདོ་དང་། མདོ་སྡེ་དགོངས་འགྲེལ་ལེའུ་བཅུ་པ་ལྟ་བུ་འཁོར་ལོ་ཐ་མའི་མདོ་རྣམས་
དྲང་དོན་ཡིན་ཀྱང་ཕྱིན་དྲུག་སོགས་དེ་དག་ལ་བརྟེན་ལ། མདོ་སྡེ་དགོངས་འགྲེལ་ཡང་
ལྡེ་མིག་ལྟ་བུ་ཡིན་ཏེ། ཤེར་ཕྱིན་གྱི་མདོའི་དགོངས་དོན་དབུ་མ་པའི་ལུགས་སུ་འགྲེལ་པ་
ལ་ལྡེ་མིག་ལྟ་བུ། བློ་གྲོས་མི་ཟད་པའི་མདོ་དང་། དེའི་དགོངས་དོན་སེམས་ཙམ་པའི་
ལུགས་སུ་འགྲེལ་པ་ལ་ལྡེ་མིག་ལྟ་བུ་མདོ་སྡེ་དགོངས་འགྲེལ་ཡིན་པར་གསུངས་པའི་ཕྱིར།
དགོངས་འགྲེལ་གྱི་བསྟན་བཅོས་གང་ལ་བརྟེན་ན་མཐའ་གཅིག་ཏུ་ཚད་མར་མཛད་པའི་
གཞུང་དབུ་མ་རིགས་ཚོགས་དྲུག །བཞི་བརྒྱ་པ། མདོ་ཀུན་བཏུས། ཆོས་དབྱིངས་བསྟོད་
པ༑ སྐུ་གསུམ་ལ་བསྟོད་པ། དཔེ་མེད་པར་བསྟོད་པ། བསྟོད་པ་ལས་འདས་པར་བསྟོད་
པ༑ བསམ་གྱིས་མི་ཁྱབ་པར་བསྟོད་པ། སེམས་ཀྱི་རྡོ་རྗེ་ལ་བསྟོད་པ། འཇིག་རྟེན་ལས་
འདས་པར་བསྟོད་པ། རྣམས་ཚིག་གསལ་ལས་བཤད་ལ། ཡང་དེ་ཉིད་ལས། སངས་
རྒྱས་བསྐྱངས་ཀྱིས་མཛད་པའི་འགྲེལ་པ་མཐོང་ནས་ལེགས་ལྡན་འབྱེད་ཀྱི་ལེགས་བཤད་
གང་། །གཅིག་ནས་གཅིག་ཏུ་བརྒྱུད་ལས་འོངས་དང་བདག་གིས་རྣམ་པར་ཕྱེ་ལས་རྙེད་
པ་གང་། །དེ་དག་བསྡོམས་སྟེ་བློ་ཆེན་ལྡན་རྣམས་མགུ་བར་བྱ་ཕྱིར་ཡང་དག་བསྟན་པ་
ཡིན། །ཞེས་སློབ་དཔོན་ལེགས་ལྡན་འབྱེད་སོགས་ཀྱིས་བཤད་པ་ཡང་དག་གཅིག་ནས་གཅིག་
ཏུ་བརྒྱུད་པ་རྣམས་ལའང་བརྟེན་དགོས་པར་གསུངས་ལ། ས་བཅུའི་སེམས་པར་གྲགས་
པ་སློབ་དཔོན་ཟླ་བ་གྲགས་པ་དེ་ཉིད་ཀྱིས་མཛད་པའི་དབུ་མ་ལ་འཇུག་པ་དང་། དེའི་རང་
འགྲེལ་སོགས་འགྲེལ་ཆེན་བཞི་སོགས་དང་། རྒྱས་སྲས་ཞི་བ་ལྷའི་སྤྱོད་འཇུག་དང་བསླབ་
བཏུས་གཉིས་སྤྱིར་དཔྱད་འཇོག་གི་སྒོམ་དང་། ལམ་གྱི་རྩ་བ་བཤེས་གཉེན་བསྟེན་པ་ནས་
བརྩམས་ཏེ་རྒྱལ་སྲས་ཀྱི་སྡོམ་པ་གསུམ་དང་། ཟབ་དོན་སྒོམ་ཚུལ་སོགས་དང་ཉན་བཤད་
སོགས་རྒྱས་པས་འདི་གཉིས་གཅིག་ཏུ་ཚད་ཐུབ་དང་། ལམ་སྒྲོན་དང་། དབུ་མའི་མན་



༼ག༽
341
ཐལ་འགྱུར་པའི་སྐབས།
ངག་དང་། བདེན་གཉིས་དང་། དབུ་མའི་མན་ངག་གི་འགྲེལ་པ་ཚད་ཐུབ་རྣམས་དང་།
རྒྱུད་བླ་རྩ་བ་དང་དེའི་འགྲེལ་པ་འཕགས་པ་ཐོགས་མེད་ཀྱིས་རྒྱུད་བླ་མ་དབུ་མའི་ལུགས་
སུ་བཤད་པ་དང་། མངོན་རྟོགས་རྒྱན་དང་། ལྷག་ཏུ་དེའི་མཆོད་བརྗོད་དང་རིགས་ཀྱི་
སྐབས་གཉིས་ཐལ་འགྱུར་པའི་ལུགས་ཐུན་མོང་མིན་པའོ། །འཕགས་པ་གྲོལ་སྡེ་དང་སློབ་
དཔོན་སེང་གེ་བཟང་པོ་གཉིས་ཀྱིས་ལམ་སོགས་ཐལ་རང་ཐུན་མོང་པའི་བཤད་པ་མང་པོ་
སྐབས་སྐབས་སུ་ཡོད་པ། དཔེར་ན། པཎ་ཆེན་སྤྱི་དོན་ལས། དགོངས་འགྲེལ་མཚན་
ཉིད་སྡེམ་དགོངས་སུ་བཤད་པ་འཕགས་སེང་དྲང་ངེས་ཀྱི་ཁྱད་པར་ཐལ་འགྱུར་པ་ལྟར་བཞེས་
པས་དེའི་དབང་དུ་བྱས་པ་ཡིན་གྱི་རྣལ་འབྱོར་སྤྱོད་པའི་དབུ་མ་པ་སྤྱིའི་ལུགས་མ་ཡིན་ནོ་
ཞེས་གསུངས་པ་ལྟ་བུ་དུ་མ་ཡོད་པའི་ཕྱིར། ད་དུང་ཡང་མངོན་རྟོགས་རྒྱན་གྱི་འགྲེལ་པ་
ཉེར་གཅིག་གི་ནང་ཐལ་འགྱུར་པའི་གཞི་ལམ་འབྲས་བུའི་འདོད་ཚུལ་བཤད་པའི་གཞུང་ཡོད་
མོད་འདིར་མང་དོགས་ནས་མ་བྲིས། གྲུབ་མཐའ་རྩ་བ་ལས། གཞུང་ནི་ཟབ་མདོ་རིགས་
ཚོགས་བཞི་བརྒྱ་པ། །སྤྱོད་འཇུག་མདོ་བཏུས་གཉིས་དང་ལམ་སྒྲོན་སོགས། །ཞེས་པའི་
རྩ་འགྲེལ་ལས་ཤེས་པར་བྱའོ། །
གཉིས་པ། དེའི་དྲང་ངེས་ཕྱེ་བ་ལ་དགོས་པ་དུ་མ་ཡོད་དེ། བདེན་གཉིས་ལ་མི་
རྨོངས་པ་དང་། དེའི་དགོས་པ་ཤེས་པ་དང་། དྲང་དོན་ངེས་དོན་གང་ཡིན་སྙམ་པའི་ཐེ་
ཚོམ་བསལ་བ་དང་། དྲང་དོན་ལ་ངེས་དོན་དུ་འཛིན་པའི་ལོག་ཤེས་བསལ་བ་སོགས་ཀྱི་
ཆེད་དུ་ཡིན་པའི་ཕྱིར། ཚིག་གསལ་ལས། སློབ་དཔོན་གྱིས་དྲང་བ་དང་ངེས་པའི་དོན་
གྱི་མདོ་སྡེའི་རྣམ་པར་དབྱེ་བ་བསྟན་པའི་ཕྱིར། དབུ་མའི་བསྟན་བཅོས་འདི་མཛད་པ་ཡིན་
ནོ༑ ༑ཞེས་པ་ནས། ཐེ་ཚོམ་དང་ལོག་པའི་ཤེས་པ་དག་རིགས་པ་དང་ལུང་གཉིས་ཀའི་
སྒོས་བསལ་བར་བྱ་བའི་ཕྱིར་སློབ་དཔོན་གྱིས་འདི་བརྩམས་སོ། །ཞེས་གསུངས་པའི་ཕྱིར།
དྲང་ངེས་འབྱེད་བྱེད་ཡོད་དེ། རྟོན་པ་བཞིས་འབྱེད་པའི་ཕྱིར། རྩ་ཤེས་ལས། བདག་



342
༼ག༽
ཐལ་འགྱུར་པའི་སྐབས།
ལས་མ་ཡིན་གཞན་ལས་མིན། །ཞེས་སོགས་རིགས་པ་དང་། བཅོམ་ལྡན་འདས་ཀྱིས་
ཆོས་གང་ཞིག །སླུ་བ་དེ་ནི་རྫུན་ཞེས་གསུངས། །ཞེས་སོགས་ལུང་རིགས་དུ་མའི་སྒོ་ནས་
ཕྱེ་ནས་ཕྱེ་དགོས་ཚུལ་ལྟ་བུ་བཤད་ཟིན། དྲང་ངེས་ཀྱི་ཁྱད་པར་ཡང་སྔར་བཤད་ཟིན་ཅིང་།
འདིར་དྲང་ངེས་ཀྱི་མདོའི་མཚན་གཞི་དང་བཅས་པ་གྲུབ་མཐའི་རྩ་བ་ལས་གསུངས་པ་འགོད་
པར། དེ་ཉིད་ལས། བདེན་པ་གཉིས་སྟོང་མདོ་རིམ་དྲང་ངེས་ཏེ། །གཞན་དུ་དྲང་དགོས་
གནས་ཚུལ་དེར་ངེས་ཕྱིར། །སྒྲས་ཟིནའང་མི་རུང་དྲང་དང་སྒྲས་ཟིན་དོན། །གྲུབ་ཀྱང་
གནས་ལུགས་མིན་པས་དྲང་ཚུལ་གཉིས། །ཐོག་མཐའ་དྲང་དོན་བར་པ་ངེས་དོན་མདོ།།
ལང་གཤེགས་དགོངས་འགྲེལ་( ལྷ་སའི་པར་བཀའ་འགྱུར། མདོ་ཆ་པ་ཤོག་གྲངས་ ༨༥) རྒྱན་སྟུག་
མདོ་ཚན་ལྔས། །བྱེད་པོ་གཞན་མེད་སྟོང་ཉིད་ལ་དགོངས་ནས། །སེམས་ཙམ་ཕྱི་དོན་
མེད་དང་སྙིང་པོ་རྟག །ཀུན་གཞི་ཡོད་དང་གཞན་དབང་ཡོངས་གྲུབ་བདེན། །མཐར་
ཐུག་ཐེག་གསུམ་སྟོན་ལྔ་དྲང་དོན་བསྒྲུབ། །ཅེས་གསུངས་པའི་ཕྱིར། རྒྱས་པར་དེའི་རང་
འགྲེལ་ལས་ཤེས་པར་བྱའོ། །
གསུམ་པ། གྲུབ་མཐའ་བཤད་པ་ལ། མཚན་ཉིད། སྒྲ་བཤད། འདོད་ཚུལ་དང་
གསུམ། དང་པོ་ནི། རང་གི་མཚན་ཉིད་ཀྱིས་གྲུབ་པ་ཐ་སྙད་དུ་ཡང་མེད་པར་ཁས་ལེན་
པའི་དབུ་མ་པ། ཐལ་འགྱུར་པའི་མཚན་ཉིད། འཇུག་པ་རང་འགྲེལ་ལས། ཁོ་བོ་ཅག་
གིས་འདིར་ལུགས་གང་ཞིག་བརྒལ་ལན་དང་བཅས་པར་བསྙད་པའི་ལུགས་འདི་ནས་འབྱུང་
བ་དེ་ཡང་སྟོང་པ་ཉིད་ཀྱི་ཆོས་ལྟར་བསྟན་བཅོས་གཞན་ན་མེད་དོ་ཞེས་མཁས་པ་རྣམས་
ཀྱིས་ངེས་པར་མཛད་དུ་གསོལ་ལོ། །ཞེས་རང་གི་ལུགས་དབུ་མ་པ་གཞན་གྱིས་བཀྲལ་
བ་དང་ཐུན་མོང་མ་ཡིན་པར་གསུངས་པའི་དོན་འཆད་པ་ན། རྗེ་བདག་ཉིད་ཆེན་པོས་ལེགས་
བཤད་སྙིང་པོ་ལས། རང་གི་ལུགས་ལ་ཐ་སྙད་དུ་ཡང་རང་གི་མཚན་ཉིད་ཀྱིས་གྲུབ་པའི་
ཆོས་མི་འདོད་ལ་དེ་དག་ནི་དེའི་སྟེང་ནས་འཇོག་པ་ཤ་སྟག་ཡིན་པའི་ཕྱིར་རོ། །ཞེས་གསུངས་



ཐལ་འགྱུར་པའི་སྐབས།
༼ག༽
346
པའི་ཕྱིར། ཡང་ན། རང་རྒྱུད་ཁས་མི་ལེན་ཞིང་གཞན་གྲགས་ཙམ་གྱིས་བསྒྲུབ་བྱ་རྟོགས་
པའི་རྗེས་དཔག་བསྐྱེད་པར་འདོད་པའི་དབུ་མ་པ་དེ། ཐལ་འགྱུར་པའི་མཚན་ཉིད་དུ་བྱས་
ཀྱང་རུང་སྟེ། ཚིག་གསལ་ལས། དེ་ཡང་རང་ཉིད་གྲུབ་པའི་གཏན་ཚིགས་གཉིས་ཀྱིས།
ཞེས་པ་ནས། འཇིག་རྟེན་པའི་ཐ་སྙད་ཁོ་ན་རིགས་པའི་བསྟན་བཅོས་སུ་སྐབས་སུ་བབས་
པ་ཡིན་པའི་ཕྱིར་རོ། །ཞེས་དང་། ལམ་རིམ་ཆེན་མོ་ལས། སྔར་བཤད་པ་ལྟ་བུའི་ཚད་
མས་རྒོལ་བ་གཉིས་ཀ་ལ་གྲུབ་པའི་རྟགས་ཀྱིས་བསྒྲུབ་བྱ་སྒྲུབ་པ་ལ་རང་རྒྱུད་ཀྱི་རྟགས་དང་
དེས་མི་འགྲུབ་པར་ཕྱིར་རྒོལ་གཞན་ལ་གྲགས་པའི་ཚུལ་གསུམ་གྱིས་བསྒྲུབ་པ་ལ་ཐལ་འགྱུར་
བར་འཇོག་པ་དེ་ནི་སློབ་དཔོན་གྱི་དགོངས་པར་ཤིན་ཏུ་གསལ་བ་ཡིན་ནོ། །ཞེས་གསུངས་
པའི་ཕྱིར། གཉིས་པ་སྒྲ་བཤད་ནི། ཅིའི་ཕྱིར་ཐལ་འགྱུར་བ་ཞེས་བྱ་ཞེ་ན། ཐལ་འགྱུར་
ཙམ་ལ་བརྟེན་ནས་བསྒྲུབ་བྱ་རྟོགས་པའི་རྗེས་དཔག་སྐྱེ་བ་ཡོད་པར་འདོད་པས་ན་དེ་ལྟར་
བརྗོད་པའི་ཕྱིར།
གསུམ་པ་འདོད་ཚུལ་ལ། གཞིའི་འདོད་ཚུལ་དང་། ལམ་གྱི་འདོད་ཚུལ་དང་།
འབྲས་བུའི་འདོད་ཚུལ་གསུམ། དང་པོ་ལ། ཡུལ་གྱི་འདོད་ཚུལ་དང་། ཡུལ་ཅན་གྱི་
འདོད་ཚུལ་གཉིས། དང་པོ་ལ་མཚན་ཉིད་དང་། དབྱེ་བ་གཉིས། དང་པོ་ནི། ཚད་མས་
རྟོགས་པར་བྱ་བ། ཡུལ་གྱི་མཚན་ཉིད། དེ་ལ་དབྱེ་ན། མངོན་ལྐོག་གཉིས་སུ་དབྱེ་བ་
དང་། བདེན་པ་གཉིས་སུ་དབྱེ་བའོ། །དང་པོ། མངོན་ལྐོག་སོ་སོའི་མཚན་ཉིད་དང་མཚན་
གཞི་རིམ་བཞིན། རྟགས་ལ་མ་བརྟེན་པར་མྱོང་སྟོབས་ཀྱིས་རྟོགས་ནུས་པའི་ཆོས། མངོན་
འགྱུར་གྱི་མཚན་ཉིད། མངོན་འགྱུར། མངོན་སུམ། དབང་པོའི་ཡུལ། ལྐོག་ཏུ་མ་གྱུར་
པའི་ཆོས་རྣམས་དོན་གཅིག །མཚན་གཞི། གཟུགས་ཀྱི་སྐྱེ་མཆེད་དང་སྒྲའི་སྐྱེ་མཆེད་
ལྟ་བུ། འཛིན་སྟངས་ཡུལ་གྱི་གཞལ་བྱ་མངོན་སུམ་པ་ལ་མི་སླུ་བའི་ཤེས་པ། མངོན་སུམ་
ཚད་མའི་མཚན་ཉིད། དབྱེ་ན། དབང་པོའི་མངོན་སུམ་ཚད་མ། ཡིད་ཀྱི་མངོན་སུམ་



344
༼ག༽
ཐལ་འགྱུར་པའི་སྐབས།
ཚད་མ། རྣལ་འབྱོར་མངོན་སུམ་ཚད་མ་གསུམ་ཡོད། རྒྱུ་མཚན་ནམ་རྟགས་ལ་བརྟེན་
ནས་རྟོགས་དགོས་ཀྱི་ཆོས། ལྐོག་གྱུར་གྱི་མཚན་ཉིད། ལྐོག་གྱུར་དང༌། མངོན་སུམ་མ་
ཡིན་པའི་ཆོས། རྗེས་དཔག་གི་གཞལ་བྱ་རྣམས་དོན་གཅིག །དེ་ལ་དབྱེ་ན། ཅུང་ཟད་
ལྐོག་གྱུར། ཤིན་ཏུ་ལྐོག་གྱུར། དཔེ་དོན་འདྲ་བའི་ལྐོག་གྱུར་གསུམ། མཚན་གཞི་རིམ་
བཞིན། བདེན་པ་བཞི་དང་སྟོང་པ་ཉིད་ལྟ་བུ་དང་པོ་དང་། ལས་འབྲས་ཕྲ་ཞིང་ཕྲ་བ་རྣམས་
དང་སངས་རྒྱས་ཀྱི་གསང་བ་བསམ་གྱིས་མི་ཁྱབ་པ་ལྟ་བུ་གཉིས་པ་དང་། མྱུ་གུ་མི་བདེན་
པ་མེ་ལོང་ནང་གི་གཟུགས་བརྙན་ལྟ་བུ་ཡིན་པ་གསུམ་པའོ། །རྒྱུ་མཚན་བསྒྲུབ་བྱ་ལ་མི་
འཁྲུལ་བ་ལ་དངོས་སུ་བརྟེན་ནས་རང་གི་འཛིན་སྟངས་ཡུལ་གྱི་གཞལ་བྱ་ལྐོག་གྱུར་པ་ལ་
མི་བསླུ་བའི་ཤེས་པ་ཡིན་པ་དེ། རང་རྗེས་སུ་དཔག་པའི་ཚད་མའི་མཚན་ཉིད། བཞི་བརྒྱ་
པའི་འགྲེལ་པ་ལས། དངོས་པོ་ཐམས་ཅད་མངོན་སུམ་དུ་ཤེས་པས་གོ་བར་བྱ་བ་མ་ཡིན་
གྱི་རྗེས་སུ་དཔག་པས་རྟོགས་པར་བྱ་བ་ཡང་ཡོད་དོ། །ཞེས་སོགས་གསུངས་པའི་ཕྱིར།
དབྱེ་ན། དངོས་སྟོབས་རྗེས་དཔག་དང་། ཡིད་ཆེས་རྗེས་དཔག་དང་། དཔེ་ཉེར་འཇལ་
གྱི་རྗེས་དཔག་དང་གསུམ་ཡོད། རྟགས་བསྒྲུབ་བྱ་ལ་མི་འཁྲུལ་བ་ལ་དངོས་སུ་བརྟེན་ནས་
རང་གི་འཛིན་སྟངས་ཡུལ་གྱི་གཞལ་བྱའི་གཉིས་པ་གཞལ་པའི་རྗེས་དཔག་ཡིན་པ་དེ། རང་
དངོས་སྟོབས་རྗེས་དཔག་ཡིན་པའི་མཚན་ཉིད། མཚན་གཞི། སྟོང་ཉིད་རྟོགས་པའི་རྗེས་
དཔག་ལྟ་བུ། རང་གི་འཛིན་སྟགས་ཡུལ་གྱི་གཞལ་བྱ་ཤིན་ཏུ་ལྐོག་གྱུར་ལ་མི་སླུ་བའི་རྗེས་
དཔག་ཡིན་པ་དེ། རང་ཉིད་ལུང་གི་ཚད་མ་ཡིན་པའི་མཚན་ཉིད། ལུང་གི་ཚད་མ་དང་།
ཡིད་ཆེས་རྗེས་དཔག་དོན་གཅིག །ལུང་ཚད་མ་དང་། དཔྱད་གསུམ་གྱིས་དག་པའི་ལུང་
དོན་གཅིག །ལུང་གི་ཚད་མའི་མཚན་གཞི་ཡོད་དེ། སྦྱིན་པས་ལོངས་སྤྱོད་ཁྲིམས་ཀྱིས་
བདེ། ཞེས་པའི་ལུང་ཆོས་ཅན། རང་གི་བསྟན་བྱའི་དོན་ལ་མི་སླུ་བ་ཡིན་ཏེ། དཔྱད་པ་
གསུམ་གྱིས་དག་པའི་ལུང་ཡིན་པའི་ཕྱིར། དཔེར་ན། བདེན་བཞི་སྟོན་པའི་གསུང་རབ་



345
ཐལ་འགྱུར་པའི་སྐབས།
༼ག༽
བཞིན། ཞེས་པའི་སྦྱོར་བའི་བསྒྲུབ་བྱ་རྟོགས་པའི་རྗེས་དཔག་ལྟ་བུ། རང་གི་འཛིན་སྟངས་
ཡུལ་གྱི་གཞལ་བྱའི་འདྲ་ཆོས་ལྐོག་གྱུར་པ་གཞལ་པའི་རྗེས་དཔག་དེ། རང་ཉིད་ཉེར་འཇལ་
གྱི་རྗེས་དཔག་ཡིན་པའི་མཚན་ཉིད། མཚན་གཞི། ཆོགས་གཉིས་རྫོགས་པ་ལས་རྣམ་མཁྱེན་
འཐོབ་པར་གསུངས་པས་མི་བསླུ་བ་ནི་སྟོང་ཉིད་སྟོན་པའི་མདོ་ལྟ་བུའོ། །ཞེས་རྟོགས་པའི་
རྗེས་དཔག་དང་། བ་མིན་ནི་བ་གླང་འདྲའོ་སྙམ་པའི་རྗེས་དཔག་ལྟ་བུ་རྣམས་སོ། །ཚིག་
གསལ་ལས། འདྲ་བ་ལས་ཉམས་སུ་མྱོང་བའི་དོན་རྟོགས་པ་ནི་ཉེར་འཇལ་སྟེ། དཔེར་
ན༑ བ་མིན་ནི་བ་གླང་དང་འདྲའོ་སྙམ་པ་ལྟ་བུའོ། །ཞེས་གསུངས་པའི་ཕྱིར།
ཅུང་ཟད་མཐའ་དཔྱད་པ་ལ། བར་ཆད་མེད་ལམ་ཆོས་ཅན། འཛིན་སྟངས་ཀྱི་
ཡུལ་དུ་གྱུར་པའི་གཞལ་བྱ་མངོན་སུམ་ལ་མི་བསླུ་བའི་ཤེས་པ་ཡིན་པར་ཐལ། རང་གི་
འཛིན་སྟངས་ཡུལ་གྱི་གཞལ་བྱ་མངོན་གྱུར་པ་ལ་མི་བསླུ་བའི་ཤེས་པ་ཡིན་པའི་ཕྱིར་ཟེར་
ན༑ མ་ཁྱབ་ཅིང་འདོད་མི་ནུས་སྟེ། བར་ཆད་མེད་ལམ་གྱི་ཡུལ་དུ་གྱུར་པའི་གཞལ་བྱ་
མངོན་གྱུར་པ་ཡོད་ན་སྟོང་ཉིད་བཞག་དགོས་པ་ལས་འོས་མེད་ལ། སྟོང་ཉིད་དེ་བར་ཆད་
མེད་ལམ་གྱི་ཡུལ་དུ་གྱུར་པའི་གཞལ་བྱ་ལྐོག་གྱུར་པ་ཡིན་པའི་ཕྱིར་ཏེ། དེའི་ཡུལ་དང་
གཞལ་བྱ་ལྐོག་གྱུར་པའི་གཞི་མཐུན་ཡིན་པའི་ཕྱིར་རོ། །མ་ཁྱབ་མཚམས་ལ་རྟགས་མ་
གྲུབ་ན། བར་ཆད་མེད་ལམ་ཆོས་ཅན། རང་གི་འཛིན་སྟངས་ཡུལ་གྱི་གཞལ་བྱ་མངོན་
གྱུར་པ་ལ་མི་བསླུ་བར་ཐལ། ཁྱོད་སྟོང་ཉིད་ལ་མི་བསླུ་བ་གང་ཞིག །སྟོང་ཉིད་དེ་བར་
ཆད་མེད་ལམ་གྱི་གཞལ་བྱ་མངོན་སུམ་པ་ཡིན་པའི་ཕྱིར། རྟགས་དང་པོ་སླ། གཉིས་པ་
མ་གྲུབ་ན། སྟོང་ཉིད་ཆོས་ཅན། བར་ཆད་མེད་ལམ་གྱི་འཛིན་སྟངས་ཡུལ་གྱི་གཞལ་བྱ་
མངོན་སུམ་པ་ཡིན་པར་ཐལ། བར་ཆད་མེད་ལམ་གྱིས་རྟགས་སམ་རྒྱུ་མཚན་གང་ལའང་
མ་བརྟེན་པར་ཉམས་མྱོང་གིས་འཛིན་སྟངས་སུ་བྱས་པའི་གཞལ་བྱ་ཡིན་པའི་ཕྱིར། རྟགས་
ཆོས་ཅན་གྱིས་གྲུབ་ལ། མ་ཁྱབ་ན། ཁྱབ་པར་ཐལ། ཆོས་དེ་ཤེས་པ་དེས་རྟགས་ལ་མ་



346
༼ག༽
ཐལ་འགྱུར་པའི་སྐབས།
ལྟོས་པར་གཞལ་བ་དེ། དེ་ལ་མངོན་གྱུར་ཡིན་པའི་དོན་ཡིན་པའི་ཕྱིར། རྩ་ཤེས་རྣམ་
བཤད་ལས། རྟགས་ལ་མ་ལྟོས་པར་རང་བཞིན་མེད་པ་མེད་པར་འཛིན་པའི་སྒྲོ་འདོགས་
གཅོད་པར་ཡང་ནུས་པས་རང་བཞིན་མེད་པ་ཡོད་པ་ནི་མངོན་གྱུར་རོ། །ཞེས་གསུངས་
པའི་ཕྱིར། དེས་སྦྱོར་ལམ་དྲོད་པ་པའི་རྒྱུད་ཀྱི་སྟོང་ཉིད་རྟོགས་པའི་ཞི་ལྷག་ཟུང་འབྲེལ་
ཡང་རང་གི་འཛིན་སྟངས་ཡུལ་གྱི་གཞལ་བྱ་མངོན་སུམ་པ་ལ་མི་བསླུ་བའི་ཤེས་པ་ཡིན་པ་
ཡང་ཤེས་པར་བྱའོ། །དེ་སྒོམ་བྱུང་ཡིན་པས་རྗེས་དཔག་ཡིན་པའི་དོགས་པ་མེད། རྗེས་
དཔག་ལ་ཐོས་བསམ་ཅི་རིགས་ཀྱི་བློ་དགོས་པར་རིགས་སྤྱིའི་ལུགས་སོ། །བྱས་པ་ལ་ཁོ་
ན་རེ། དེ་འདྲའི་སྦྱོར་ལམ་ཆོས་ཅན། ཏིང་ངེ་འཛིན་ལ་མ་བརྟེན་པར་ཐལ། ཡིད་མངོན་
ཡིན་པའི་ཕྱིར་ན་མ་ཁྱབ། ཁྱབ་པར་ཐལ། སྟོང་ཐུན་ཆེན་མོ་ལས། ཏིང་ངེ་འཛིན་ལ་མ་
བརྟེན་པར་རང་གི་འཛིན་སྟངས། ཞེས་གསུངས་པའི་ཕྱིར་ན་མ་ཁྱབ་སྟེ། དེ་ནི་མངོན་
སུམ་ཚད་མ་ལ་གཉིས་སུ་ཕྱེ་བའི་ཡིད་མངོན་གྱི་མཚན་ཉིད་མ་ཡིན་ཅིང་དེ་ལ་དབང་ཡིད་
རྣལ་འབྱོར་མངོན་སུམ་གསུམ་དུ་ཕྱེ་བའི། ཞེས་གསུངས་པའི་ཕྱིར། གཞན་དུ་ན་འཕགས་
པ་མ་ཡིན་པའི་རྒྱུད་ཀྱི་ཏིང་ངེ་འཛིན་ལ་བརྟེན་པའི་ཡུལ་དྲུག་གི་རྣམ་ཅན་གྱི་ཚོར་བ་རྣམས་
དང་སྙོམས་འཇུག་རྣམས་ཚད་མ་མ་ཡིན་པར་འགྱུར་རོ། །ཞེས་དབུ་མའི་ཡིག་ཆར་གསུངས་
པའི་ཕྱིར། མདོར་བསྡུས་ན། ཁྱོད་ཤེས་པ་ཡིན་ན། རང་གི་འཛིན་སྟངས་གྱི་ཡུལ་དང་
དེའི་སྣང་བ་རང་ལ་མངོན་གྱུར་གང་ཡིན་ཐམས་ཅད་ལ་མངོན་སུམ་གྱི་ཚད་མ་ཡིན་པས་
ཁྱབ་ཀྱང་། སྒྲ་མི་རྟག་པ་རྟོགས་པའི་རྗེས་དཔག་རང་གི་འཛིན་སྟངས་ཡུལ་གྱི་སྒྲ་མི་རྟག་
པ་དང་། བར་ཆད་མེད་ལམ་རང་གི་སྣང་ཆ་ལ་མངོན་སུམ་ཚད་མར་མི་འགྱུར་བར་ཐལ།
དང་པོ་ལ་སྒྲ་མི་རྟག་པ་མངོན་གྱུར་མིན་ལ། བར་ཆད་མེད་ལམ་གྱི་སྣང་ཆ་བར་ཆད་མེད་
ལམ་ལ་མངོན་གྱུར་མ་ཡིན་པའི་ཕྱིར། དང་པོ་གྲུབ་སྟེ། དེ་དེས་རྟགས་སྟོབས་ཀྱིས་རྟོགས་
པར་བྱ་བ་ཡིན་པའི་ཕྱིར། གཉིས་པ་གྲུབ་སྟེ། བར་ཆད་མེད་ལམ་གྱི་སྣང་ཆ་ཀུན་རྫོབ་



ཐལ་འགྱུར་པའི་སྐབས།
༼ག༽
347
བདེན་པ་ཡིན་པའི་ཕྱིར། རྣམ་བཤད་ལས། ཤེས་པ་གང་ལ་གང་གི་རྣམ་པ་སྣང་བའི་སྣང་
བ་ཐམས་ཅད་ཤེས་པ་དེའི་ཡུལ་མངོན་སུམ་པ་ཡིན་ན། ཞེས་བརྟགས་པ་མཐའ་བཟུང་
ནི་འདི་གཉིས་ལྟ་བུ་སོགས་ཁེགས་ཤིང་ཞེས་དབུ་མའི་ཡིག་ཆར་གསུངས་པའི་ཕྱིར། ཡང་
ཁོ་ན་རེ། འོ་ན། སངས་འཕགས་ལ་མངོན་གྱུར་ཡིན་ན་མངོན་གྱུར་ཡིན་མི་དགོས་པར་
ཐལ། གཞི་གྲུབ་ན་མངོན་གྱུར་ཡིན་མི་དགོས་པའི་ཕྱིར། འདོད་ན། མངོན་ལྐོག་གི་རྣམ་
བཞག་འཇོག་པའི་ཤེས་པ་ལ་སངས་རྒྱས་ཀྱི་ཡེ་ཤེས་མི་བརྙིང་པར་ཐལ། ཞེས་དང་། མངོན་
ལྐོག་གཉིས་རྣམ་མཁྱེན་གྱི་ངོར་མེད་པར་ཐལ། འདོད་པའི་ཕྱིར་ན་མ་ཁྱབ་སྟེ། སངས་
རྒྱས་ཀྱི་མཁྱེན་ཚུལ་ཐ་སྙད་ཀྱི་ཡུལ་ལས་འདས་པའི་ཕྱིར། སངས་རྒྱས་མཁྱེན་པ་བསམ་
མི་ཁྱབ། །ཅེས་པའི་ལུང་དོན་ཡོད་པའི་ཕྱིར། ཁོ་རང་ལ། འོ་ན། སངས་འཕགས་ཀྱི་
མིག་ཤེས་ཀྱི་བཟུང་བྱ་ལ་མིག་ཤེས་ཀྱི་བཟུང་བྱའི་མ་ཁྱབ་པ་ཐལ། གཞི་གྲུབ་ན་མིག་ཤེས་
ཀྱི་བཟུང་བྱས་མ་ཁྱབ་པའི་ཕྱིར། འདོད་ན། དེ་འཇོག་པ་ལ་སངས་འཕགས་ཀྱི་ཡེ་ཤེས་
མི་བརླང་པར་ཐལ། འདོད་པའི་ཕྱིར། འཁོར་གསུམ་ཁས། ཡང་ཁོ་ན་རེ། བུམ་པ་
རྟོགས་པའི་ཡིད་ཆེས་རྗེས་དཔག་ཆོས་ཅན། རང་གི་འཛིན་སྟངས་ཡུལ་གྱི་གཞལ་བྱ་ཤིན་
ཏུ་ལྐོག་གྱུར་ལ་མི་བསླུ་བའི་ཤེས་པར་ཐལ། ཡིད་ཆེས་རྗེས་དཔག་ཡིན་པའི་ཕྱིར། ཁྱབ་
པ་ཁས། རྟགས་དེར་ཐལ། བུམ་པ་ཤིན་ཏུ་ལྐོག་གྱུར་དུ་སོང་བའི་གང་ཟག་ཡོད་པའི་ཕྱིར།
བུམ་པ་མེད་པའི་ས་ཕྱོགས་ཡུལ་དུས་དུ་མ་ཡོད། དེའི་ཚེ་ལུང་ལ་བརྟེན་ནས་རྟོགས་དགོས་
པའི་ཕྱིར། དེར་ཐལ། རང་རེ་རྣམས་ལ་སུམ་ཅུ་རྩ་གསུམ་ཤིན་ཏུ་ལྐོག་གྱུར་ཡིན་པའི་
ཕྱིར། དེས་གཞན་ལའང་རིགས་འདྲ། རྩ་བར་འདོད་ན། རང་གི་འཛིན་སྟངས་ཡུལ་གྱི་
གཞལ་བྱ་ཤིན་ཏུ་ལྐོག་གྱུར་ཡོད་པར་ཐལ། འདོད་པའི་ཕྱིར། འདོད་ན། བུམ་པ་དེ་ཤིན་
ཏུ་ལྐོག་གྱུར་ཡིན་པར་ཐལ། འདོད་པའི་ཕྱིར་ན་མ་ཁྱབ་སྟེ། དེ་ལ་ཤིན་ཏུ་ལྐོག་གྱུར་ཡིན་
ན་ལྐོག་གྱུར་ཡིན་མི་དགོས་པའི་ཕྱིར། འདིའང་གཞན་ལ་རིགས་པ་འདྲ། ཞེས་དང་། དེ་



348
༼ག༽
ཐལ་འགྱུར་པའི་སྐབས།
ཡང་མཁྱེན་གསུམ་གྱི་ཡོན་ཏན་ཤིན་ཏུ་ལྐོག་གྱུར་དུ་སོང་བའི་གང་ཟག་ཡོད་མོད་ཀྱང་།
མཆོད་བརྗོད་ཀྱི་ལུང་ཤེས་བྱེད་དུ་བྱས་ནས་ཡིད་ཆེས་ཀྱི་རྟགས་སྦྱོར་ཡང་དག་གིས་བསྒྲུབ་
པའི་ཡུལ་གྱི་ཕྱི་རྒོལ་ཡང་དག་མེད་དེ། ཅུང་ཟད་ལྐོག་གྱུར་གྱི་ཆོས་སྟོང་ཉིད་ལ་སོགས་
པ་འདི་རྣམས་ལ་ཇི་སྲིད་དངོས་སྟོབས་ཀྱི་དཔྱད་པ་མི་འཇུག་པ་དེ་སྲིད་དུ་སྒྲུབ་པ་སྐབས་
སུ་མ་བབས་བ་ཡིན་ལ། དེ་འཇུག་པའི་ཚེ་ལུང་གིས་བསྒྲུབ་པ་དོན་མེད་པའི་ཕྱིར་རོ། །ཞེས་
མཆན་འགྲེལ་ལས་གསུངས་པ་དང་། སྔར་དབུ་མའི་ཡིག་ཆའི་གསུངས་ཚུལ་གཉིས་འགལ་
མེད་དུ་ཤེས་པར་བྱའོ། །རིགས་ལམ་བཞག་པ་ཞིག་ལ་ཅུང་ཟད་དཔྱད་རྒྱུ་ཡོད་པའི་གནས་
ཞིག་ཡིན།
གཉིས་པ་བདེན་པ་གཉིས་སུ་དབྱེ་ཚུལ་བཤད་པ་ལ། ཤེས་བྱ་ལ་བདེན་པ་གཉིས་
སུ་གྲངས་ངེས་ཡིན་ཏེ། ཡབ་སྲས་མཇལ་བའི་མདོ་ལས། ཤེས་པར་བྱ་བ་ཡང་ཀུན་རྫོབ་
དང་དོན་དམ་པའི་བདེན་པ་གཉིས་པོ་འདིར་ཟད་དོ། །ཞེས་དང་། ཡང་དེ་ཉིད་ལས། འཇིག་
རྟེན་མཁྱེན་པ་གཞན་ལ་མ་གསན་པར། །བདེན་པ་འདི་གཉིས་ཉིད་ཀྱིས་སྟོན་པར་མཛད།།
གང་ཞིག་ཀུན་རྫོབ་དང་ནི་དོན་དམ་སྟེ། །བདེན་པ་གསུམ་པ་གང་ཡང་མ་མཆིས་སོ། །ཞེས་
དང༌། དབུ་མ་སྣང་བ་ལས། ཕན་ཚུན་སྤངས་ཏེ་གནས་པའི་མཚན་ཉིད་ཀྱི་ཆོས་དག་ནི་
གཅིག་ཤོག་དགག་པ་གཞན་སྒྲུབ་པ་མེད་ན་མེད་པའི་ཕྱིར། གཉིས་ཀ་མ་ཡིན་པའི་ཕྱོགས་
སུ་གཏོགས་པ་ཡང་རིག་པ་མ་ཡིན་ནོ། །ཞེས་གསུངས་པའི་ཕྱིར།
འདིར་བདེན་པ་གཉིས་འཆད་ཚུལ་ཡོད་དེ། དེ་གང་ལས་དབྱེ་བའི་གཞི་དང་། ཇི་
ལྟར་ཕྱེ་བའི་གྲངས་ངེས་དང་། དེ་ལྟར་དུ་ཕྱེ་བའི་དོན་དང་། བདེན་གཉིས་ཤེས་པའི་ཕན་
ཡོན་དང་། མ་ཤེས་པའི་ཉེས་དམིགས་དང་། ཕྱེ་བ་སོ་སོའི་དོན་བཤད་པ་དང་དྲུག །དང་
པོ་ཤེས་བྱ་བདེན་པ་གཉིས་ཀྱི་དབྱེ་གཞི་ཡིན་པ་སྔར་དྲངས་པའི་ལུང་རྣམས་སོ། །གཉིས་
པ་ཇི་ལྟར་ཕྱེ་བའི་གྲངས་ངེས་ཚུལ་ནི། ཤེས་བྱ་ལ་མཐོང་བ་ལྟར་གནས་ཚུལ་ལ་མ་གྲུབ་



ཐལ་འགྱུར་པའི་སྐབས།
༼ག༽
349
པའི་ཚད་མའི་རྙེད་དོན་དང་། སྣང་ཚུལ་དང་གནས་ཚུལ་མཐུན་པས་སྣང་ཚུལ་ལ་མ་འཁྲུལ་
བའི་མཉམ་གཞག་ཟག་མེད་ཀྱི་དངོས་ཀྱི་རྙེད་དོན་གཉིས་ཡོད་པའི་ཕྱིར། འཇུག་པ་ལས།
དངོས་ཀུན་ཡང་དག་བརྫུན་པ་མཐོང་བ་ཡིས། །དངོས་རྙེད་ངོ་བོ་གཉིས་ནི་འཛིན་པར་
འགྱུར། །ཞེས་དང་། དེ་ལ་དེ་གཉིས་སུ་ཕྱེ་བ་དེ་ཕུང་གསུམ་སེལ་བའི་གྲངས་ངེས་ཡིན་
པ་ནི་སྔར་དྲངས་པའི་ལུང་རྣམས་དང་། རིགས་པ་ནི། ཤེས་པར་བྱ་བ་དེ་ལ་སྣང་ཚུལ་
གནས་ཚུལ་མི་མཐུན་པའི་རྫུན་པ་གཅིག་དང་། སྣང་ཚུལ་གནས་ཚུལ་མཐུན་པའི་དོན་དམ་
པ་གཅིག་སྟེ་གཉིས་ཡོད་ལ། གཞི་གང་ལ་བློ་གང་གིས་དེ་རྫུན་པར་ཡོངས་གཅོད་ལ་གྲུབ་
ན་གཞི་དེ་རྣམ་བཅད་ལ་བདེན་པ་ཡིན་པ་ཁེགས་ཤིང་། བློ་གང་གིས་གཞི་དེ་ཡོངས་གཅོད་
ལ་བདེན་པ་ཡིན་པར་གྲུབ་ན་དེ་རྣམ་བཅད་ལ་རྫུན་པ་ཡིན་པ་ཁེགས་དགོས་པའི་ཕྱིར། དེས་
ཤེས་བྱ་བདེན་གཉིས་ཀྱི་དབྱེ་གཞི་ཡིན་པར་ཡང་སྒྲུབ་བོ། །
གསུམ་པ་དེ་ལྟར་དུ་ཕྱེ་བའི་དོན་ནི། སྤྱིར་ཐ་དད་ལ་བུམ་སྣམ་ལྟ་བུའི་ངོ་བོ་ཐ་དད་
དང༌། བྱས་མི་རྟག་ལྟ་བུའི་ངོ་བོ་གཅིག་ལ་ལྡོག་པ་ཐ་དད་པ་གཉིས་ཡོད་པ་ལས་བདེན་པ་
གཉིས་ངོ་བོ་གཅིག་ལ་ལྡོག་པ་ཐ་དད་ཡིན་པར་སྔར་བཤད་ཟིན་པའི་ཕྱིར། བཞི་པ་བདེན་
པ་གཉིས་ཤེས་པའི་ཕན་ཡོན་ནི། ཆོས་ཐམས་ཅད་དོན་དམ་པར་བརྗོད་དུ་མེད་ཀྱང་ཐ་
སྙད་དུ་མིང་ཙམ་བརྡ་ཙམ་གྱིས་སྒྱུ་མ་ལྟ་བུའི་བསོད་ནམས་ཀྱི་ཚོགས་དང་རྒྱ་ཆེ་བ་ལ་མཁས་
ཤིང་། མིང་བརྡའི་བཞག་ཙམ་གྱི་རྒྱུ་འབྲས་སོགས་མ་འཁྲུལ་བར་སོ་སོར་འབྱུང་ཡང་དོན་
དམ་པར་ཞེན་པ་མེད་པར་གནས་ལུགས་ནམ་མཁའ་ལྟ་བུའི་མཉམ་བཞག་སྐྱོང་མཁས་པའི་
ཚོགས་གཉིས་ཀྱི་གཤོག་ཡངས་རྐྱང་དེ་ལེགས་སྨོན་རླུང་གི་ཤུགས་སྟོབས་ཀྱིས་རྒྱལ་བའི་ཡོན་
ཏན་རྒྱ་མཚོའི་མཐར་ཕྱིན་པར་བྱེད་པའི་ཕྱིར། མདོ་དཀོན་མཆོག་སྤྲིན་ལས། འཇིག་
རྟེན་པའི་ཆོས་སུའང་འདོགས་ལ་དོན་དམ་པར་འཇིག་རྟེན་པའི་ཆོས་རྣམས་སུའང་མི་དམིགས་
ཤིང་མངོན་པར་མི་ཆགས་སོ། །སངས་རྒྱས་ཀྱི་ཆོས་རྣམས་སུའང་འདོགས་ལ་དོན་དམ་



350
༼ག༽
ཐལ་འགྱུར་པའི་སྐབས།
པར་ན་སངས་རྒྱས་ཀྱི་ཆོས་སུའང་མི་དམིགས་ཤིང་མངོན་པར་མི་ཆགས་སོ། །ཞེས་དང་།
ཤེས་རབ་སྙིང་པོ་ལས། ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་ཡང་
དག་པར་རྗེས་སུ་བལྟའོ། །ཞེས་དང་། དབུ་མ་ལ་འཇུག་པ་ལས། ཀུན་རྫོབ་དེ་ཉིད་གཤོག་
ཡངས་དཀར་པོ་རྒྱས་གྱུར་པ། །ངང་པའི་རྒྱལ་པོ་དེ་ནི་སྐྱེ་བོའི་ངང་པ་ཡིས། །མདུན་དུ་
བདར་ནས་དགེ་བའི་རླུང་གི་ཤུགས་སྟོབས་ཀྱིས། །རྒྱལ་བའི་ཡོན་ཏན་རྒྱ་མཚོའི་ཕ་རོལ་
མཆོག་ཏུ་འགྲོ། །ཞེས་དང་། བདེན་གཉིས་ལས། བདེན་གཉིས་རྣམ་དབྱེ་ཤེས་པ་དག།
དེ་དག་མ་ལུས་ཚོགས་བསགས་ཏེ། །ཕུན་ཚོགས་ཕ་རོལ་འགྲོ་བ་ཉིད། །ཅེས་གསུངས་
པའི་ཕྱིར།
ལྔ་པ་བདེན་གཉིས་མི་ཤེས་ན་ཉེས་པ་ཆེན་པོ་ཡོད་དེ། དོན་དམ་བདེན་པ་མ་ཤེས་
ན་ཐར་པ་ཐོབ་མི་ཐུབ་པའི་ཕྱིར། སྤྱོད་འཇུག་ལས། གང་ཕྱིར་ལུང་ཡུམ་རྒྱས་འབྲིང་བསྡུས་
གསུམ། ལས་རང་བཞིན་མེད་པར་རྟོགས་པའི་ལམ་འདི་ནི། །མེད་པར་བྱང་ཆུབ་གསུམ་གང་ཡང་
ཐོབ་པ། མེད་པར་གསུངས། ཞེས་དང་། མ་ཟད་ཚོགས་ལམ་ཆེན་པོ་ཡང་ཐོབ་མི་ཐུབ་
སྟེ༑ དེ་ཐོབ་ན་སྟོང་ཉིད་རྟོགས་པའི་ཞི་གནས་ཐོབ་དགོས་པའི་ཕྱིར། ཀུན་རྫོབ་འཇོག་
མ་ཤེས་ན་ཐར་པ་ལྟ་ཅི་སྨོས་བདེ་འགྲོ་ཙམ་འཐོབ་པར་དཀའ་སྟེ། དབུ་མ་ལས། གང་
དག་བདེན་པ་དེ་གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་
པ་ནི། །ཟབ་མོའི་དེ་ཉིད་རྣམས་མི་ཤེས། །ཞེས་དང་། དབུ་མ་ལ་འཇུག་པ་ལས། བདེན་
གཉིས་རྣམ་དབྱེ་གང་གིས་མི་ཤེས་པ། །དེ་ནི་རྣམ་རྟོག་ལོག་པའི་ལམ་ངན་ཞུགས། །ཞེས་
དང་། མདོ་དཀོན་མཆོག་སྤྲིན་ལས། ཀུན་རྫོབ་ཀྱི་ཆོས་རྣམས་མེད་པར་ཡང་དོན་དམ་
པ་བསྟན་པར་མི་ནུས་སོ། །ཞེས་གསུངས་པའི་ཕྱིར།
དྲུག་པ་ཕྱེ་བའི་སོ་སོའི་དོན་བཤད་པ་ལ། ཀུན་རྫོབ་བདེན་པའི་དོན་བཤད་པ་དང་།
དོན་དམ་བདེན་པའི་དོན་བཤད་པ་གཉིས། དང་པོ་ལ། མཚན་ཉིད། དབྱེ་བ་གཉིས། དང་



ཐལ་འགྱུར
ར་པའི་སྐབས།
༼ག༽
35
པོ་ནི། རང་གཞལ་བྱེད་ཀྱི་ཐ་སྙད་པའི་ཚད་མ་དེ་ཁྱོད་ལ་ཐ་སྙད་པའི་ཚད་མར་སོང་བའི་
རྙེད་དོན་ཡིན་པ་དེ། ཁྱོད་ཀུན་རྫོབ་བདེན་པ་ཡིན་པའི་མཚན་ཉིད། མཚན་གཞི། བུམ་
སོགས་ཡུལ་ཤེས་བྱ་ཐ་སྙད་པ་རྣམས་དང༌། བུམ་འཛིན་རྟོག་པ་སོགས་ཤེས་པ་ཐ་སྙད་
པ་རྣམས་དང་། བུམ་པའི་མིང་སོགས་རྗོད་བྱེད་ཐ་སྙད་པ་ཐམས་ཅད་དེ། ཚིག་གསལ་
ལས། བརྗོད་བྱ་རྗོད་བྱེད་དང་ཤེས་པ་ཤེས་བྱ་ལ་སོགས་པའི་ཐ་སྙད་མ་ལུས་པ་དེ་དག་
ཐམས་ཅད་ནི་འཇིག་རྟེན་གྱི་ཀུན་རྫོབ་བདེན་པ་ཡིན་ནོ། །ཞེས་གསུངས་པའི་ཕྱིར། ཀུན་
རྫོབ་བདེན་པ། ཐ་སྙད་བདེན་པ། འཇིག་རྟེན་ཀུན་རྫོབ་བདེན་པ། བསླུ་བའི་ཆོས། ཀུན་
རྫོབ་པ། སྣང་ཚུལ་ལྟར་མ་གྲུབ་པའི་ཆོས་རྣམས་དོན་གཅིག །དེ་ལ་དབྱེ་ན། ཡང་དག་
ཀུན་རྫོབ་དང་། ལོག་པའི་ཀུན་རྫོབ་གཉིས་མི་འབྱེད་དེ། ཡང་དག་ཀུན་རྫོབ་མེད་པའི་
ཕྱིར། ཀུན་རྫོབ་ཡིན་ན། ཡང་དག་པ་མ་ཡིན་པས་ཁྱབ་པའི་ཕྱིར། དེ་ཡིན་ན་ལོག་པ་
ཡིན་པས་ཁྱབ་པའི་ཕྱིར། འོན་ཀྱང་ཀུན་རྫོབ་ལ་འཇིག་རྟེན་ཤེས་ངོ་ལ་ལྟོས་ཏེ་ཡང་ལོག་
གཉིས་འབྱེད་ལ། དེ་དག་རེ་རེ་ལའང་ཡུལ་དང་ཡུལ་ཅན་གཉིས་གཉིས་འབྱེད་དོ། །དང་
པོ་ནི། འཇིག་རྟེན་པའི་ཤེས་པ་རང་དགའ་བ་ལ་སྣང་བ་གང་ཞིག། རང་སྣང་བ་ལྟར་མ་
གྲུབ་པར་དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་མས་མི་གྲུབ་པ་དེ། འཇིག་
རྟེན་ཤེས་ངོ་ལ་ལྟོས་པའི་ཡུལ་ཡང་དག་གི་མཚན་ཉིད། མཚན་གཞི། གཟུགས་ལྟ་བུ། གཉིས་
པ་ནི། རང་ཉིད་ལོག་ཤེས་སུ་དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་མས་
མ་རྟོགས་པའི་ཆ་ནས་བཞག་པ། འཇིག་རྟེན་ཤེས་ངོ་ལ་ལྟོས་པའི་ཡུལ་ཅན་ཡང་དག་གི་
མཚན་ཉིད། དེ་ལ་ཚིག་ཁྲིད་ཞིག་ཡོད་ཀྱང་གོ་ཐོབ་གཙོ། མཚན་གཞི་བདེན་འཛིན་ལྟ་
བུ༔ གསུམ་པ་ནི། འཇིག་རྟེན་པའི་ཤེས་པ་རང་དགའ་བ་ལ་སྣང་བ་གང་ཞིག རང་སྣང་
ལྟར་མ་གྲུབ་པར་དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་མས་རྟོགས་ནུས་པ་
དེ༑ འཇིག་རྟེན་ཤེས་ངོ་ལ་ལྟོས་པའི་ཡུལ་ལོག་པའི་མཚན་ཉིད། མཚན་གཞི། མེ་ལོང་



352
༼ག༽
ཐལ་འགྱུར་པའི་སྐབས།
ནང་གི་བྱད་བཞིན་གྱི་གཟུགས་བརྙན་ལྟ་བུ། བཞི་པ་ནི། རང་ཉིད་ལོག་ཤེས་སུ་སྟོང་ཉིད་
ལ་བློ་ཁ་མ་ཕྱོགས་པའི་འཇིག་རྟེན་པའི་ཐ་སྙད་ཚད་མས་རྟོགས་ནུས་པ་དེ། འཇིག་རྟེན་
ཤེས་ངོ་ལ་ལྟོས་པའི་ཡུལ་ཅན་ལོག་པའི་མཚན་ཉིད། མཚན་གཞི། མེ་ལོང་ནང་གི་བྱད་
བཞིན་དུ་སྣང་བའི་དབང་ཤེས་ལྟ་བུ། ཤེས་པ་གང་གི་ངོར་ཡང་དག་གམ་ལོག་པར་འཇོག་
པའི་འཇིག་རྟེན་ཤེས་པ་དེ་ལ་ལོག་ཤེས་ཡིན་པ་གཅིག་དང་ཚད་མ་ཡིན་པ་གཅིག་སྟེ་གཉིས་
ཡོད་ལ། དེ་གཉིས་གང་རུང་ཡིན་ན། སྟོང་ཉིད་མ་རྟོགས་པས་ཁྱབ་སྟེ། གཟུགས་དང་
བུམ་པ་རྣམས་སྐབས་འདིའི་ཤེས་ངོའི་ཡང་དག་ཏུ་འཇོག་གི་ལོག་པར་མི་འཇོག་པའི་རྒྱུ་མཚན་
ཡོད་པའི་ཕྱིར། ཞེས་སོ། །ཁ་ཅིག་ན་རེ། འཇིག་རྟེན་ཤེས་ངོ་ལ་ལྟོས་པའི་ཡུལ་ཡང་
དག་ཡིན་ན། ཀུན་རྫོབ་བདེན་པ་ཡིན་པས་ཁྱབ་ཟེར་ན། གཟུགས་བདེན་གྲུབ་ཆོས་ཅན།
དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་འཇིག་རྟེན་རང་
དགའ་བ་ལ་སྣང་བ་གང་ཞིག །སྣང་བ་ལྟར་མ་གྲུབ་པར་སྟོང་ཉིད་ལ་བློ་ཁ་མ་ཕྱོགས་པའི་
ཐ་སྙད་པའི་ཚད་མས་མ་རྟོགས་པའི་ཕྱིར། རྟགས་རེ་རེ་ནས་སླའོ། །ཡང་ཁ་ཅིག །འཇིག་
རྟེན་ཤེས་ངོ་ལ་ལྟོས་པའི་ཡུལ་ཅན་ཡང་དག་ཡིན་ན། ཀུན་རྫོབ་བདེན་པ་ཡིན་པས་ཁྱབ་
ཟེར་ན། གཟུགས་ཀྱི་རང་མཚན་ལ་མི་བསླུ་བའི་མིག་ཤེས་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེ་ཆོས་ཅན། འཇིག་རྟེན་ཤེས་ངོ་ལ་ལྟོས་ཏེ་ཡུལ་ཅན་ཡང་དག་ཡིན་
པར་ཐལ། འཇིག་རྟེན་རང་དགའ་བ་རྣམས་ཀྱིས་རང་གི་མིག་ཤེས་ལ་གཟུགས་སྣང་བ་
ལྟར་གྲུབ་པར་འདོད་པའི་ཕྱིར། རྟགས་ས། ཁྱབ་སྟེ། དེ་འདྲའི་མིག་ཤེས་མ་འཁྲུལ་བར་
འཛིན་པའི་འཇིག་རྟེན་ཤེས་ངོ་ལ་ལྟོས་ནས་ཡུལ་ཅན་ཡང་དག་ཡིན་པའི་ཕྱིར། དེར་ཐལ།
དེའི་མིག་ཤེས་མ་འཁྲུལ་བར་འཛིན་པའི་ཤེས་པ་རང་དགའ་བ་དེ། འཇིག་རྟེན་ཉིད་ལས་
བདེན། ཞེས་པའི་རྟེན་པའི་ཤེས་པར་འཇོག་པའི་ཕྱིར། དེར་ཐལ། ཆོས་ཅན་དེའི་ཕྱིར།
ཡང་ཁ་ཅིག་ན་རེ། འཇིག་རྟེན་ཤེས་ངོ་ལ་ལྟོས་པའི་ཡུལ་ལོག་པ་ཡིན་ན། ཀུན་རྫོབ་བདེན་



ཐལ་འགྱུར་པའི་སྐབས།
༼ག༽
353
པ་ཡིན་པས་ཁྱབ་ཟེར་ན། སྒྱུ་མའི་རྟ་རྟ་ཡིན་པ་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། ཁྱོད་འཇིག་རྟེན་པའི་ཤེས་པ་རང་དགའ་བ་ལ་སྣང་
བ་གང་ཞིག རང་སྣང་བ་ལྟར་མ་གྲུབ་པར་དེ་ཁོ་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་
ཚད་མས་རྟོགས་ནུས་པའི་ཕྱིར། རྟགས་རེ་རེ་ནས་གྲུབ་སྟེ། མིག་བསླད་པའི་ལྟད་མོ་པ་
དང་། སྒྱུ་མ་མཁན་གཉིས་ཡོད་པའི་ཕྱིར། འཇིག་རྟེན་ཤེས་ངོ་ལ་ལྟོས་པའི་ཡུལ་ཅན་
ལོག་པ་ཡིན་ན། ཀུན་རྫོབ་བདེན་པ་ཡིན་པས་ཁྱབ་པོ། །ཡང་ཁ་ཅིག མེ་ལོང་ནང་གི་
བྱེད་བཞིན་གྱི་གཟུགས་བརྙན་འཇིག་རྟེན་ཤེས་ངོ་ལ་ལྟོས་པའི་ལོག་པའི་ཀུན་རྫོབ་མ་ཡིན་
ཟེར་ན། དེ་ཡིན་པར་ཐལ། དེ་འཇིག་རྟེན་ཤེས་ངོ་ལ་ལྟོས་པའི་ལོག་པ་གང་ཞིག །ཀུན་
རྫོབ་ཡིན་པའི་ཕྱིར། དང་པོ་གྲུབ་སྟེ། འཇུག་པ་ལས། ལྷག་མ་ནི། འཇིག་རྟེན་ཉིད་ལས་
ལོག་པར་རྣམ་པར་བཞག །ཅེས་གསུངས་པའི་ཕྱིར། རྟགས་གཉིས་པ་གྲུབ་སྟེ། དེ་ཀུན་
རྫོབ་ཡིན་པར་མ་ཟད། ཀུན་རྫོབ་བདེན་པ་ཡིན་པའིཕྱིར། དེར་ཐལ། མཐོང་བ་རྫུན་
པའི་རྙེད་དོན་ཡིན་པའི་ཕྱིར། ཁྱབ་སྟེ། འཇུག་པ་ལས། མཐོང་བ་རྫུན་པ་ཀུན་རྫོབ་བདེན་
བར་གསུངས། །ཞེས་གསུངས་པའི་ཕྱིར། ཡང་ཁ་ཅིག་ན་རེ། ཀུན་རྫོབ་བདེན་པ་འཇོག་
་བྱེད་མ་རིག་པ་ཁོ་ན་ཡིན་ཏེ། རང་
ང་འགྲེལ་ལས། ཉོན་མོངས་ཅན་གྱི་མ་རིག་པའི་དབང་
་གིས་ཀུན་རྫོབ་ཀྱི་བདེན་པ་རྣམ་པར་བཞག་གོ །ཞེས་དང་། ཡང་དེ་ཉིད་ལས། མ་རིག་
པའི་དབང་གིས་ཀུན་རྫོབ་ཀྱི་བདེན་པ་རྣམ་པར་བཞག་གོ །ཞེས་གསུངས་པའི་ཕྱིར་ན་མ་
ཁྱབ་སྟེ། བུམ་སོགས་ཀུན་རྫོབ་པ་གང་གི་ངོར་བདེན་པར་འཇོག་པའི་ཀུན་རྫོབ་ངོས་བཟུང་
''ནས་བུམ་སོགས་དེ་ཁོ་ནའི་ངོ་ཙམ་དུ་བདེན་གྱི་སྤྱིར་རྫུན་པར་བཤད་པ་ཡིན་པའི་ཕྱིར། དེར་
ཐལ། བུམ་སོགས་རྣམས་མ་རིག་པ་དེས་བསླད་པའི་མིག་ཤེས་སོགས་ཀྱིས་སྣང་ཚུལ་དང་
གནས་ཚུལ་མཐུན་པར་སྣང་བས་དེའི་ངོར་བདེན་ལ། གཟུགས་བརྙན་སོགས་མ་རིག་པ་
དང་དེས་བསླད་པའི་བརྡ་བྱང་གི་དབང་ཤེས་ལ་སྣང་ཚུལ་དང་གནས་ཚུལ་མི་མཐུན་པར་



54
༼ག༽
ཐལ་འགྱུར་པའི་སྐབས།
སྣང་ལ། ཤེས་ངོ་དེར་མི་བདེན་པས་ཤེས་པ་དེའི་ངོར་ཀུན་རྫོབ་བདེན་པར་མི་འཇོག་པར་
བཤད་པའི་དོན་ཡིན་པའི་ཕྱིར། དང་པོ་གྲུབ་སྟེ། རང་འགྲེལ་ལས། སྔོན་པོ་ལ་སོགས་
པ་གཟུགས་དང་སེམས་དང་ཚོར་བ་ལ་སོགས་པ་ཅུང་ཟད་གཅིག་ནི་བདེན་པར་སྣང་སྟེ། ཞེས་
དང་། དེ་ལྟར་ན་རེ་ཞིག་སྲིད་པའི་ཡན་ལག་གིས་ཡོངས་སུ་བསྡུས་པ་ཉོན་མོངས་ཅན་གྱི་
རིག་པའི་དབང་གིས་ཀུན་རྫོབ་ཀྱི་བདེན་པ་རྣམ་པར་བཞག་གོ །ཞེས་གསུངས་པའི་ཕྱིར།
རྟགས་གཉིས་པ་གྲུབ་སྟེ། རང་འགྲེལ་ལས། གཟུགས་བརྙན་དང་བྲག་ཆ་ལ་སོགས་པ་
ཅུང་ཟད་གཅིག་ནི་རྫུན་ཡང་། ཞེས་དང་། དེའི་ཕྱིར་དེ་དང་གང་ཞིག་ཀུན་རྫོབ་ཏུ་ཡང་
རྫུན་པ་ནི་ཀུན་རྫོབ་ཀྱི་བདེན་པ་མ་ཡིན་ནོ། །ཞེས་དང་། རིགས་པའི་རྒྱ་མཚོ་ལས། གང་
ཞིག་ཀུན་རྫོབ་ཏུ་ཡང་རྫུན་པ་དེ་ནི་ཀུན་རྫོབ་ཀྱི་བདེན་པ་མ་ཡིན་པར་གསུངས་པ་ནི། བརྡ་
ལ་བྱང་བའི་འཇིག་རྟེན་པའི་ཀུན་རྫོབ་ཀྱི་ངོར་བྱད་བཞིན་གྱི་གཟུགས་བརྙན་ལྟ་བུ་དེ་བྱད་
བཞིན་དུ་མི་བདེན་པས་དེ་ལ་ལྟོས་པའི་ཀུན་རྫོབ་བདེན་པ་མ་ཡིན་ནོ། །ཞེས་གསུངས་པའི་
ཕྱིར། གཞན་ཡང་། ཀུན་རྫོབ་བདེན་པ་ཡིན་ན། བདེན་འཛིན་གྱིས་བཞག་པས་ཁྱབ་
པར་ཐལ། དེ་འཇོག་བྱེད་མ་རིག་པ་ཁོ་ན་ཡིན་པའི་ཕྱིར། འདོད་ན། བུམ་སྣམ་སོགས་
ཆོས་ཅན། ཐ་སྙད་དུ་ཡང་མེད་པར་ཐལ། བདེན་འཛིན་གྱིས་བཞག་པའི་ཡུལ་ཡིན་པའི་
ཕྱིར། ཁྱབ་སྟེ། རྣམ་བཤད་ལས། བདེན་འཛིན་དེས་བཞག་པ་ནི་རང་གི་ཐ་སྙད་དུ་ཡང་
མི་སྲིད་པར་བཞེད་པའི་ཕྱིར་རོ། །ཞེས་གསུངས་པའི་ཕྱིར། འདོད་མི་ནུས་ཏེ། ཤེས་བྱ་
ལ་བདེན་པ་གཉིས་སུ་གྲངས་ངེས་པར་བཤད་ཟིན་པའི་ཕྱིར། དེ་ལ་ཁོ་ན་རེ། གཞི་དེ་བློ་
དེའི་ངོར་མི་བདེན་ན། བློ་དེའི་ངོར་ཀུན་རྫོབ་བདེན་པ་མ་ཡིན་པས་ཁྱབ་པར་ཐལ། མེ་
ལོང་ནང་གི་གཟུགས་བརྙན་སོགས་བརྡ་བྱང་གི་བློ་ངོར་མི་བདེན་པས་བློ་དེ་ལ་ལྟོས་པའི་ཀུན་
རྫོབ་བདེན་པ་མ་ཡིན་ཕྱིར་ན་མ་ཁྱབ་ཅིང་། རྟགས་གྲུབ་སྟེ། བློ་དེའི་ངོར་ཡང་མི་བདེན་
ལ༑ བློ་དེས་གཞི་གཟུགས་བརྙན་དེ་མ་རིག་པའི་ངོ་ཙམ་དུ་བདེན་པར་མ་རྟོགས་ལ་བློ་དེས་



355
ཐལ་འགྱུར་པའི་སྐབས།
༼ག༽
གཞི་དེ་ཀུན་རྫོབ་བདེན་པར་ཡང་མ་རྟོགས་པའི་ཕྱིར། དེར་ཐལ། གཞི་གང་ཀུན་རྫོབ་
བདེན་པར་རྟོགས་པ་ལ་མ་རིག་པ་དེའི་ངོ་ཙམ་དུ་བདེན་པར་རྟོགས་དགོས། དེ་ལ་བདེན་
གྲུབ་ཁེགས་དགོས་པའི་ཕྱིར། དེར་ཐལ། བུམ་སོགས་ལ་ཀུན་རྫོབ་བདེན་པ་ཞེས་པའི་
ཚིག་ཟུར་གྱི་བདེན་པར་འཇོག་པ་ན་བློ་ངོར་འཇོག་དགོས་ཀྱི་དོན་ལ་བདེན་པར་མི་འཇོག་
པར་རྟོགས་དགོས་པའི་ཕྱིར། རྟགས་གྲུབ་ཅིང་། ཁྱབ་སྟེ། དེ་ལྟར་རྟོགས་པ་ན་བློ་ཀུན་
རྫོབ་པའི་ངོ་མ་སྦྱར་ན་བདེན་པར་མི་འགྲུབ་ཅིང་རྫུན་པར་འགྲོ་ལུགས་རྟོགས་དགོས་པའི་
ཕྱིར། དེར་ཐལ། ཀུན་རྫོབ་དེ་མ་རིག་པ་དེའི་ངོར་བདེན་པ་གཅིག་སྐབས་འདིའི་བདེན་
ཚུལ་ཡིན་པའི་ཕྱིར། རྣམ་བཤད་དགོངས་པ་རབ་གསལ་ལས། བུམ་སོགས་ལ་ཀུན་རྫོབ་
བདེན་ཞེས་པའི་ཚིག་ཟུར་གྱི་བདེན་པ་འཇོག་པ་ན། བློ་དང་དོན་གཉིས་ལས་དོན་ལ་བདེན་
པར་མི་འཇོག་པར་བདེན་འཛིན་ཀུན་རྫོབ་པའི་ངོ་བོ་ཉིད་དུ་བདེན་པར་བཞག་དགོས་པར་
མཐོང་བ་ན་ཁྱད་པར་དེ་མ་སྦྱར་ན་བདེན་པར་མི་གྲུབ་ཅིང་རྫུན་པ་ཡིན་པར་མཐོང་དགོས་
པའི་གནད་ཀྱིས་སོ། །ཞེས་གསུངས་པའི་ཕྱིར། རྩ་བར་འདོད་ན། བུམ་སོགས་ཆོས་
ཅན། དགྲ་བཅོམ་པ་དང་དག་སའི་སློབ་པའི་རྗེས་ཐོབ་ཀྱི་ཡེ་ཤེས་ཀྱི་ངོར་ཀུན་རྫོབ་བདེན་
པ་མ་ཡིན་པར་ཐལ། དེའི་ངོར་བདེན་པར་མ་གྲུབ་པའི་ཕྱིར། དེར་ཐལ། དེ་འདྲའི་རྗེས་
ཐོབ་ཡེ་ཤེས་ཀྱིས་བདེན་པར་མི་འཛིན་པའི་ཕྱིར། དེར་ཐལ། ཁྱོད་བདེན་འཛིན་སྤངས་
པའི་གང་ཟག་གི་རྗེས་ཐོབ་ཡེ་ཤེས་ཡིན་པའི་ཕྱིར། རང་འགྲེལ་ལས། དེ་ཡང་ཉན་ཐོས་
དང་རང་སངས་རྒྱས་དང་བྱང་ཆུབ་སེམས་དཔའ་ཉོན་མོངས་པ་ཅན་གྱི་མ་རིག་པ་སྤངས་
པ༑ འདུ་བྱེད་གཟུགས་བརྙན་ལ་སོགས་པའི་ཡོད་པ་ཉིད་དང་འདྲ་བ་གཟིགས་རྣམས་ལ་
བཅོས་མའི་རང་བཞིན་ཡིན་གྱི་བདེན་པ་མ་ཡིན་ཏེ། བདེན་པར་མངོན་པར་རློམ་པ་མེད་
པའི་ཕྱིར་རོ། །ཞེས་གསུངས་པའི་ཕྱིར། རྩ་བར་འདོད་ན། བུམ་སོགས་བདེན་པར་མ་
གྲུབ་ཀྱང་། བདེན་འཛིན་གྱི་བློ་ཀུན་རྫོབ་པའི་ངོར་བདེན་པར་ཡོད་ཚུལ་མཁྱེན་པའི་དེ་འདྲའི་



356
༼ག༽
ཐལ་འགྱུར་པའི་སྐབས།
རྗེས་ཐོབ་ཡེ་ཤེས་མེད་པར་ཐལ། དེ་འདྲའི་རྗེས་ཐོབ་ཡེ་ཤེས་ཀྱི་ངོར་བུམ་སོགས་ཀུན་རྫོབ་
བདེན་པ་མ་ཡིན་པའི་ཕྱིར། རྟགས་ཁས། འདོད་ན། བློ་དེས་བདེན་པར་མ་བཟུང་ན་བློ་
དེའི་ངོ་ན་བློ་གཞན་གྱིས་བདེན་པར་མཐོང་བ་མེད་དགོས་པར་ཐལ། འདོད་པའི་ཕྱིར། འདོད་
ན༑ གང་ཟག་དེ་དག་གི་རྒྱུད་ཀྱི་གཞན་སེམས་ཤེས་པའི་མངོན་ཤེས་མེད་པར་ཐལ་བ་དང་།
མདོ་དཀོན་མཆོག་སྤྲིན་དང་གཟུངས་རྒྱལ་གྱིས་ཞུས་པའི་མདོ་རྣམས་ལས། ཆོས་ཐམས་
ཅད་ནི་སྤྲོས་པ་མེད་པ་ཡིན་ན་སེམས་ཅན་རྣམས་ནི་སྤྲོས་པ་ལ་དགའོ། །དེའི་ཕྱིར་སེམས་
ཅན་རྣམས་ལ་དེ་བཞིན་གཤེགས་པའི་ཐུགས་རྗེ་ཆེན་པོ་སྐྱེའོ། །ཞེས་སོགས་འཇུག་འགྲེལ་
དང་བསླབ་བཏུས་དང་མདོ་ཀུན་བཏུས་སོགས་སུ་ཡང་ཡང་ཤེས་བྱེད་དྲངས་པར་དབུ་མའི་
ཡིག་ཆར་གསུངས་པའི་ཕྱིར། འོ་ན། བུམ་སོགས་རྣམ་མཁྱེན་ལ་ཡང་བདེན་པར་སྣང་
ཡང་དེས་སྟོང་པའི་གཉིས་ཚོགས་སྒྱུ་མ་ལྟ་བུར་ཡོད་པར་ཐལ། གང་ཟག་གསུམ་ལ་དེའི་
ཕྱིར་ན་མ་ཁྱབ་ཅིང་། འདོད་མི་ནུས་ཏེ། གང་ཟག་གསུམ་གྱིས་བདེན་པར་མི་འཛིན་ཅིང་
བདེན་པར་སྣང་བ་དེ་མ་རིག་པའི་བག་ཆགས་ཀྱི་དབང་གིས་ཡིན་ལ། སངས་འཕགས་
ལ་འཁྲུལ་པ་ཐམས་ཅད་ཟད་པའི་ཕྱིར། དེར་ཐལ། དེའི་རྒྱུ་མཚན་གྱིས་སངས་འཕགས་
ལ་ཆོས་དེ་བདེན་པར་མི་སྣང་ཡང་ཆོས་དེ་བདེན་པར་སྣང་བ་སྣང་བའི་ཕྱིར། དེར་ཐལ།
སངས་འཕགས་ལ་འཁྲུལ་བའི་རྒྱུ་སེམས་ཀྱི་རྒྱུ་བ་རྣམ་རྟོག་སྐྱེད་བྱེད་ཀྱི་རླུང་མེད་པས་རྣམ་
རྟོག་མེད་པར་བཤད་པའི་ཕྱིར། སེམས་ཀྱི་རྒྱུ་བ་རྣམ་རྟོག་ཀུན་ཞི་བས། །ཞེས་དང་། རང་
འགྲེལ་ལས། སངས་རྒྱས་རྣམས་ལ་ནི། ཞེས་པ་ནས། རྒྱུ་བ་གཏན་ལོག་པར་འདོད་པ་
ཡིན་ནོ། །ཞེས་གསུངས་པའི་ཕྱིར། ཡང་ཁ་ཅིག་ན་རེ། ཐལ་འགྱུར་པའི་ལུགས་འདི་ལ་
འཇིག་རྟེན་ཤེས་ངོ་ལ་ལྟོས་ནས་ཡང་ལོག་གཉིས་བྱེད་པའི་རྒྱུ་མཚན་གྱིས་རྟ་དང་སྒྱུ་མའི་
རྟ་གཉིས་ལ་བདེན་རྫུན་གྱི་ཁྱད་པར་ཐ་སྙད་དུ་ཡང་མི་བྱེད་ཟེར་ན། འོ་ན། ཀུན་རྫོབ་
བདེན་པའི་རྣམ་བཞག་ཀྱང་ཐལ་འགྱུར་བས་ཁས་མི་ལེན་པར་ཐལ། དེའི་རྣམ་བཞག་འཇིག་



357
ཐལ་འགྱུར་པའི་སྐབས།
༼ག༽
རྟེན་ཤེས་ངོ་ལ་ལྟོས་ནས་འཇོག་པ་ཡིན་པའི་ཕྱིར་ཏེ། མདོ་ལས། ཀུན་རྫོབ་ནི་འཇིག་རྟེན་
གྱིས་སྤྱོད་པར་དེ་བཞིན་གཤེགས་པས་གཟིགས་སོ། །ཞེས་དང་། སྟོང་ཐུན་ཆེན་མོ་ལས།
ཀུན་རྫོབ་བདེན་པའི་རྣམ་བཞག་འཇིག་རྟེན་གྱི་ཤེས་ངོ་ན་བྱེད་པར་གསུངས་པའི་ཕྱིར། གཞན་
ཡང་། རྟ་དང་སྒྱུ་མའི་རྟ་གཉིས་ལ་བདེན་རྫུན་གྱི་ཁྱད་པར་འཇིག་རྟེན་ཐ་སྙད་ལ་གྲགས་
ཆེ་བ་ཡིན་པར་ཐལ། སྒྱུ་མའི་རྟ་དེ་འཇིག་རྟེན་ལ་རྫུན་པར་གྲགས་པའི་རྒྱུ་མཚན་གྱིས། འཇིག་
རྟེན་ཤེས་ངོ་ལ་ལྟོས་པའི་ལོག་པའི་ཀུན་རྫོབ་དང་། རྟ་འཇིག་རྟེན་ན་ཡང་དག་པར་གྲགས་
པའི་རྒྱུ་མཚན་གྱིས། འཇིག་རྟེན་ཤེས་ངོ་ལ་ལྟོས་པའི་ཡང་དག་ཀུན་རྫོབ་ཏུ་འཇོག་ལ། དེ་
ལྟར་གྲགས་པ་ལྟར་སངས་རྒྱས་ཀྱིས་ཀྱང་བཞེད་པའི་ཕྱིར་ཏེ། སངས་རྒྱས་ཀྱིས་འཇིག་
རྟེན་ན་ཇི་ལྟར་གྲགས་པ་ལྟར་བཞེད་པའི་ཕྱིར། དཀོན་བརྩེགས་ཀྱི་ལེའུ་སྡོམ་པ་གསུམ་
བསྟན་པ་ལས། འཇིག་རྟེན་ང་དང་ལྷན་ཅིག་རྩོད་ཀྱི་ངས་འཇིག་རྟེན་དང་མི་རྩོད་དེ་གང་
འཇིག་རྟེན་ན་ཡོད་པར་འདོད་པ་དེ་ནི་ང་ཡང་ཡོད་པར་བཞེད་དོ། །གང་འཇིག་རྟེན་ན་
མེད་པར་འདོད་པ་དེ་ནི་ང་ཡང་མེད་པར་བཞེད་དོ། །ཞེས་གསུངས་པའི་ཕྱིར། བྱས་པ་
ལ་ཁོ་ན་རེ། སྒྱུ་མའི་རྟ་རྫུན་པ་དང་རྟ་དངོས་གནས་པ་བདེན་པ་ཡིན་པར་ཐལ། དེ་གཉིས་
་ལ་བདེན་རྫུན་སངས་རྒྱས་ཀྱིས་བཞེད་པའི་ཕྱིན་ན་མ་ཁྱབ། འོ་ན། རྫུན་པ་ཡིན་ན་རྫུན་
པས་ཁྱབ་པ་དང་། བདེན་ན་བདེན་པ་ཡིན་པས་ཁྱབ་པར་ཐལ། དེ་བཞི་ལ་ཁྱད་པར་མི་
བྱེད་པའི་ཕྱིར། རྟགས་ཁྱབ་སོང་། འདོད་ན། རྒྱུ་དགེ་བ་ལས་འབྲས་སུ་བདེ་བ་འབྱུང་
བ་ཆོས་ཅན། རྫུན་པར་ཐལ། རྫུན་པ་ཡིན་པའི་ཕྱིར་ཏེ། འདུས་བྱས་ཡིན་པའི་ཕྱིར།
ཁྱབ་སྟེ། རྩ་ཤེས་ལས། འདུས་བྱས་ཐམས་ཅད་བསླུ་བའི་ཆོས། །དེས་ན་དེ་དག་རྫུན་པ་
་ཡིན། །ཞེས་གསུངས་པའི་ཕྱིར། རྫུན་པར་གྲུབ་ཚད་ཐམས་ཅད་དེའི་རྫུན་པར་གྲུབ་ཡང་
མི་དགོས་ཏེ། སྣང་ཚུལ་གནས་ཚུལ་མི་མཐུན་པའི་ཡོད་པ། རྫུན་པའི་གྲུབ་ཚད་ཡིན་པའི་
ཕྱིར། སྤྲོས་པས་ཆོག་གོ །རྩ་བར་འདོད་མི་ནུས་ཏེ། དེ་བདེན་པའི་ཕྱིར་ཏེ། རྒྱུ་དགེ་བ་



358
༼ག༽
ར་པའི་སྐབས།
ཐལ་འགྱུར་
ལས་འབྲས་བུ་བདེ་བ་འབྱུང་བ་མི་སླུ་བའི་ཕྱིར། དེར་ཐལ། ཆོས་ཐམས་ཅད་མིང་གིས་
ཕར་བཏགས་ཙམ་གྱི་སྟེང་ནས་ལས་འབྲས་སོགས་བྱ་བྱེད་ཀྱི་རྣམ་བཞག་ཐམས་ཅད་མི་
སླུ་བའི་ཕྱིར། སློབ་དཔོན་དཔའ་བོའི་བྱང་ཆུབ་སེམས་སྒོམ་པདྨ་སྤུངས་པ་ལས། ནགས་
ཚོགས་རྒྱུ་འབྲས་སོ་སོ་ཡིས། །ཀུན་རྫོབ་སླུ་བ་མེད་པ་སྟོན། །ཞེས་གསུངས་པའི་ཕྱིར།
དེས་ན་ཀུན་རྫོབ་དང་། འཇིག་རྟེན་དང་། ཐ་སྙད་ཅེས་པ་རྣམས་ཀྱི་དོན་ཤེས་པ་ཤིན་ཏུ་
གལ་ཆེའོ། །གཞན་ཡང་། ཀུན་རྫོབ་ཏུ་མི་སླུ་ན། མི་སླུ་བའི་ཁྱབ་པའང་ཡོད་དེ། སྤུ་མི་
སླུ་བདེན་མི་བདེན་ཞེས་པ་འཇིག་རྟེན་འམ་ཐ་སྙད་པའི་ཚད་མ་ལ་ལྟོས་ནས་འཇོག་པ་ཡིན་
གྱིས། དོན་དམ་དཔྱོད་པའི་རིགས་ཤེས་ལ་ལྟོས་ནས་འཇོག་མི་ཐུབ་པའི་ཕྱིར། ཚིག་གསལ་
ལས། དེ་ལྟར་མ་ཡིན་ན་ཀུན་རྫོབ་འཐད་པ་དང་ལྡན་པ་མ་ཡིན་ནམ། དེས་ན་དེ་ཁོ་ན་
ཉིད་དུ་འགྱུར་གྱི་ཀུན་རྫོབ་ཏུ་ནི་མི་འགྱུར་རོ། །ཞེས་དང་། ལམ་རིམ་ཆུང་ངུ་ལས། དེ་
ཡང་འཇིག་རྟེན་པའམ་ཐ་སྙད་པའི་ཚད་མ་ཉིད་ལ་ལྟོས་ནས་ཡང་དག་དང་ལོག་པའི་ཀུན་
རྫོབ་ཏུ་འཇོག་གི །འཕགས་པའི་གཟིགས་པའི་རྗེས་སུ་འབྲང་བའི་རིགས་ཤེས་ལ་ལྟོས་ནས་
མ་ཡིན་པས། ཞེས་གསུངས་པའི་ཕྱིར། ཁྱབ་སྟེ། སློབ་པ་འཕགས་པའི་རིགས་ཤེས་གཉིས་
སྣང་ནུབ་པའི་བློ་ཡིན་པས། དེ་ལ་ལྟོས་ནས་བདེན་པ་མ་ཡིན་པས་མི་བདེན་པ་དང་དེ་ལ་
ལྟོས་ནས་མ་གྲུབ་པས་མ་གྲུབ་པར་འཇོག་མི་ཐུབ་པའི་ཕྱིར། དེར་ཐལ། སློབ་པ་འཕགས་
པའི་རྒྱུད་ཀྱི་མཉམ་གཞག་ཡེ་ཤེས་དེ། སྟོང་པ་ཉིད་ལ་རྩེ་གཅིག་ཏུ་མཉམ་པར་གཞག་པའི
སློབ་ལམ་ཡིན་པས་ཀུན་རྫོབ་ཀྱི་སྣང་བ་ནུབ་པའི་བློ་ཡིན་པའི་ཕྱིར། དེའི་རྒྱུ་མཚན་གྱིས་
ཀུན་རྫོབ་ཀྱི་ཆོས་རྣམས་མ་གཟིགས་པ་ཡིན་གྱི་སློབ་པའི་མཉམ་གཞག་ཟག་མེད་ཡེ་ཤེས་
ཀྱིས་ཀུན་རྫོབ་ཀྱི་ཆོས་རྣམས་ཡོད་པ་མ་ཡིན་པར་རྟོགས་པ་མ་ཡིན་པའི་ཕྱིར། མདོ་སྡུད་
པ་ལས། ཅི་སྟེ་རྟགས་མ་མཐོང་ན་རྒྱ་མཚོ་ཆེན་པོ་ནི། །ཉེ་བར་གྱུར་ཏོ་སྙམ་སྟེ་དེ་ལ་སོམ་
ཉི་མེད། །ཅེས་པའི་དཔེས་མཚོན་ཏེ་ཤེས་པར་བྱའོ། །གཞན་དུ་ན། སངས་རྒྱས་འཕགས་



ཐལ་འགྱུར་པའི་སྐབས།
༼ག༽
359
པའི་ཐུགས་རྒྱུད་ཀྱི་མཉམ་གཞག་ཡེ་ཤེས་ཀྱིས་ཀུན་རྫོབ་པའི་ཆོས་རྣམས་མ་གཟིགས་དགོས་
པ་ལས། སངས་རྒྱས་འཕགས་པའི་རྒྱུད་ཀྱི་མཁྱེན་པ་སྐད་ཅིག་མ་གཅིག་གིས་ཀྱང་བདེན་
པ་གཉིས་ཀྱིས་བསྡུས་པའི་ཇི་ལྟ་ཇི་སྙེད་ཀྱི་ཆོས་ཐམས་ཅད་ལག་མཐིལ་དུ་སྐྱུ་རུ་ར་བཞག་
པ་ལྟར་མངོན་སུམ་དུ་གཟིགས་པའི་ཕྱིར་ཏེ། འཇུག་པ་ལས། རྣམ་ཀུན་མཁྱེན་ཉིད་ཡེ་
ཤེས་ནི། །མངོན་སུམ་མཚན་ཉིད་ཅན་དུ་འདོད། །གཞན་ནི་ཉེ་ཚེ་བ་ཉིད་ཀྱིས། །མངོན་
སུམ་ཞེས་བྱར་མི་འདོད་དོ། །ཅེས་དང་། མ་ཏི་ཙི་ཏྲའམ་སློབ་དཔོན་དཔའ་པོའི་གསུང་
ལས། ཁྱོད་འབའ་ཞིག་གི་ཡེ་ཤེས་ཀྱིས། །ཤེས་བྱ་ཐམས་ཅད་ཁྱབ་ལགས་ཀྱི། །ཁྱོད་
ལས་གཞན་པ་ཐམས་ཅད་ཀྱིས། །ཤེས་བྱ་ཁོ་ན་ལྷག་པ་ལགས། །ཞེས་དང་། བདེན་
གཉིས་ལས། མཁྱེན་པའི་སྐད་ཅིག་གཅིག་གིས་ཀྱང་། །ཤེས་བྱའི་དཀྱིལ་འཁོར་ཀུན་ཁྱབ་
ཅིང་། །ཞེས་གསུངས་པའི་ཕྱིར། ལམ་རིམ་ཆེན་མོ་ལས། དེའི་ཕྱིར་རིགས་པས་དཔྱད་
མི་བཟོད་པ་དང་རིགས་པས་གནོད་པ་གཉིས་དང་། འཕགས་པའི་མཉམ་གཞག་ཡེ་ཤེས་
ཀྱིས་སྐྱེ་འགག་མ་གཟིགས་པ་དང་མེད་པར་གཟིགས་པ་གཉིས་དང་། རང་བཞིན་ཡོད་མེད་
དཔྱོད་པའི་རིགས་ཤེས་ཀྱིས་སྐྱེ་འགག་མ་རྙེད་པ་དང་སྐྱེ་འགག་མེད་པ་རྙེད་པ་གཉིས་མ་ཕྱེད་
པར་གཅིག་ཏུ་བཟུང་བ་འདི་ད་ལྟ་བ་རྣམས་ལྟ་ཅི་སྨོས་ཏེ་སྔོན་གྱི་མཁས་པ་འགའ་རེ་ལ་འཁྲུལ་
པ་བསྐྱེད་སྣང་བས་བློ་གྲོས་དང་ལྡན་པ་རྣམས་ཀྱིས་ཞིབ་ཏུ་དཔྱོད་ལ་དེ་དག་ཕྱེད་པར་གྱིས་
ཤིག །དེ་ལྟར་ན་ཁོ་བོ་ནི་དོན་དམ་པའི་ཡུལ་ཅན་གྱི་ཚད་མ་ལས་ཐ་སྙད་པའི་ཤེས་པ་རྣམས་
སྟོབས་ཆེ་བ་དང་ཐ་སྙད་པའི་ཤེས་པས་དོན་དམ་པའི་ཡུལ་ཅན་གྱི་ཚད་མ་ལ་གནོད་པར་
འདོད་པ་མ་ཡིན་ནོ། །ཞེས་གསུངས་པའི་ཕྱིར། རྟོགས་དཀའ་བའི་གནས་དེ་ལྟ་བུ་རྣམས་
ཤེས་པར་བྱ་བའི་ཕྱིར་ཡིད་ཆེས་པའི་ལུང་རྣམ་པར་དག་པ་རྣམས་ལ་བརྟེན་དགོས་ལ། དེ་
ཙམ་དུ་མ་ཟད་ཤེས་རབ་ཀྱི་སྟོབས་ཀྱིས་རིགས་པས་དཔྱད་པའང་ངེས་པར་དགོས་པ་ཞིག་
ཡིན་ཏེ། ལམ་རིམ་ཆེན་མོ་ལས། ཐེག་པ་གོང་འོག་དང་མདོ་སྔགས་གཉིས་ལ་གནང་བཀག་



360
༼ག༽
ཐལ་འགྱུར་པའི་སྐབས།
མི་འདྲ་བ་མང་དུ་ཡོད་པ་དང་། དེ་རྣམས་གང་ཟག་གཅིག་གིས་ཉམས་སུ་ལེན་པ་གཉིས་
གསུང་རབ་རབ་འབྱམས་ཀྱི་དགོངས་པ་འཚོལ་བ་ལ་བློའི་མཐུ་མེད་པའི་རྨོངས་པ་ལ་འགལ་
ཡང་མཁས་པ་ལ་མི་འགལ་བའང་ཤེས་རབ་ཀྱིས་འབྱེད་པ་ཡིན་ནོ། །དེ་ལྟར་ཤེས་རབ་
མེད་པ་ལ་འགལ་བ་ཤེས་རབ་ཅན་ལ་མི་འགལ་བ་མཐའ་ཡས་ཀྱང་བདེན་གཉིས་ཀྱི་རྣམ་
བཞག་དང་གསུང་རབ་ཕན་ཚུན་ལ་གནང་བཀག་མང་དུ་ཡོད་ཀྱང་དགོངས་པ་མི་འགལ་
བ་ཤེས་རབ་ཀྱིས་འབྱེད་པ་འདི་ནི་ཤེས་རབ་ཀྱི་བསྔགས་པ་བླ་ན་མེད་པ་ཡིན་ནོ། །མདོ་
སྡུད་པ་ལས། ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །དམིགས་བུ་མེད་པས་
བྱང་ཆུབ་རེག་པར་ནུས་མ་ཡིན། །ཞེས་གསུངས་པའི་ཕྱིར། དེ་ལྟ་བུའི་ཤེས་རབ་ཡོད་
ཀྱང་དད་པ་མེད་ནའང་མི་རུང་བ་ཡིན་ཏེ། དབུ་མ་རིན་ཆེན་འཕྲེང་བ་ལས། འདི་གཉིས་
གཙོ་བོ་ཤེས་རབ་སྟེ། །དེ་ཡི་སྔོན་འགྲོ་དད་པ་ཡིན། །ཞེས་དང་། དཀོན་ཅོག་ཏ་ལ་ལའི་
གཟུངས་ལས། དད་པ་སྔོན་འགྲོ་མ་ལྟར་བསྐྱེད་པ་སྟེ། །ཡོན་ཏན་ཐམས་ཅད་བསྲུང་ཞིང་
འཕེལ་བར་བྱེད། །དགོས་པ་སེལ་ཞིང་ཆུ་བོ་རྣམས་ལས་སྒྲོལ། །དད་པ་བདེ་བའི་གྲོང་
ཁྱེར་མཚོན་བྱེད་ཡིན། །དད་པ་རྙོག་པ་མེད་པ་སེམས་དྭངས་བྱེད། །ང་རྒྱལ་སྤོང་ཞིང་
གུས་པའི་རྩ་བ་ཡིན། །དད་པ་ནོར་དང་གཏེར་དང་རྐང་པའི་མཆོག །ལག་པ་བཞིན་དུ་
དགེ་བསྡུད་རྩ་བ་ཡིན། །ཞེས་དང་། མངོན་རྟོགས་རྒྱན་ལས། ལྷ་ཡི་རྒྱལ་པོས་ཆར་ཕབ་
ཀྱང་། །ས་བོན་མི་རུང་མི་འཁྲུངས་ལྟར། །སངས་རྒྱས་རྣམས་ནི་བྱུང་གྱུར་ཀྱང་། །སྐལ་
བ་མེད་པས་བཟང་མི་མྱོང་། །ཞེས་དང་། སྤྱོད་འཇུག་ལས། དད་པ་མེད་པའི་སེམས་
ཅན་ལ། །དཀར་པོའི་ཆོས་རྣམས་མི་འབྱུང་སྟེ། །ས་བོན་མེ་ཡིས་ཚིག་པ་ལ། །མྱུ་གུ་
སྔོན་པོ་ཇི་བཞིན་ནོ། །ཞེས་དང་། རྗེ་ཙོང་ཁ་པ་ཆེན་པོའི་གསུང་ལས། རིགས་ལམ་ཕྲ་
མོ་ཕྱེད་པའི་རྣམ་དཔྱོད་དང་། །གཞུང་ལུགས་གདམས་པར་ཤར་བའི་ཉམས་ལེན་དང་།།
ཚིག་སྦྱོར་ཚུལ་ལ་མཁས་པའི་ངག་གི་དཔལ། །ས་སྟེང་འདི་ནི་རིན་ཆེན་རྣམ་གསུམ་སྣང་།།



ཐལ་འགྱུར་པའི་སྐབས།
༼ག༽
361
དེ་ལྟར་རིན་ཆེན་རྣམ་པ་གསུམ་གའི་ཡང་། །རྩ་བ་དམ་པ་ཐེག་མཆོག་དགེ་བའི་བཤེས།།
ཞེས་གསུངས་པའི་ཕྱིར། རྟོགས་པའི་བསྟན་པ་དད་པ་དང་ཤེས་རབ་གཉིས་ཀྱི་ཕྱོགས་སུ་
འདུ་ཚུལ་ཆོས་འབྱུང་ལུང་རིགས་སྒྲོན་མེར་བཤད་ཟིན་པས་འདིར་མང་དོགས་ནས་དེ་ཙམ་
བྲིས། ཡང་ཁ་ཅིག །འཇིག་རྟེན་ཤེས་ངོ་ལ་ལྟོས་ནས་ཡང་ལོག་གཉིས་སུ་འབྱེད་པའི་གང་
གི་ངོར་འཇོག་པའི་ཤེས་པ་དེ། སྔ་ཕྱི་གཅིག་འཛིན་གྱི་ཤེས་པ་ཡིན་ཟེར། ལ་ལས་དེ་ཚད་
མར་ཁས་བླངས་ནས་ཚད་མ་གཅིག་གིས་ཡང་ལོག་གཉིས་འབྱེད་ཟེར། གཞན་དག །དེ་
འཇིག་རྟེན་པའི་ཤེས་པ་རང་དགའ་བ་ཚད་མིན་ཁོ་ནར་བྱས་ནས་ཤེས་པ་གཅིག་གིས་ཡང་
ལོག་གཉིས་བྱས་པར་འདོད་པ་སྟོང་ཐུན་གྱི་དགོངས་པར་སྨྲའོ། །དེ་དག་ལ་འོ་ན། འཇིག་
རྟེན་ཉིད་ལས་ལོག་པར་རྣམ་པར་བཞག །ཅེས་པའི་འཇིག་རྟེན་ཉིད་ཕྱི་མའི་དངོས་བསྟན་
གྱི་ཤེས་པ་ཡིན་ན། འཇིག་རྟེན་ཉིད་ལས་བདེན་ཡིན། ཞེས་པའི་འཇིག་རྟེན་སྔ་མའི་དངོས་
བསྟན་གྱི་ཤེས་པ་ཡིན་དགོས་པར་ཐལ། ཁྱེད་ཅག་གི་དམ་བཅའ་འཐད་པའི་ཕྱིར། འདོད་
ན༑ གནོད་མེད་ཀྱི་དབང་པོ་དྲུག་གི་ཤེས་པ་ཚད་མ་དྲུག་ཆོས་ཅན། དེར་ཐལ། དེའི་
ཕྱིར། ཁྱབ་པ་ཁས། དེར་ཐལ། གནོད་བཅས་ཀྱི་དབང་པོ་དྲུག་གི་ཤེས་པ་ཡུལ་བཅས་
ཕྱིན་ཅི་ལོག་ཏུ་གནོད་མེད་ཀྱི་དབང་ཤེས་དྲུག་གིས་རིམ་བཞིན་འཇོག་པའི་ཕྱིར། དེར་ཐལ།
རྩ་བར། སྐྱོན་ལྡན་དབང་ཅན་རྣམས་ཀྱི་ཤེས་པ་ནི། །དབང་པོ་ལེགས་གྱུར་ཤེས་ལྟོས་
ལོག་པར་འདོད། །ཅེས་གསུངས་པའི་ཕྱིར། འཁོར་གསུམ། རྩ་བར་འདོད་ན། སྐབས་
འདིར་ཡང་ཡང་དག་ཀུན་རྫོབ་ཡོད་པར་ཐལ་ལོ། །དེ་ཡང་དག་ཏུ་འཇོག་བྱེད་ཀྱི་འཕྲལ་
གྱི་གནོད་མེད་ཀྱི་ཚད་མ་དྲུག་ཡོད་པའི་ཕྱིར། དེར་ཐལ། གནོད་མེད་ཀྱི་ཚད་མ་དྲུག་འཇིག་
རྟེན་པའི་ཤེས་པ་གང་གི་ངོར་ཡང་དག་འཇོག་པའི་ཤེས་པ་དེ་ཡིན་པའི་ཕྱིར། རྟགས་སོང་།
དེར་ཐལ། འཇིག་རྟེན་ཉིད་ལས་བདེན་ཡིན། ཞེས་པའི་ཚིག་ཟུར་གྱི་འཇིག་རྟེན་དེར་བཞག་
པའི་ཕྱིར། རྟགས་སོང་། འཁོར་གསུམ། ཞེས་དང་། གཞན་ཡང་། གང་ཟག་གི་བདག་



isa
༼ག༽
ཐལ་འགྱུར་པའི་སྐབས།
མེད་རགས་པ་རྟོགས་པའི་རྗེས་དཔག་ཚད་མ་དང་། བདག་འཛིན་རགས་པ་འཁྲུལ་ཤེས་
ཡིན་པར་རྟོགས་པའི་རྗེས་དཔག་ཚད་མ་རེ་རེ་ནས་ཆོས་ཅན། འཇིག་རྟེན་ཞེས་པའི་ཤེས་
པ་སྔ་མ་དེ་ཡིན་པར་ཐལ། འཇིག་རྟེན་ཞེས་པའི་ཕྱི་མའི་འཇིག་རྟེན་པའི་ཤེས་པ་ཡིན་པའི་
ཕྱིར། ཁྱབ་པ་ཁས། རྟགས་གྲུབ་སྟེ། རྣམ་བཤད་ལས། གཙོ་བོ་ལ་སོགས་པ་ཡིན་ལ།
དེ་དག་ཕྱིན་ཅི་ལོག་ཏུ་འཇིག་རྟེན་པའི་བློ་རང་དགའ་བས་མི་རྟོགས་ཀྱང་། ཞེས་པ་ནས།
རྟོགས་པ་ཡིན་ནོ། །ཞེས་གསུངས་པའི་ཕྱིར། འདོད་ན། འཇིག་རྟེན་པའི་ཤེས་པ་རང་
དགའ་བ་ཡིན་པར་ཐལ། འདོད་པའི་ཕྱིར། ཁྱབ་སྟེ། རྣམ་བཤད་ལས། འཇིག་རྟེན་པའི་
བསམ་པ་རང་དགའ་བ་ལ་ལྟོས་ནས་ཡང་དག །ཞེས་སོགས་གསུངས་པའི་ཕྱིར། འདོད་
མི་ནུས་ཏེ། དེ་ལྟར་རྟོགས་པའི་བློ་ཡིན་པའི་ཕྱིར། ཁྱབ་སྟེ། རྣམ་བཤད་ལས། ཡིད་ལ་
གྲུབ་མཐའ་ངན་པའི་གནོད་པ་ཡོད་པས་ལོག་པར་བཟུང་བའི་དོན་རྣམས་འཇིག་རྟེན་པའི་
བློ་རང་དགའ་བས་ཕྱིན་ཅི་ལོག་ཏུ་མི་རྟོགས་པས། ཞེས་གསུངས་པའི་ཕྱིར། ཡང་ཁ་ཅིག་
ན་རེ། གཟུགས་སོགས་ཡུལ་ལྔ་ཆོས་ཅན། ཐ་སྙད་པའི་ཚད་མའི་ངོ་ན་ཡང་ལོག་གཉིས་
ག་ཡིན་པར་ཐལ། དེ་དག་ཤེས་པ་ཐ་སྙད་པའི་ངོ་ན་ཡང་དག་གང་ཞིག །དེ་དག་ཤེས་
པ་ཐ་སྙད་པའི་ངོ་ན་ལོག་པ་ཡིན་པའི་ཕྱིར་ན་མ་ཁྱབ་སྟེ། ཐ་སྙད་པའི་ཤེས་པ་དེ་གཉིས་
འགལ་བ་ཡིན་པའི་ཕྱིར། ལམ་རིམ་ཆེན་མོ་ལས། ཐ་སྙད་དུ་འཁྲུལ་པའི་ཐ་སྙད་དང་
ཤེས་པ་གང་ལ་ལྟོས་ནས་ཕྱིན་ཅི་ལོག་པར་བཞག་པའི་ཐ་སྙད་པའི་ཤེས་པ་གཉིས་གཅིག་
ཡིན་ན་འགལ་བ་ཡིན་ཡ
ཡང་ཐ་སྙད་དེ་གཉིས་
ས་སོ་སོ་བ་ཡིན་པས། ཞེས་གསུངས་པའི་ཕྱིར།
བྱས་པ་ལ་ཁོ་ན་རེ། གཟུགས་སོགས་དོན་ལྔ་འཇིག་རྟེན་ཤེས་ངོ་ལ་ལྟོས་ཏེ་ཡང་དག་པ་
ཡིན་པར་ཐལ། དེ་ལྔ་འཇིག་རྟེན་ཉིད་ལས་ཞེས་པའི་དངོས་བསྟན་གྱི་འཇིག་རྟེན་ཤེས་ངོ་
ལ་ལྟོས་ཏེ། ཡང་དག་པའི་ཕྱིར་ན་མ་ཁྱབ། འདོད་ན། གཟུགས་ཀུན་རྫོབ་ཡིན་པ་དང་
གཟུགས་ལོག་པ་ཡིན་པ་ཆོས་ཅན། ཀུན་རྫོབ་བདེན་པ་མ་ཡིན་པར་ཐལ། འཇིག་རྟེན་



ཐལ་འགྱུར་པའི་སྐབས།
༼ག༽
363
པའི་ཤེས་པའི་ངོར་མ་གྲུབ་པའི་ཕྱིར། མ་གྲུབ་ན་དངོས། མ་ཁྱབ་ན་ཁྱབ་པར་ཐལ། ཀུན་
རྫོབ་བདེན་པ་ཡིན་ན། འཇིག་རྟེན་པའི་ཤེས་པའི་རྙེད་དོན་ཡིན་པས་ཁྱབ་པའི་ཕྱིར་ཏེ། མདོ་
ལས་ཀུན་རྫོབ་ནི་འཇིག་རྟེན་གྱིས་སྤྱོད་པ་དེ་བཞིན་གཤེགས་པས་གཟིགས་སོ། །ཞེས་གསུངས་
པའི་ཕྱིར། གཞན་ཡང་། སྐབས་འདིའི་འཇིག་རྟེན་ཤེས་ངོའི་ཡང་ལོག་འབྱེད་བྱེད་འཇིག་
རྟེན་པའི་ཤེས་པ་རང་དགའ་བ་ཁོ་ན་དང་། འཇིག་རྟེན་པའི་ཤེས་པ་གཅིག་གིས་ཡང་ལོག་
གཉིས་འབྱེད་པ་མི་རིགས་པར་ཐལ། སྐབས་འདིར་འཇིག་རྟེན་པའི་ཤེས་པ་གང་གི་ངོར་
གཟུགས་སོགས་ཡང་དག་ཏུ་འཇོག་པའི་ཤེས་པ་ལ་འཇིག་རྟེན་རང་དགའ་བའི་ཤེས་པ་ཚད་
མིན་གཅིག་དགོས་པར་ལམ་རིམ་རྣམ་བཞག་ཀུན་ལས་གསུངས་ཤིང་གྲུབ་ལ། འཇིག་རྟེན་
པའི་ཤེས་པ་གང་གི་ངོར་སྒྱུ་མ་སོགས་ལོག་པར་འཇོག་པའི་ཤེས་པ་ལ་ཚད་མས་ཁྱབ་ལ།
ཚད་མ་དེ་ལ་ལྷན་སྐྱེས་ཀྱི་བློ་རང་དགའ་བ་དང་། དེ་མ་ཡིན་པའི་ཐ་སྙད་པའི་རྗེས་དཔག་
ཚད་མ་གཉིས་ཡོད་པའི་ཕྱིར། རྟགས་ཟུར་དང་པོ་གྲུབ་སྟེ། བློ་དེར་ངོར་ཡང་དག་པའམ་
བདེན་པ་ཡིན་ན་དེའི་འཛིན་སྟངས་ངོར་བདེན་པ་ཡིན་དགོས། སྣང་ངོར་བདེན་པས་བློ་
དེའི་ངོར་བདེན་པར་འཇོག་མི་ཐུབ་པའི་ཕྱིར། དེར་ཐལ། དགྲ་བཅོམ་པ་གཉིས་དང་དག་
སའི་བྱང་འཕགས་ཀྱི་བློ་ངོར་བདེན་མི་བདེན་ལ་དེ་ལྟར་བཤད་པའི་ཕྱིར། རང་འགྲེལ་ལས།
འདུ་བྱེད་གཟུགས་བརྙན་ལ་སོགས་པའི་ཡོད་པ་ཉིད་དང་འདྲ་བར་གཟིགས་པ་རྣམས་ལ་ནི་
བཅོས་མའི་རང་བཞིན་ཡིན་གྱི་བདེན་པ་མ་ཡིན་ཏེ། བདེན་པར་མངོན་པར་རློམ་པ་མེད་
པའི་ཕྱིར། ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། ལམ་རིམ་ཆུང་ངུ་ལས།
དེ་ཡང་འཇིག་རྟེན་པའམ་ཐ་སྙད་ཚད་མ་ཉིད་ལ་ལྟོས་ནས་ཡང་དག་དང་ལོག་པའི་ཀུན་རྫོབ་
ཏུ་འཇོག་གི །ཞེས་གསུངས་པའི་ཕྱིར། འམ་སྒྲས་ལོག་པར་འཇོག་པའི་འཇིག་རྟེན་རང་
དགའ་བའི་ཤེས་པ་ཡང་ཚད་མར་བཤད་པ་ཡིག་ཆའི་དགོངས་པ་ཡིན་ནོ། །འཁྲུལ་པའི་
རྒྱུ་རྐྱེན་ཅུང་ཟད་བཤད་པ་ནི། དབང་པོ་ལ་གནོད་པའི་ཕྱིའི་རྐྱེན་ནི། དཔེར་ན། མེ་ལོང་



364
༼ག༽
ཐལ་འགྱུར་པའི་སྐབས།
དང༌། སྨིག་རྒྱུ་དང་། བྲག་ཕུག་དང་། སྔགས་དང་། རྫས་དང༌། གྲུ་སོགས་ཡིན་ཏེ།
ནང་གི་གནོད་པའི་སྐྱོན་མེད་ཀྱང་དེ་དག་གིས་དབང་པོ་འཁྲུལ་པར་བྱེད་པའི་ཕྱིར། དབང་
པོ་ལ་གནོད་པའི་ནང་གི་རྐྱེན་ནི། རབ་རིབ་དང་ཐང་ཁྲོམ་ཟོས་པ་དང་རིམས་དང་གདོན་
གྱི་གནོད་པ་སོགས་ཡིན་ཏེ། དབང་པོ་ལ་ཕྱིའི་འཁྲུལ་པའི་རྐྱེན་མེད་ཀྱང་དེ་དག་གིས་འཁྲུལ་
པར་བྱེད་པའི་ཕྱིར། ཡིད་ལ་གནོད་པའི་རྐྱེན་ཡོད་དེ། སྔགས་རྫས་དེ་དག་དང་གྲུབ་མཐའ་
ངན་པས་གཙོ་བོར་བསླད་པ་དང་གཏན་ཚིགས་ལྟར་སྣང་དང་རྨི་ལམ་ངན་པ་དང་ཆང་
སོགས་འདྲེན་རིགས་ཏེ། དབང་པོའི་འཁྲུལ་རྒྱུ་ལ་མ་ལྟོས་པར་དེ་དག་གིས་ཀྱང་ཡིད་ལ་
གནོད་པའི་ཕྱིར། འོ་ན། དབང་པོ་དང་ཡིད་ལ་གནོད་པའི་འཁྲུལ་རྒྱུ་ཐམས་ཅད་སྐབས་
འདིར་འཇིག་རྟེན་ཤེས་ངོའི་འཁྲུལ་རྒྱུ་ཡིན་ནམ་ཞེ་ན། མ་ཡིན་ཏེ། ཆོས་ཀྱི་བདག་འཛིན་
ཕྲ་མོ་དང་གང་ཟག་གི་བདག་འཛིན་ཕྲ་མོ་གཉིས་ཡིད་དབང་གི་འཁྲུལ་རྒྱུ་ཡིན་ཀྱང་སྐབས་
འདིའི་ཤེས་ངོའི་འཁྲུལ་རྒྱུ་མ་ཡིན་ཏེ། དེ་དག་གི་ལག་རྗེས་ཀྱིས་འཁྲུལ་པའི་ཆ། དེ་ཁོ་
ན་ཉིད་ལ་བློ་ཁ་མ་ཕྱོགས་པའི་ཐ་སྙད་ཚད་མས་ངེས་མི་ནུས་པའི་ཕྱིར། དེས་ན་ལྷན་སྐྱེས་
སམ་ཀུན་བཏགས་ཀྱིས་བསྡུས་པའི་བདག་འཛིན་ཕྲ་མོ་འཁྲུལ་རྒྱུ་གང་ཡིན་པ་དེས་བསྐྱེད་
པའི་ཡུལ་ཅན་ཡིན་ན་ལོག་ཤེས་དང་། ཡུལ་ཡིན་ན་རང་སྣང་བ་ལྟར་མ་གྲུབ་པར་འཇིག་
རྟེན་རང་དགའ་བའི་ཚད་མའམ་དེ་ཁོ་ན་ཉིད་ལ་མི་དཔྱོད་པའི་ཐ་སྙད་དཔྱོད་བྱེད་ཀྱི་འཇིག་
རྟེན་པའི་ཚད་མས་རྟོགས་ནུས་པའི་འཁྲུལ་རྒྱུ་དེ་འཇོག་པའི་ཕྱིར། དཔེར་ན། ལུས་གཙང་
བདེ་རྟག་བདག་བཞིར་འཁྲུལ་པ་བསྐྱེད་པའི་འཇིག་རྟེན་པའི་གྲགས་པ། ལུས་གཙང་བར་
གྲགས་པ་དང་འདོད་ཡོན་མང་བ་བདེ་བར་གྲགས་པ་དང་ཉི་མ་སྔ་ཕྱིའི་སྒོ་ངའི་དབྱིབས་ལྟ་
བུ་འདྲ་རྣམ་རྗེས་སུ་འཇུག་པ་དང་། འཇིག་རྟེན་གྲགས་པ་ལ་བདག་སྐྱེ་བ་སྔ་ཕྱིའི་ལུས་ལེན་
པ་པོར་གྲགས་པ་སོགས་འཁྲུལ་རྒྱུར་འཇོག་པའི་ཕྱིར། རྣམ་བཤད་ལས། དེ་ལྟར་ཐོག་
མ་མེད་པ་ནས་ཞུགས་པའི་བདག་ཏུ་འཛིན་པ་གཉིས་ཀྱི་མ་རིག་པ་ལ་སོགས་པས་བསླད་པས་



ཐལ་འགྱུར་པའི་སྐབས།
༼ག༽
365
གནོད་པ་ནི་གནོད་པའི་རྒྱུར་མི་བཟུང་གི །ཞེས་པ་ནས། གཙོ་བོ་ལ་སོགས་པ་ཡིན་ལ་དེ་
དག་ཕྱིན་ཅི་ལོག་ཏུ་འཇིག་རྟེན་པའི་བློ་རང་དགའ་བས་མི་རྟོགས་ཀྱང་། དེ་ཁོ་ན་ཉིད་ལ་
མངོན་དུ་མ་ཕྱོགས་པའི་ཐ་སྙད་པའི་ཚད་མས་ལོག་པར་རྟོགས་ན་འཇིག་རྟེན་པའི་ཤེས་པས་
ལོག་པར་རྟོགས་པ་ཡིན་ནོ། །ཞེས་གསུངས་པའི་ཕྱིར། འདིའི་འཇིག་རྟེན་ཤེས་ངོ་ལ་ཡང་
ལོག་དེ་ལྟར་ཡིན་ཀྱང་འཕགས་པའི་གཟིགས་པ་དང་རིགས་ཤེས་དང་དབུ་མ་རང་ལུགས་
དེ་ལྟར་མ་ཡིན་ཏེ། ཀུན་རྫོབ་བདེན་པ་ཡིན་ན་ལོག་པའི་ཀུན་རྫོབ་ཡིན་པས་ཁྱབ་པའི་ཕྱིར་
ཏེ༑ འཕགས་པའི་མཉམ་བཞག་ཡེ་ཤེས་དང་སྟོབས་བཅུ་དང་རྣམ་མཁྱེན་རྣམས་ཀྱང་ཡུལ་
ཅན་ལོག་པ་མ་ཡིན་ཀྱང་ཡུལ་ལོག་པ་ཡིན་པའི་ཕྱིར། ཡུལ་ཅན་མ་ལོག་པ་ཡིན་ཏེ། མ་
འཁྲུས་བའི་ཤེས་པ་ཡིན་པའི་ཕྱིར། ཡུལ་ལོག་པ་ཡིན་ཏེ། ཁྱོད་སྣང་བ་ལྟར་མ་གྲུབ་པའི་
ཆོས་ཡིན་པའི་ཕྱིར། ཁྱབ་སྟེ། རྩ་ཤེས་ལས། འདུས་བྱས་ཐམས་ཅད་སླུ་བའི་ཆོས། །དེས་
ན་དེ་དག་རྫུན་པ་ཡིན། །ཞེས་གསུངས་པའི་ཕྱིར། དེ་ལ་ཁོ་ན་རེ། བུམ་པ་རྣམ་མཁྱེན་
ལ་སྣང་བ་ཆོས་ཅན། སྣང་བ་ལྟར་མ་གྲུབ་པར་ཐལ། རྫུན་པ་ཡིན་པའི་ཕྱིར། དེར་ཐལ།
ཀུན་རྫོབ་བདེན་པ་ཡིན་པའི་ཕྱིར། རྣམ་མཁྱེན་ཆོས་ཅན། འཁྲུལ་བར་ཐལ། ཁྱོད་ཤེས་
པ་གང་ཞིག་བུམ་པ་ཁྱོད་ལ་སྣང་བ་སྣང་བ་ལྟར་མ་གྲུབ་པའི་ཕྱིར་ན་མ་ཁྱབ་སྟེ། བུམ་པ་
རྣམ་མཁྱེན་ལ་སྣང་བ་སྣང་བ་ལྟར་མ་གྲུབ་ན་རྣམ་མཁྱེན་འཁྲུལ་བར་འགྲོ་ཡང་། བུམ་
པ་རྣམ་མཁྱེན་ལ་སྣང་བ་སྣང་བ་ལྟར་མ་གྲུབ་ཀྱང་རྣམ་མཁྱེན་འཁྲུལ་བར་མི་འགྲོ་བའི་ཕྱིར།
དེར་ཐལ། སྣང་བ་ཕྱི་མ་སྤྱིར་བཏང་ལ་སོང་བའི་ཕྱིར། ཡང་ཁོ་ན་རེ། རྣམ་མཁྱེན་ཆོས་
ཅན། བདེན་པ་ཡིན་པར་ཐལ། སྣང་ཚུལ་དང་གནས་ཚུལ་མཐུན་པའི་ཕྱིར། དེར་ཐལ།
རང་ཉིད་མངོན་སུམ་དུ་རྟོགས་པའི་མངོན་སུམ་ལ་རང་ཉིད་སྣང་བ་ལྟར་གྲུབ་པའི་ཕྱིར་ན་
མ་ཁྱབ། རྟགས་གྲུབ་སྟེ། རྣམ་མཁྱེན་མངོན་སུམ་དུ་རྟོགས་པ་ལ་སངས་རྒྱས་དགོས་པའི་
ཕྱིར། ཀུན་རྫོབ་ཀྱི་སྒྲ་དོན་དུ་མ་ཡོད་དེ། བདེན་འཛིན་ལ་ཀུན་རྫོབ་བྱས་པའི་དེ་དང་།



365
༼ག༽
ཐལ་འགྱུར་པའི་སྐབས།
རྫུན་པ་ལ་ཀུན་རྫོབ་ཟེར་བའི་དོན་དང་། འཇིག་རྟེན་པའི་ཐ་སྙད་ལ་ཀུན་རྫོབ་ཟེར་བའི་སྒྲ་
དོན་གསུམ་ཡོད་པའི་ཕྱིར། དཀོན་མཆོག་སྤྲིན་དང་། ཚིག་གསལ་དང་། ཊཱིཀ་ཆེན་རྣམས་
ལས་ཤེས་པར་བྱའོ། །སྐབས་འདིར་ཐ་སྙད་དུ་ཡོད་པའི་དོན་ཡོད་དེ། དོན་དེ་ཐ་སྙད་
ལ་གྲགས་ཤིང་དེ་ལ་ཐ་སྙད་པའི་ཚད་མ་དང་རིགས་ཤེས་གཉིས་གང་གི་ཡང་མི་གནོད་པ་
དེ་དེ་ཡིན་པའི་ཕྱིར། ཐ་སྙད་ལའང་སྒྲ་བློ་ལུས་གསུམ་གྱི་ཐ་སྙད་ཡོད་ལ། དེའི་རྒྱུ་མཚན་
གྱིས་ཆོས་ཐམས་ཅད་རྟོག་པས་བཏགས་ཙམ་ཡིན་པའི་ཕྱིར། རྣམ་མཁྱེན་རྟོག་པས་བཏགས་
ཙམ་ཡིན་ཏེ། རྣམ་མཁྱེན་གྱི་མིང་ཡོད་ལ། སྒྲ་རྟོག་གཉིས་རང་ཡུལ་ལ་འཇུག་ཚུལ་མཚུངས་
པའི་ཕྱིར། སྒྲ་ནི་བརྗོད་འདོད་རྗེས་འབྲངས་ཕྱིར། །ཞེས་གསུངས་པའི་ཕྱིར། ད་དུང
ཡང་ཞིབ་ཆ་ཕྲ་བ་དང་རིགས་པ་ཕྲ་བ་དགོས་ཏེ་དཔྱད་ན་གསལ་ལོ། །
གཉིས་པ་དོན་དམ་བདེན་པའི་དོན་བཤད་པ་ལ། མཚན་ཉིད་དང་། དབྱེ་བ་གཉིས།
དང་པོ་ནི། རང་མངོན་སུམ་དུ་རྟོགས་པའི་བློས་གཉིས་སྣང་ནུབ་པའི་ཚུལ་གྱིས་རྟོགས་པར་
བྱ་བ་དེ། རང་དོན་དམ་བདེན་པ་ཡིན་པའི་མཚན་ཉིད། མ་འཁྲུལ་བའི་ཤེས་པའི་རྙེད་
དོན་དང་། འཕགས་པའི་མཉམ་བཞག་ཟག་མེད་ཡེ་ཤེས་ཀྱི་རྙེད་དོན་དང་། དོན་དམ་
བདེན་པ་རྣམས་དོན་གཅིག །འཇུག་པ་ལས། ཡང་དག་མཐོང་ཡུལ་གང་དེ་དེ་ཉིད་དེ།།
ཞེས་གསུངས་པའི་ཕྱིར། ཁྱབ་སྟེ། ཡང་དག་པར་མཐོང་བ་ནི་མ་འཁྲུལ་བར་མཐོང་བའི་
དོན་ཡིན་པའི་ཕྱིར་ཏེ། རང་འགྲེལ་ལས། དེ་ལ་དོན་དམ་པ་ནི་ཡང་དག་པར་གཟིགས་
པ་རྣམས་ཀྱིས་ཡེ་ཤེས་ཀྱི་ཁྱད་པར་གྱི་ཡུལ་ཉིད་ཀྱིས་བདག་གི་རང་གི་ངོ་བོ་རྙེད་པ་ཡིན་
གྱི༑ ཞེས་དང་། ཚིག་གསལ་ལས། ཕྱིན་ཅི་ལོག་མ་ལོག་ཐ་དད་དུ་བཤད་པ་དེའི་ཕྱིར།
འོ་ན། གཞི་གྲུབ་ན། མ་འཁྲུལ་བའི་ཤེས་པའི་རྙེད་དོན་ཡིན་དགོས་པར་ཐལ། གཞི་གྲུབ་
ན༑ མ་འཁྲུལ་བའི་རྣམ་མཁྱེན་གྱི་རྙེད་དོན་ཡིན་དགོས་པའི་ཕྱིར་ན་མ་ཁྱབ་སྟེ། འདིར་
སྤྱིར་བཏང་གི་སྐབས་ཡིན་ལ་སངས་རྒྱས་ཀྱི་ཡེ་ཤེས་ཀྱིས་མཁྱེན་ཚུལ་གང་ཡིན་བློ་དང་ཤེས་



367
ཐལ་འགྱུར་པའི་སྐབས།
༼ག༽
པ་ཚུལ་ལ་སྦྱར་ན་འཇིག་རྟེན་པའི་ཐ་སྙད་ཐམས་ཅད་འཇིག་པར་འགྱུར་བའི་ཕྱིར། རྣམ་
བཤད་ལས། རྣམ་བཞག་འདི་གཉིས་འགལ་བར་འགྱུར་རོ་སྙམ་ན་མི་འགལ་ཏེ། བདེན་
གཉིས་ཀྱི་མཚན་ཉིད་སྔར་བཤད་པ་ནི་སྤྱིར་བཏང་ལ་དགོངས་ལ། སངས་རྒྱས་ཀྱི་ཡེ་ཤེས་
ཀྱིས་མཁྱེན་ཚུལ་ནི་ས་བཅུ་མན་ཆད་དང་ཐུན་མོང་མ་ཡིན་པ་དམིགས་བསལ་གྱི་དབང་
དུ་བྱས་པ་ཡིན་པའི་ཕྱིར་རོ། །ཞེས་གསུངས་པའི་ཕྱིར། ཞིབ་ཆ་དེ་ཤིན་ཏུ་གལ་ཆེའོ། །ཡང་
རིགས་ཤེས་སྤྱི་དང་རྣམ་མཁྱེན་ཐུན་མོང་གི་སྒོ་ནས་དོན་དམ་བདེན་པའི་མཚན་ཉིད་ཀྱང་
ཡོད་དེ། རིགས་ཤེས་ཀྱི་ཚད་མས་ཇི་ལྟ་བར་ཚད་མར་སོང་བའི་རྙེད་དོན་དེ་ཡིན་པའི་ཕྱིར།
ཞེས་གསུངས་པའི་ཕྱིར།
གཉིས་པ་ནི། དེ་ལ་དབྱེ་ན། རྒྱས་པར་ན་སྟོང་གཞི་དང་དགོས་པ་ཅི་རིགས་སྒོ་
ནས་སྟོང་ཉིད་བཅུ་དྲུག་སོགས། འབྲིང་དུ་དངོས་པོ་དང་། དངོས་པོ་མེད་པ་དང་། རང་
དང་། གཞན་གྱི་ངོ་བོ་སྟོང་པ་ཉིད་དང་བཞི། ཤིན་ཏུ་བསྡུས་ན་བདག་མེད་གཉིས་སོ། །དང་
པོ་ནི། ཡུམ་གྱི་མདོ་ལས། རབ་འབྱོར་གཞན་ཡང་བྱང་ཆུབ་སེམས་དཔའི་ཐེག་པ་ཆེན་
པོ་འདི་ལྟ་སྟེ། ནང་སྟོང་པ་ཉིད་དང༌། ཕྱི་སྟོང་པ་ཉིད་དང་། ཕྱི་ནང་སྟོང་པ་ཉིད་དང་།
སྟོང་པ་ཉིད་སྟོང་པ་ཉིད་དང་། ཆེན་པོ་སྟོང་པ་ཉིད་དང་། དོན་དམ་པ་སྟོང་པ་ཉིད་དང་།
འདུས་བྱས་སྟོང་པ་ཉིད་དང་། འདུས་མ་བྱས་སྟོང་པ་ཉིད། མཐའ་ལས་འདས་པ་སྟོང་
པ་ཉིད། ཐོག་མ་དང་ཐ་མ་མེད་པ་སྟོང་པ་ཉིད་དང་། དོར་བ་མེད་པ་སྟོང་པ་ཉིད་དང་།
རང་བཞིན་སྟོང་པ་ཉིད་དང་། ཆོས་ཐམས་ཅད་སྟོང་པ་ཉིད་དང་། རང་གི་མཚན་ཉིད་
སྟོང་པ་ཉིད་དང་། མི་དམིགས་པ་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་
པ་ཉིད་དོ། །ཞེས་སྟོང་ཉིད་བཅུ་དྲུག་བསྟན་ལ། དེ་དག་གིས་སྟོང་གཞི་ཆོས་ཅན་རྣམས་
འཇུག་པ་ལས་ཤེས་པར་བྱའོ། །ཡང་དེ་ཉིད་ལས། རབ་འབྱོར་གཞན་ཡང་དངོས་པོ་ནི་
དངོས་པོས་སྟོང་ངོ་། །དངོས་པོ་མེད་པ་ནི་དངོས་པོ་མེད་པས་སྟོང་ངོ་། །རང་བཞིན་ནི་



968
༼ག༽
འགྱུར་པའི་སྐབས།
ཐལ་འགྱུར
རང་བཞིན་གྱིས་སྟོང་ངོ༌། །གཞན་གྱི་དངོས་པོ་ནི་གཞན་གྱི་དངོས་པོས་སྟོང་ངོ༌། །ཞེས་
གསུངས་པའི་ཕྱིར། སྟོང་པ་ཉིད་སྟོང་པ་ཉིད་དང་། དོན་དམ་པ་སྟོང་པ་ཉིད་དང་། རང་
བཞིན་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམས་ཀྱི་སྟོང་གཞི་
ཆོས་ཅན་འགལ་བ་ཡིན་མིན་དང་། དེ་ལ་ཐལ་རང་མི་འདྲ་བའི་ཁྱད་པར་ཡོད་མེད་དང་།
གཞན་ཡང་། ཆོས་ཐམས་ཅད་སྟོང་པ་ཉིད་ཀྱི་སྟོང་གཞི་ཆོས་ཅན་ལ་ཁམས་བཅོ་བརྒྱད་
ཡོད་མེད། འདུས་བྱས་སྟོང་ཉིད་ཀྱི་སྟོང་གཞི་ཆོས་ཅན་དུ་གྱུར་པའི་ཕྱི་ནང་གཉིས་ཀའི་
ཆོས་ཡོད་མེད་དཔྱད་པར་བྱའོ། །གཞན་ཡང་། མངོན་རྟོགས་རྒྱན་ལས། ལྔ་དང་བཅུ་
དྲུག་ཅེས་བསྒྲགས་སོ། །ཅེས་པའི་སྐབས་སུབཤད་པའི་སྟོང་ཉིད་བཅུ་དྲུག་པོ་དེ། སྔར་
མདོ་ལས་བསྟན་པའི་སྟོང་ཉིད་བཅུ་དྲུག་པོ་རྣམས་དང་མི་འདྲ་སྟེ། འདིར་བསྟན་པའི་སྟོང་
ཉིད་བཅུ་དྲུག་པོ་རྣམས་ནི། ཕྱིའི་ཆོས་བདེན་པར་འཛིན་པའི་བདེན་འཛིན་སྤངས་པའི་འགོག་
བདེན་སོགས་འགོག་པ་བཅུ་དྲུག་པོ་དེ་དག་གི་སྟེང་གི་སྟོང་ཉིད་ཡིན་པའི་ཕྱིར། ལེགས་བཤད་
གསེར་གྱི་ཕྲེང་བ་ལས། འགོག་བདེན་ལ་དེའི་རྣམ་པ་ནི་བཅུ་དྲུག་ཡིན་ནོ། །རྒྱུ་མཚན་
ནི༑ ནང་སྟོང་པ་ཉིད་ཀྱི་རྣམ་པ་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པའི་
བར་བཅུ་དྲུག་གསུངས་པ་དེ་ལྟར་ནའོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ།
གསེར་ཕྲེང་ལས། ལམ་ཤེས་ཀྱི་རྣམ་པ་སོ་དྲུག་གི་ནང་དུ་འགོག་པ་བཅུ་དྲུག་གི་སྟེང་གི་
སྟོང་ཉིད་བཅུ་དྲུག་བཤད་པ་མི་རིགས་པར་ཐལ། རྣམ་བཤད་སྙིང་པོའི་རྒྱན་ལས། ལམ་
ཤེས་ཀྱི་རྣམ་པ་སོ་དྲུག་གི་ནང་འགོག་པ་བཅུ་དྲུག་བགྲངས་བའི་ཕྱིར་ཟེར་ན་མ་ཁྱབ་སྟེ། རྣམ་
བཤད་རྒྱན་སྣང་དང་། གསེར་ཕྲེང་ཉི་སྣང་ལྟར་ཡིན་པའི་ཕྱིར། དེའི་རྒྱུ་མཚན་ཡང་སྔ་
མ་ཡུམ་འབུམ་པ་དང་བརྒྱད་སྟོང་པ་གཉིས་དང་། ཕྱི་མ་ཉི་ཁྲི་གཞིར་བཞག་ཡིན་ནོ། །མདོ་
དེ་དག་ལས་དེ་ལྟར་གསུངས་པའང་རྒྱུ་མཚན་མེད་པ་མ་ཡིན་ཏེ། ལམ་ཤེས་ཀྱི་དོན་རྣམ་
སོ་དྲུག་གི་ནང་འགོག་པ་བཅུ་དྲུག་དང་དེ་དག་གི་སྟེང་གི་སྟོང་ཉིད་བཅུ་དྲུག་གཉིས་ཀ་ཡོད་



ཐལ་འགྱུར་པའི་སྐབས།
༼ག༽
359
པའི་ཕྱིར་ན་འགལ་བ་མེད་དོ། །འདིར་བསྟན་སྟོང་ཉིད་བཅུ་དྲུག་དོན་གཅིག་ཡིན་ཏེ། ཕྱིའི་
ཆོས་བདེན་པར་འཛིན་པའི་བདེན་འཛིན་སྤངས་པའི་འགོག་བདེན་སོགས་འགོག་བདེན་བཅུ་
དྲུག་གི་སྟོང་ཉིད་བཅུ་དྲུག་རྣམས་དོན་གཅིག་ཡིན་པའི་ཕྱིར། ཞེས་དང་། ཡང་འདིར་
བསྟན་འགོག་བདེན་བཅུ་དྲུག་དོན་གཅིག་ཡིན་ཏེ། ཕྱིའི་ཆོས་བདེན་པར་འཛིན་པའི་བདེན་
འཛིན་སྤངས་པའི་འགོག་བདེན་དང་། ནང་གི་ཆོས་བདེན་པར་འཛིན་པའི་བདེན་འཛིན་
སྤངས་པའི་འགོག་བདེན་སོགས་འགོག་བདེན་བཅུ་དྲུག་པོ་རྣམས་ཕན་ཚུན་དོན་གཅིག་ཡིན་
པའི་ཕྱིར་ཞེ་ན། འོ་ན། ཉི་སྣང་ལས། འགོག་བདེན་གྱི་འགོག་པའི་རྣམ་པ་ལ་འགོག་བདེན་
གསུམ་དང་། ཞི་བའི་རྣམ་པ་ལ་བརྒྱད་དང་། གྱ་ནོམ་པའི་རྣམ་པ་ལ་གཅིག །ངེས་འབྱུང་
གི་རྣམ་པ་ལ། ཇི་ལྟར་ངེས་པར་འབྱུང་བའི་རྣམ་པ་དང་། གང་ངེས་པར་འབྱུང་བའི་
རྣམ་པ་གཉིས་ཡོད་པ་ལས། དང་པོ་ལ་གསུམ་དང་། ཕྱི་མ་ལ་གཅིག་བཤད་པ་དང་། མ་
ཟད། རྒྱན་སྣང་ལས། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པ་ཁོ་ན་འགོག་
བདེན་གྱི་ངོ་བོ་གང་ངེས་པར་འབྱུང་བའི་རྣམ་པ་དང་སྦྱར་བ་དང་། འགྲེལ་བ་དོན་གསལ་
ལས། ངེས་པར་འབྱུང་བའི་རྣམ་པ་ཁོ་ན་ངོ་བོ་ཉིད་དགག་པས་དངོས་པོ་མེད་པའི་ངོ་བོ་
ཉིད་སྟོང་པ་ཉིད་ཀྱི་རྣམ་པ་གཅིག་སྟེ། ཞེས་གསུངས་པའི་ཕྱིར་དང་། ལེགས་བཤད་གསེར་
གྱི་ཕྲེང་བ་ལས། གང་ངེས་པར་འབྱུང་བའི་རྣམ་པ་ཁོ་ན་སྟོང་ཉིད་ཐ་མ་དང་སྦྱོར་ཞེས་
པས་རིམ་པ་ལྟར་སྟོང་ཉིད་གཞན་རྣམས་དང་འགོག་པ་ཞི་བ་སོགས་ཀྱི་ལྡོག་པ་གཅོད་དོ།།
ཅེས་དང་། ཡང་དེ་ཉིད་ལས། ཇི་ལྟར་ན་དེས་འགོག་པའི་རྣམ་པ་བསྟན་ཅེ་ན། འདི་ལ་
ལྔ༈ དངོས་པོ། བཏགས་པ། བྱེད་པ་པོ། ཡུལ་དུ་འཁྲུལ་པ། ངོ་བོ་ཉིད་འགོག་པའོ།།
ཞེས་རིམ་པ་ལྟར་དངོས་པོ་འགོག་པ་ལ་གསུམ། བཏགས་པ་འགོག་པ་ལ་བརྒྱད། བྱེད་
པ་པོ་འགོག་པ་ལ་གཅིག །ཡུལ་དུ་འཁྲུལ་པ་འགོག་པ་ལ་གསུམ། ངོ་བོ་ཉིད་འགོག་པ་ལ་
གཅིག་སྟེ། རྒྱན་སྣང་བཞིར་བཤད་པའི་ཕྱིར་ན་དཔྱད་པར་བྱའོ། །རང་རྒྱུད་པའི་ལུགས་



jr0
༼ག༽
ཐལ་འགྱུར་པའི་སྐབས།
ལ༑ འགོག་བདེན་བཅུ་དྲུག་པོ་དེ་དག་རྟོགས་པའི་སྦྱོར་བ་ཀུན་རྫོབ་རྣམ་ཅན་ཡིན་ཅིང་།
ལུགས་འདིར་དོན་དམ་རྣམ་ཅན་ཡིན་ཏེ། ལུགས་འདིར་འགོག་བདེན་སྟོང་ཉིད་ཡིན་པའི་
ཕྱིར། དེར་ཐལ། སྤྲིན་ནམ་མཁའ་ལ་ཡལ་བ་ན་ནམ་མཁའ་ལས་ལོགས་སུ་ཟད་ཆ་མེད་
པ་ལྟར། སྒྲིབ་པ་ཆོས་དབྱིངས་སུ་ཟད་པའི་ཆ་ཡང་ ཆོས་དབྱིངས་ལས་ལོགས་སུ་མེད་པའི་
ཕྱིར་ཏེ། དེའི་རྒྱུ་མཚན་གྱིས་ས་བཅུའི་རྣམ་གྲོལ་ལམ་རྣམས་འགོག་བདེན་རང་སྟེང་དུ་
མཐོང་ཚུལ་གྱི་སྒོ་ནས་སྔ་མ་སྔ་མ་ལས་ཕྱི་མ་ཕྱི་མ་རྣམས་རྒྱས་པར་འགྱུར་བ་ཡིན་པའི་ཕྱིར།
ཆོས་དབྱིངས་བསྟོད་པ་ལས། ཇི་ལྟར་ཚེས་པའི་ཟླ་བ་ལ། །སྐད་ཅིག་སྐད་ཅིག་འཕེལ་
བར་མཐོང་། །དེ་བཞིན་ས་ལ་བཞུགས་པ་རྣམས། །རིམ་གྱིས་རིམ་གྱིས་རྒྱས་པར་མཐོང་།།
ཞེས་དང་། ལུགས་འདིར་འགོག་བདེན་སྟོང་ཉིད་ཡིན་པ་སྟོང་ཐུན་ཆེན་པོ་ལས་ཀྱང་གསུངས་
པའི་ཕྱིར། འདི་ཉིད་ལས། འགོག་བདེན་ལ་དེ་བཞིན་ཉིད་ཀྱིས་ཁྱབ་པར་འདོད་པ་དབུ་
སེམས་ཀྱི་མཁས་པ་སུ་ཡང་མི་མཐུན་པ་མེད་དོ། །ཅེས་གསུངས་པའི་ཕྱིར། དེའི་དབུ་
མ་པ་ཐལ་འགྱུར་པ་ཡིན་ནམ་སྙམ་སྟེ། རང་རྒྱུད་པས་འགོག་བདེན་ཀུན་རྫོབ་བདེན་པར་
འདོད་པ་སྐབས་བརྒྱད་པར་གསུངས་པའི་ཕྱིར། དེའི་སེམས་ཙམ་པ་རིགས་པའི་རྗེས་འབྲང་
གི་སེམས་ཙམ་པ་ཡིན་ནམ་སྙམ་སྟེ། ཀུན་བཏུས་ལས། འགོག་བདེན་ལ་དེ་བཞིན་ཉིད་
ཡིན་མིན་གཉིས་ཡོད་པར་གསུངས་པའི་ཕྱིར། དེ་དག་དཔྱད་པར་བྱའོ། །དེ་དག་ལས་
འཕྲོས་སྟེ། ས་བཅུའི་རྣམ་གྲོལ་ལམ་དང་ངོ་བོ་གཅིག་པའི་འགོག་བདེན་རྣམས་སངས་རྒྱས་
པའི་ཚེ་འགོག་བདེན་གཅིག་ཏུ་འགྱུར་རམ་མི་འགྱུར་དང་། སངས་རྒྱས་འཕགས་པའི་རྒྱུད་
ཀྱི་ཉོན་སྒྲིབ་སྤངས་པའི་འགོག་བདེན་དང་། དེའི་རྒྱུད་ཀྱི་ཤེས་སྒྲིབ་སྤངས་པའི་འགོག་བདེན་
སོ་སོ་བ་ཡོད་མེད། སོ་སོ་བ་ཡོད་ན། དེ་དག་དོན་གཅིག་ཡིན་མིན་དཔྱད་ན་རིག་པ་འཕེལ་
ལོ༑ ༑གཞན་ཡང་། དོན་དམ་བདེན་པའི་དབྱེ་བ་རྒྱས་པར་ན་འགྲེས་རྐང་བརྒྱ་རྩ་བརྒྱད་
ཀྱི་སྟེང་གི་སྟོང་ཉིད་དང་། དེ་ལས་རྒྱས་པར་ན་ཆོས་ཐམས་ཅད་རེ་རེ་ནས་རང་བཞིན་



ཐལ་འགྱུར་པའི་སྐབས།
༼ག༽
341
མེད་པ་དེ་དང་དེའི་སྟེང་གི་སྟོང་ཉིད་ཡིན་པའི་ཕྱིར་ཏེ། ཤེས་རབ་སྙིང་པོ་ལས། ཕུང་པོ་
ལྔ་པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་བལྟའོ། །ཞེས་དང་། ཕུང་པོ་ལྔ་
པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་ཡང་དག་པར་རྗེས་སུ་བལྟའོ། །ཞེས་
པའི་ཡང་སྒྲའི་དོན་དང༌། ཀྱང་སྒྲའི་དོན་རེ་རེ་ཡོད་པའི་ཕྱིར། སྟོང་ཉིད་ཀྱི་རབ་དབྱེ་དེ་
དག་བསྡུས་ན། བདག་མེད་ཕྲ་མོ་གཉིས་སུ་འདུས་པ་ཡིན་ཏེ། གང་ཟག་གི་སྟེང་གི་སྟོང་
ཉིད་རྣམས་གང་ཟག་གི་བདག་མེད་ཕྲ་མོ་དང་། གང་ཟག་ལས་གཞན་པའི་ཆོས་རྣམས་
ཀྱི་སྟེང་གི་སྟོང་ཉིད་རྣམས་ཆོས་ཀྱི་བདག་མེད་ཕྲ་མོ་ཡིན་པའི་ཕྱིར་ཏེ། ལུགས་འདིར་བདག་
མེད་ཕྲ་མོ་རྣམ་པ་གཉིས་དགག་བྱའི་སྒོ་ནས་མ་བཞག་པར་སྟོང་གཞིའི་སྒོ་ནས་བཞག་པའི་
ཕྱིར། དེ་ལྟར་བདག་མེད་རྒྱས་བསྡུས་སྣ་ཚོགས་ཀྱི་སྒོ་ནས་གསུངས་པ་ལ་དགོས་པ་ཡོད་
དེ༔ འགྲོ་བ་རྣམས་རང་རང་གི་བསམ་པ་དང་མཐུན་པར་ཉན་བསམ་སྒོམ་པས། འཁོར་
བ་ལས་གྲོལ་བ་དང་། ཐར་པ་དང་ཐམས་ཅད་མཁྱེན་པའི་གོ་འཕང་འཐོབ་ཆེད་ཡིན་པའི་
ཕྱིར་ཏེ། ཤེས་རབ་སྙིང་པོ་ལས། དུས་གསུམ་དུ་མངོན་པར་བཞུགས་པའི་སངས་རྒྱས་
ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་བརྟེན་ནས། བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་
གསུངས་པའི་ཕྱིར་དང་། དབུ་མ་ལ་འཇུག་པ་ལས། བདག་མེད་འདི་ནི་འགྲོ་བ་རྣམས་
གྲོལ་ཕྱིར། །ཆོས་དང་གང་ཟག་དབྱེ་བས་རྣམ་གཉིས་གསུངས། །དེ་ལྟར་སྟོན་པས་སླར་
ཡང་འདི་ཉིད་ནི། །གདུལ་བྱ་རྣམས་ལ་ཕྱེ་སྟེ་རྣམ་མང་གསུངས། །ཞེས་གསུངས་པའི་
ཕྱིར། ལུགས་འདིར་ཡང་སྟོང་ཉིད་ངེས་པ་ལ་ཐོག་མར་དགག་བྱ་ངོས་ཟིན་དགོས་ཏེ། དེ་
ངོས་མ་ཟིན་ན་དེ་བཀག་པའི་སྟོང་པ་ངོས་འཛིན་མི་ཐུབ་པའི་ཕྱིར། སྤྱོད་འཇུག་ལས། བཏགས་
པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་གསུངས་པའི་ཕྱིར།
དགག་བྱ་ལ་ལམ་གྱི་དགག་བྱ་དང་། རིགས་པའི་དགག་བྱ་གཉིས་ཡོད་པ་ལས་ལམ་གྱི་



372
༼ག༽
ཐལ་འགྱུར་པའི་སྐབས།
དགག་བྱ་ལ་ཡོད་པ་གཅིག་དགོས་ཏེ། དེ་མེད་ན་སེམས་ཅན་ཐམས་ཅད་རང་གྲོལ་དུ་འགྲོ་
བ་དང་། ལམ་སྒོམ་པའི་ངལ་བ་དོན་མེད་དུ་འགྱུར་བའི་ཕྱིར་རོ། །རིགས་པ་ཡང་དག་
གི་དགག་བྱ་ལ་ལོག་འཛིན་དང་། དེས་བཟུང་བའི་ཡུལ་ལ་དགག་བྱར་བྱས་པ་གཉིས་ཡོད་
དེ༔ དཔེར་ན། ལྟོས་པའི་རིགས་པའི་དགག་བྱ་ལ་དངོས་པོ་རྣམས་རྒྱུ་རྐྱེན་ལ་མ་ལྟོས་
པར་བཟུང་བ་དང་། དེའི་ཡུལ་གཉིས་ཀ་མི་འཐད་པ་དང་མི་རིགས་པས་ན་དགག་བྱར་
མཛད་པ་ལྟ་བུའོ། །རིགས་པ་ཡང་དག་དང་རྟགས་ཡང་དག་དོན་མི་གཅིག་པས་དེ་དག་
གི་དགག་བྱ་དོན་མི་གཅིག་སྟེ། རྟགས་ཡང་དག་གི་དགག་བྱ་མེད་པར་མཁས་དབང་ཆོས་
འབྱུང་དང་སྟག་ལུང་བྲག་པའི་གསུངས་ལྟར་ལེགས་ཏེ། ཞེས་དབུ་མའི་ཡིག་ཆར་གསུངས་
པའི་ཕྱིར་དང་། ཡོད་ན་དགག་མི་ནུས། ཞེས་སོ། །རིགས་པ་ཡང་དག་གི་དགག་བྱ་
ཡོད་དེ། བདེན་འཛིན་གྱིས་བདེན་པར་བཟུང་བ་བདེན་མེད་སྒྲུབ་པའི་རིགས་པ་ཡང་དག་
གི་དགག་བྱ་དང་། བདེན་འཛིན་དོན་དམ་དཔྱོད་བྱེད་ཀྱི་རིགས་ཤེས་རྗེས་དཔག་གི་དགག་
བྱ་ཡིན་པའི་ཕྱིར། ལུགས་འདིའི་བདེན་པར་གྲུབ་ཚུལ་དང་། ཐ་སྙད་དུ་གྲུབ་ཚད་གཉིས་
བཞག་ཏུ་ཡོད་དེ། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རྟོག་པས་བཏགས་
པ་ཙམ་མ་ཡིན་པར་རང་གི་གདགས་གཞིའི་ངོས་ནས་གྲུབ་པ་དེ། བདེན་གྲུབ་ཀྱི་ཚད་དང་།
དེ་ལྟར་གྲུབ་པར་འཛིན་ཅིང་གྲུབ་མཐའི་མ་བསླད་པའི་བློ་ནི་བདེན་འཛིན་ལྷན་སྐྱེས་དང༌།
དེ་ལྟར་འཛིན་ཅིང་གྲུབ་མཐའི་བསླད་པའི་བློ་ནི་བདེན་འཛིན་ཀུན་བཏགས་ཡིན་ནོ། །རྟོག་
པས་བཏགས་པ་ཙམ་དུ་གྲུབ་པ་ཀུན་རྫོབ་ཏུ་གྲུབ་ཚུལ་དང་། དེ་ལྟར་དུ་འཛིན་པ་ནི་ཀུན་
རྫོབ་ཏུ་གྲུབ་པར་འཛིན་པ་ཡིན་ནོ། །དཔེར་ན། བྲག་ཕུག་ལྟ་བུའི་ནང་མུན་པ་བབས་པའི་
སྐབས་ཐག་ཁྲ་འཁྱིལ་ལུགས་དང་ཁ་དོག་སོགས་སྦྲུལ་འདྲ་བ་ལ་འཁྲུལ་ནས་འདི་སྤྲུལ་ལོ་
སྙམ་པའི་ཚེ་དེ་ལ་སྦྲུལ་གྱི་མིང་བརྡས་ཕར་བཏགས་པས་མ་གཏོགས་ཐག་པའི་ཆེ་གང་ཡང་
སྦྲུལ་དུ་མེད་པ་བཞིན་གང་ཟག་དང་ང་ཞེས་པའང་རང་གི་གདགས་གཞིའི་ཕུང་ཁམས་ལ་



ཐལ་འགྱུར་པའི་སྐབས།
༼ག༽
73
གང་ཟག་དང་ང་ཞེས་མིང་རྐྱང་ཕར་བཏགས་ཙམ་མ་གཏོགས་གདགས་གཞིའི་ཚོགས་པ་
དང་རེ་རེ་བ་དང་རྒྱུན་སོགས་དེ་དག་གི་ཆ་གང་ཡང་གང་ཟག་དང་ང་མ་ཡིན་པའི་ཕྱིར།
དེ་བཞིན་དུ་གང་ཟག་ལས་གཞན་པའི་ཆོས་རྣམས་ཀྱང་རང་རང་གི་གདགས་གཞིའི་སྟེང་
ནས་དེ་དང་དེ་ཞེས་མིང་བརྡས་ཕར་བཏགས་པ་མ་གཏོགས་རང་རང་གི་གདགས་གཞིའི་
ཚོགས་པ་དང་ཡ་གྱལ་རེ་རེ་བའི་ཆ་གང་ཡང་དེ་དང་དེ་མ་ཡིན་པའི་ཕྱིར། དཔེར་ན། ཤིང་
རྟ་རྣམ་པ་བདུན་གྱིས་བཙལ་ན་མི་རྙེད་པ་བཞིན་འཇུག་པ་ལས། དེ་ཕྱིར་ངར་འཛིན་རྟེན་
ནི་དངོས་པོ་མིན། །ཞེས་པ་ནས། ཤིང་རྟ་རང་ཡན་ལག་ལས་གཞན་འདོད་མིན། །གཞན་
མིན་མ་ཡིན་དེ་ལྡན་ཡང་མིན་ཞིང་། །ཡན་ལག་ལ་མིན་ཡན་ལག་དག་དེར་མིན། །འདུས་
པ་ཙམ་མིན་དབྱིབས་མིན་ཇི་བཞིན་ནོ། །ཞེས་གསུངས་པའི་ཕྱིར། སྟོང་ཉིད་རྟོགས་པའི་
ལྟ་བ་རྒྱུད་ལ་སྐྱེད་པ་ལ་དགག་བྱ་ངོས་བཟུང་བ་ཤིན་ཏུ་གལ་ཆེ་བ་ཡིན་ཏེ། ལེགས་བཤད་
སྙིང་པོ་ལས། དགག་བྱ་ངོས་བཟུང་བ་ནི་ཤིན་ཏུ་གལ་ཆེ། ཞེས་གསུངས་པའི་ཕྱིར། དེ་
ཡང་འདིའི་བདེན་པར་འཛིན་ལུགས་དང་། བཟུང་བའི་དོན་སྤྱི་བློ་ལ་ཤར་ནས་ངོས་ཟིན་
པ་གཅིག་དགོས་ཏེ། དོན་སྤྱི་མ་ཤར་བར་ཚིག་གི་སྒྲུབ་ཚད་དང་འཛིན་ཚུལ་གྱི་སྒྲ་སྤྱི་ཡོད་
ཀྱང་ངོས་ཟིན་པའི་གོ་མི་ཆོད་པའི་ཕྱིར། ལེགས་བཤད་སྙིང་པོ་ལས། འདིར་བདེན་པར་
གྲུབ་པ་སོགས་སུ་འཛིན་པའི་འཛིན་ལུགས་སམ་དེས་ཇི་འདྲ་ཞིག་ཏུ་བཟུང་བའི་དགག་བྱའི་
སྤྱི་ལེགས་པར་མ་ཤར་བར་དེ་རྣམས་སུ་གྲུབ་པ་མི་སྲིད་ཅེས་པའི་བརྡ་འཇོག་པ་ཙམ་ལ་བརྟེན་
ནས། དེ་ལྟར་སྒྲུབ་ན་གནོད་པ་འདི་ཡོད་དང་། མ་གྲུབ་པའི་སྒྲུབ་བྱེད་འདིའོ་ཞེས་མང་
དུ་སྨྲས་ཀྱང་དོན་ལེགས་པར་མི་གོ་བས། ཞེས་གསུངས་པའི་ཕྱིར། སྐབས་འདིར་བརྟགས་
པ་མཐའ་བཟུང་གི་དགག་བྱ་འཇོག་ཚུལ་རང་རྒྱུད་པ་མན་ཆད་ཀྱི་དགག་བྱ་འཇོག་ཚུལ་དང་
ཤིན་ཏུ་མི་འདྲ་དེ། གྲུབ་མཐའ་རྩ་བ་ལས། འཁོར་འདས་སྣང་གྲགས་ཇི་ལྟ་ཇི་སྙེད་ཀུན།།
མ་བཏགས་ལྷན་སྐྱེས་འཇིག་རྟེན་ཐ་སྙད་དུ། །འཇོག་ཕྱིར་རྟོག་པས་བཏགས་མིན་ཡུལ་



314
༼ག༽
ཐལ་འགྱུར་པའི་སྐབས།
སྟེང་ནས། །གྲུབ་དང་རྫས་ཡོད་རང་མཚན་རང་དངོས་གྲུབ། །བདེན་གྲུབ་ངོ་བོས་གྲུབ་
སོགས་དགག་བྱར་གཅིག །ཅེས་གསུངས་པའི་ཕྱིར། ཡབ་སྲས་མཇལ་པའི་མདོ་ལས།
རྒྱལ་པོ་ཆེན་པོ། སྐྱེས་བུ་གང་ཟག་ནི་ཁམས་དྲུག་པ། ཞེས་པ་ནས། སའི་ཁམས་ནི་ཐ་
སྙད་ཙམ་མ་གཏོགས་པར་སའི་ཁམས་ཉིད་དུ་མི་དམིགས་ཏེ། ཞེས་དང་། ཡང་དེ་ཉིད་
ལས། རྒྱལ་པོ་ཆེན་པོ། ཆོས་རྣམས་ནི་རེ་རེ་ནས་བཙལ་བ་ཐ་སྙད་ཙམ་མ་གཏོགས་མིག་
གི་སྐྱེ་མཆེད་མི་དམིགས་སོ། །ཞེས་གསུངས་པའི་ཕྱིར། དེའི་དོན་བསྡུས་ན། རིན་ཆེན་
འཕྲེང་བ་ལས། སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་མཁའ་མིན། །རྣམ་
ཤེས་མ་ཡིན་ཀུན་མིན་ན། །དེ་ལས་གཞན་ན་སྐྱེས་བུ་གང་། །ཞེས་གསུངས་པའི་ཕྱིར།
འཁོར་འདས་ཀྱི་ཆོས་ཀུན་དེ་ལྟར་བཏགས་དོན་བཙལ་ན་རྙེད་རྒྱུ་མེད་ཀྱང་བྱ་བྱེད་ཀྱི་རྣམ་
བཞག་ཀུན་འཐད་པའི་ཚུལ་རྣམས་གཙོ་བོ་རྩ་ཤེའི་རབ་བྱེད་བཅོ་བརྒྱད་པ་དང་། དེའི་འགྲེལ་
པ་བུདྡྷ་པཱ་ཏ་ལས། འདི་ལྟར། བཙོམ་ལྡན་འདས་ཀྱིས་ཀྱང་གང་འཇིག་རྟེན་ན་ཡོད་པར
གྲགས་པ་དེ་ང་ཡང་ཡོད་པར་སྨྲའོ། །ཞེས་སོགས་དང་། དཔེར་ན། གྲོང་མི་གཉིས་ཞིག་
བྱ་བ་འགའ་ཞིག་ལ་གྲོང་ཁྱེར་དུ་འདོང་བ་ན་ལྟད་མོའི་ཕྱིར་ལྷ་ཁང་དུ་ཞུགས་ནས། ཞེས་
པ་ནས། འཇིག་རྟེན་གྱི་ཐ་སྙད་ཀྱི་དབང་གིས་འདི་ནི་བདེན་ནོ། །འདི་ནི་མི་བདེན་ནོ། །ཞེས་
སྨྲས་པ། ཞེས་དང་། གཞན་ཡང་དཔལ་ལྡན་ཟླ་བ་གྲགས་པ་དང༌། རྒྱལ་སྲས་ཞི་བ་ལྷ་
རྣམས་ཀྱིས་དཔེ་དང་རིགས་པ་དུ་མའི་སྒོ་ནས་གསུངས་པ་རྣམས་དང་། རྗེ་ཡབ་སྲས་རྣམས་
ཀྱིས་ཀྱང་ཆེས་རྒྱས་པར་གསུངས་པ་ལས་ཤེས་པར་བྱའོ། །སྤྱིར་དབུ་མའི་གཞུང་ལས་
བདག་མེད་གཏན་ལ་འབེབས་པའི་རིགས་པའི་རྣམ་གྲངས་མཐའ་ཡས་པ་ཞིག་གསུངས་པ་
རྣམས་གང་ཟག་དང་ཆོས་ཀྱི་བདག་མེད་གཏན་ལ་འབེབས་པའི་རིགས་པ་གཉིས་སུ་འདུ་
སྟེ༑ འཁོར་བར་འཆིང་བྱེད་ཀྱི་གཙོ་བོ་བདག་གཉིས་སུ་མངོན་པར་ཞེན་པའི་གཞི་ནི་གང་
ཟག་དང་ཆོས་གཉིས་ཡིན་པས་བདག་མེད་གཏན་ལ་འབེབས་པའི་གཞིའི་གཙོ་བོ་ཡང་དེ་གཉིས་



jར་པའི་སྐབས།
a75
ཐལ་འགྱུར་བ
༼ག༽
ཡིན་དགོས་པའི་ཕྱིར། དྲང་ངེས་རྣམ་འབྱེད་ལས། གང་ལ་ངའོ་སྙམ་པ་སྐྱེ་བའི་དམིགས་
པ་གང་ཟག་དང་དེའི་རྒྱུད་ཀྱི་ཆོས་གཉིས་ལ་བདག་གཉིས་སུ་མངོན་པར་ཞེན་པ་འཆིང་བྱེད་
ཀྱི་གཙོ་བོ་ཡིན་པས། རིགས་པས་གང་དུ་བདག་ཏུ་འཛིན་པ་འགོག་པའི་གཞིའི་གཙོ་བོ་ཡང་
དེ་གཉིས་ཡིན་ནོ། །
དེའི་ཕྱིར་རིགས་པ་རྣམས་ཀྱང་བདག་གཉིས་འགོག་པར་འདུ་ཞིང་། ཞེས་གསུངས་
པའི་ཕྱིར། གཞུང་ཆེན་མོའི་སྤམ་བཤད་དོ། །རིགས་པ་ལའང་གང་ཟག་གི་བདག་འགོག་
པའི་རིགས་པ། ཆོས་ཀྱི་བདག་འགོག་པའི་རིགས་པ། ཐུན་མོང་དུ་རིགས་པའི་རྒྱལ་པོ་
རྟེན་འབྲེལ་གྱི་རིགས་པའོ། །དེ་དག་ལ་ཐལ་འགྱུར་གྱི་དབང་དུ་བྱས་པ་དང་། གཏན་
ཚིགས་ཀྱི་དབང་དུ་བྱས་པའི་དེ་དུ་མ་ཡོད་པའི་ཕྱིར། དང་པོ་ཡོད་དེ། གཞན་གྲགས་ཀྱི་
རྗེས་དཔག་སྐྱེད་བྱེད་ཀྱི་ཐལ་འགྱུར། རྒྱུ་མཚན་མཚུངས་པ་མགོ་སྙོམས་གྱི་ཐལ་འགྱུར།
འགལ་བརྗོད་ཀྱི་ཐལ་འགྱུར། འགལ་བརྗོད་དང་འདོད་པ་སྒྲུབ་པའི་ཐལ་འགྱུར། སྒྲུབ་
བྱེད་བསྒྲུབ་བྱ་དང་མཚུངས་པའི་ཐལ་འགྱུར་དང་ལྔ་ཡོད་པའི་ཕྱིར། དང་པོ་ནི། མྱུ་གུ་
ཆོས་ཅན། རྟེན་འབྲེལ་མ་ཡིན་པར་ཐལ། རང་ངོས་ནས་གྲུབ་པའི་ཕྱིར་ལྟ་བུ། གཉིས་
པ་ནི། སྒྲ་འཛིན་ཉན་ཤེས་ཀྱིས་གཟུགས་མཐོང་བར་ཐལ། གཟུགས་འཛིན་མིག་ཤེས་ཀྱིས་
དོན་དམ་པར་གཟུགས་ལ་ལྟ་བའི་ཕྱིར་ལྟ་བུ། གསུམ་པ་ནི། བ་སྤྱི་རྟག་དངོས་ཆོས་ཅན།
རང་གི་གསལ་བ་དུ་མ་ལ་མ་ཁྱབ་པར་ཐལ། ཆ་མེད་པའི་གཅིག་བུ་ཡིན་པའི་ཕྱིར་ལྟ་བུ།
བཞི་པ་ནི། མྱུ་གུ་ཆོས་ཅན། སླར་ཡང་སྐྱེ་བ་དོན་མེད་ཡིན་པར་ཐལ། རང་གི་བདག་
ཉིད་ཐོབ་ཟིན་པའི་ཕྱིར་ལྟ་བུ། ལྔ་པ་ནི། གཟུགས་ཕུང་རང་བཞིན་གྱིས་གྲུབ་པར་ཐལ།
ཚོར་ཕུང་རང་བཞིན་གྱིས་གྲུབ་པའི་ཕྱིར་ཟེར་བ་ལ། ཚོར་ཕུང་རང་བཞིན་གྱིས་གྲུབ་པའི་
རྟགས་ཀྱིས་གཟུགས་ཕུང་རང་བཞིན་གྱིས་གྲུབ་པའི་སྒྲུབ་མི་ནུས་པར་ཐལ། སྒྲུབ་བྱེད་ཚོར་
ཕུང་རང་བཞིན་གྱིས་གྲུབ་པ་དང་། བསྒྲུབ་བྱ་གཟུགས་ཕུང་རང་བཞིན་གྱིས་གྲུབ་པ་གཉིས་



jas
༼ག༽
ཐལ་འགྱུར་པའི་སྐབས།
ལ་སྒྲུབ་དཀའ་སླའི་ཁྱད་པར་མེད་པའི་ཕྱིར། ཞེས་པ་ལྟ་བུ་རྣམས་སོ། །གཏན་ཚིགས་གྱི་
དབང་དུ་བྱས་པ་ལ། གང་ཟག་གི་བདག་འགོག་པའི་རིགས་པ་དང་། ཆོས་ཀྱི་བདག་འགོག་
པའི་རིགས་པ་དང་། ཐུན་མོང་དུ་རིགས་པའི་རྒྱལ་པོ་རྟེན་འབྲེལ་གྱི་གཏན་ཚིགས་བཤད་
པའོ། །དང་པོ་ལ། ངོ་བོ་ལ་དཔྱོད་པ་རྣམ་ལྔའི་གཏན་ཚིགས་དང་། རྣམ་བདུན་གྱི་གཏན་
ཚིགས་གཉིས།
གཉིས་པ་ལ། ངོ་བོ་ལ་དཔྱོད་པ་གཅིག་ཏུ་བྲལ་གྱི་གཏན་ཚིགས་དང་། རྒྱུ་ལ་དཔྱོད་
པ་རྡོ་རྗེ་གཟེགས་མའི་གཏན་ཚིགས། འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་གཏན་
ཚིགས། རྒྱུ་འབྲས་གཉིས་ཀ་ལ་དཔྱོད་པ་མུ་བཞི་སྐྱེ་འགོག་དང་། མཐའ་བཞི་སྐྱེ་འགོག་
གི་གཏན་ཚིག་གཉིས་དང་། ཆོས་ཐམས་ཅད་ལ་དཔྱོད་པ་འགལ་ཟླ་དམིགས་པའི་གཏན་
ཚིགས་དང་། མཐའ་གཉིས་སེལ་བའི་རིགས་པའི་རྒྱལ་པོ་རྟེན་འབྲེལ་གྱི་གཏན་ཚིགས་གཉིས་
དང་དགུ་སོགས་ཡོད་པའི་ཕྱིར། དང་པོ་ནི། དེ་བཞིན་གཤེགས་པ་ཆོས་ཅན། བདེན་
པར་མེད་དེ། རང་གི་གདགས་གཞིའི་ཕུང་པོ་དང་བདེན་པའི་གཅིག་མིན། དེ་དང་བདེན་
པའི་ངོ་བོ་ཐ་དད་མིན། ཁྱོད་ལ་བདེན་པའི་ཕུང་པོ་རྟེན་དུ་མེད། ཁྱོད་ཀྱང་བདེན་པའི་
ཕུང་པོ་དེར་བརྟེན་པ་མེད། ཁྱོད་རང་གི་ཕུང་བོ་དང་ངོ་བོ་ཉིད་ཀྱིས་མི་ལྡན་པའི་ཕྱིར། རྩ་
ཤེས་ལས། ཕུང་མིན་ཕུང་པོ་ལས་གཞན་མིན། །དེ་ལ་ཕུང་བོ་དེར་དེ་མིན། །དེ་བཞིན་
གཤེགས་པ་ཕུང་ལྡན་མིན། །དེ་བཞིན་གཤེགས་པ་གང་ཞིག་ཡིན། །ཞེས་དང་། ཡང་དེ་
ཉིད་ལས། རྣམ་པ་ལྔས་ནི་བཙལ་བྱས་ན། །ཞེས་གསུངས་པའི་ཕྱིར། རྟགས་སོ་སོའི་
སྒྲུབ་ཚུལ་རྩ་ཤེས་དང་ཊིཀ་ཆེན་ལྟར་རོ། །གཏན་ཚིགས་འདི་ནི། རྟགས་ལྔ་ངེས་པའི་
གནད་ལྔ་དང་ཁྱབ་པ་ངེས་པའི་གནད་དང་དགག་བྱ་ངོས་འཛིན་པའི་གནད་དེ་གནད་བདུན་
ལྡན་ཡིན་ལ། གཏན་ཚིགས་གཞན་རྣམས་ཀྱང་རྟགས་མང་ཉུང་གིས་གནད་དུ་ཞིག་ཡོད་
པ་རྣམས་དཔག་ནས་ཤེས་པར་བྱའོ། །དགག་བྱ་ངོས་འཛིན་པའི་བློ་ལ་སྟོང་ཉིད་རྟོགས་



377
ཐལ་འགྱུར་པའི་སྐབས།
༼ག༽
མ་རྟོགས་གཉིས་དང་ཚད་མ་ཡིན་མིན་གང་ཡོད་དཔྱད་པར་བྱའོ། །
རིགས་པ་གཉིས་པ་ནི། ང་ཆོས་ཅན། བདེན་པར་མེད་དེ། རང་གི་གདགས་
གཞིའི་ཕུང་པོ་དང་བདེན་པའི་གཅིག་མིན། དེ་དང་བདེན་པའི་ངོ་བོ་ཐ་དད་པའི་གཞན་མིན།
ཁྱོད་ལ་བདེན་པའི་ཕུང་པོ་རྟེན་དུ་མེད། ཁྱོད་བདེན་པའི་ཕུང་པོ་དེར་བརྟེན་པ་མེད། ཁྱོད་
ཕུང་པོ་དང་བདེན་པར་ལྡན་པ་མིན། ཕུང་པོ་འདུས་ཙམ་བདེན་པར་ཁྱོད་མ་ཡིན། བདེན་
པར་ཕུང་པོའི་དབྱིབས་ཀྱང་ཁྱོད་མ་ཡིན་པའི་ཕྱིར། དཔེར་ན། ཤིང་རྟ་རྣམ་པ་བདུན་
གྱིས་བཙལ་ན་མི་རྙེད་པ་བཞིན། འཇུག་པ་ལས། དེ་ཕྱིར་ངར་འཛིན་རྟེན་ནི་དངོས་པོ་
མིན། །ཞེས་པ་ནས། འདུས་པ་ཙམ་མིན་དབྱིབས་མིན་ཇི་བཞིན་ནོ། །རྟགས་ཟུར་ཕྱི་མ་
གཉིས་ཀྱི་ཕྱོགས་སྔ་སྨྲ་བ་རྩ་ཤེས་རྩོམ་སྐབས་མེད་དམ། ཞེས་གསུངས་པའི་ཕྱིར། འདི་
གཉིས་ཀྱང་གཅིག་ཏུ་བྲལ་དུ་འདུ་སྟེ། གཅིག་དང་ཐ་དད་དཔྱད་ཚུལ་གཉིས་ལས་མ་འདས་
པའི་ཕྱིར། ཊཱིཀ་ཆེན་གཉིས་དང་ལམ་རིམ་ལྟར་རོ། །ཞེས་ཀུན་མཁྱེན་འཇམ་དབྱངས་
བཞད་པའི་སྐབས་དང་པོའི་ཡིག་ཆར་གསུངས་པའི་ཕྱིར། བདག་ཕུང་བདེན་པའི་གཅིག་
པ་ལ་སྐྱོན་བདུན་དང་། ཐ་དད་པ་ལ་སྐྱོན་གཉིས་སོགས་དང་། རྟེན་བརྟེན་པ་ལ་ཐ་དད་
བཀག་པའི་སྐབས་ཀྱི་སྐྱོན་སྦྱོར་ཚུལ། ལྡན་ཚུལ་ལ་གནག་ལྡན་དང་གཟུགས་ལྡན་ལྟ་བུའི་
གཞན་དང་གཞན་མིན་གྱི་ལྡན་ཚུལ་གཉིས་རིམ་བཞིན་ཐ་དད་དང་གཅིག་བཀག་པའི་རིགས་
འགྲོས་ཀྱིས་འགོག་ལུགས་སོགས་རྩ་ཤེས་དང་ཊིཀ་ཆེན་གཉིས་ཀྱི་རབ་བྱེད་ཉེར་བདུན་པར་
གཙོ་བོར་ལྟོས། ཞེས་མཆན་འགྲེལ་ལས་གསུངས་པའི་ཕྱིར། གསུམ་པ། ངོ་བོ་ལ་དཔྱོད་
པ་གཅིག་ཏུ་བྲལ་གྱི་གཏན་ཚིགས་ནི། གཞི་ལམ་རྣམ་གསུམ་ཆོས་ཅན། བདེན་པར་མེད་
དེ༑ བདེན་གྲུབ་ཀྱི་གཅིག་དང་། བདེན་གྲུབ་ཀྱི་དུ་མ་གང་རུང་དང་བྲལ་བའི་ཕྱིར། དཔེར་
ན༑ མེ་ལོང་ནང་གི་གཟུགས་བརྙན་བཞིན། འདི་དབུ་མ་རྒྱན་གྲགས་ཆེ་ལ། ལམ་སྒྲོན་
ལས། ཡང་ན་ཆོས་རྣམས་ཐམས་ཅད་དག །གཅིག་དང་དུ་མར་རྣམ་དཔྱད་ན། །ངོ་བོ་



978
༼ག༽
ཐལ་འགྱུར་པའི་སྐབས།
ཉིད་ནི་མི་དམིགས་པས། །རང་བཞིན་མེད་པ་ཉིད་དུ་ངེས། །ཞེས་གསུངས་པའི་ཕྱིར།
དེས་ན་ཇོ་བོའི་བཀའ་བབས་ལྟར་ལམ་རིམ་གཉིས་དང་ལྟ་ཁྲིད་ལ་འདི་མང་། ཞེས་སོ། །བཞི་
པ་རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་ཚིགས་ནི། དངོས་པོ་རྣམས་ཆོས་ཅན། རང་
བཞིན་གྱིས་སྐྱེ་བ་མེད་དེ། བདག་ལས་མི་སྐྱེ། གཞན་ལས་མ་སྐྱེ། གཉིས་ཀ་ལས་མི་སྐྱེ།
རྒྱུ་མེད་ལས་མི་སྐྱེ་བའི་ཕྱིར། རྩ་ཤེས་ལས། བདག་ལས་མ་ཡིན་གཞན་ལས་མིན། །གཉིས་
ལས་མ་ཡིན་རྒྱུ་མེད་མིན། །དངོས་པོ་གང་དང་གང་ན་ཡང་། །སྐྱེ་བ་ནམ་ཡང་ཡོད་མ་
ཡིན། །ཞེས་དང་། འཇུག་པ་གྲགས་ཆེ་ལ། ལམ་སྒྲོན་ལས། དངོས་པོ་རང་ལས་མི་སྐྱེ་
ཞིང་། །གཞན་དང་གཉིས་ཀ་ལས་ཀྱང་མིན། །རྒྱུ་མེད་ལས་མིན་དེ་ཡི་ཕྱིར། །ངོ་བོ་
ཉིད་ཀྱི་རང་བཞིན་མེད། །ཅེས་གསུངས། གཏན་ཚིགས་འདིའི་རྟགས་ཟུར་གཉིས་པ་ལ་
རང་རྒྱུད་པའི་ལུགས་ལ་དོན་དམ་པའི་ཁྱད་པར་སྦྱར་དགོས་སྟེ། རང་མཚན་གྱིས་གྲུབ་
པའི་རྒྱུ་གཞན་ལས་འབྲས་བུ་གཞན་འབྱུང་བ་གཞན་སྐྱེའི་དོན་དུ་རང་རྒྱུད་པས་ཁས་ལེན་
པའི་ཕྱིར་རོ། །
ལྔ་པ་འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་གཏན་ཚིགས་ནི། མྱུ་གུ་ཆོས་
ཅན། དོན་དམ་པར་མི་སྐྱེ་དེ། ཡོད་ཟིན་ནའང་མི་སྐྱེ། མེད་པའང་མི་སྐྱེ་བའི་ཕྱིར། དབུ་
མ་སྣང་བ་ལས། ཡོད་པ་རྣམ་པར་མི་སྐྱེ་སྟེ། །མེད་པ་ནམ་མཁའི་པདྨོ་བཞིན། །ཞེས་
གསུངས་པའི་ཕྱིར། ཡང་ན། ཡོད་པའི་མྱུ་གུ་སྐྱེ་འམ། མེད་པའི་མྱུ་གུ་སྐྱེ་ཞེས་དཔྱོད་
པར་གསུང་པ་ནི། རྩ་ཤེས་ལས། གལ་ཏེ་ལས་ལ་རང་བཞིན་ཡོད། །རྟག་པར་འགྱུར་
བར་ཐེ་ཚོམ་མེད། །ལས་ནི་བྱས་པ་མ་ཡིན་འགྱུར། །རྟག་ལ་བྱ་བ་མེད་ཕྱིར་རོ། །ཞེས་
པ་ལྟ་བུའི་དགོངས་པ་རླུང་པོ་ཞིག་ཡོད་པར་འདུག་ཀྱང་། ཞེས་མཆན་འགྲེལ་ལས་གསུངས་
སོ༑ ༑
དྲུག་པ་རྒྱུ་འབྲས་གཉིས་ཀ་ལ་དཔྱོད་པ་མུ་བཞི་སྐྱེ་འགོག་གི་གཏན་ཚིགས་ནི། མྱུ་



༼ག༽
379
ཐལ་འགྱུར་པའི་སྐབས།
གུ་ཆོས་ཅན། དོན་དམ་པར་མི་སྐྱེ་སྟེ། རྒྱུ་དུ་མས་འབྲས་བུ་གཅིག་ཁོ་ན་མི་སྐྱེ། རྒྱུ་དུ་
མས་དོན་དམ་པར་འབྲས་བུ་དུ་མ་ཡང་མི་སྐྱེ། རྒྱུ་གཅིག་ཁོ་ནས་འབྲས་བུ་དུ་མ་ཡང་མི་
སྐྱེ༑ དོན་དམ་པར་རྒྱུ་གཅིག་གིས་འབྲས་བུ་གཅིག་ཁོ་ན་ཡང་མི་སྐྱེ་པའི་ཕྱིར་ཏེ། བདེན་
གཉིས་ལས། དུ་མས་དངོས་གཅིག་མི་བྱེད་དེ། །དུ་མས་དུ་མ་བྱེད་མ་ཡིན། །གཅིག་
གིས་དུ་མའི་དངོས་མི་བྱེད། །གཅིག་གིས་གཅིག་བྱེད་པ་ཡང་མིན། །ཞེས་གསུངས་པའི་
ཕྱིར།
བདུན་པ་རྒྱུ་འབྲས་གཉིས་ཀ་ལ་དཔྱོད་པ་མཐའ་བཞི་སྐྱེ་འགོག་གི་གཏན་ཚིགས་ནི།
དངོས་པོ་རྣམས་ཆོས་ཅན། དོན་དམ་པར་སྐྱེ་བ་མེད་དེ། དོན་དམ་པར་ཡོད་ཟིན་པ་མི་
སྐྱེ༑ མེད་པའང་མི་སྐྱེ། དེ་གཉིས་ཀ་ཡིན་པའང་མི་སྐྱེ། དེ་གཉིས་གང་ཡང་མ་ཡིན་པའང་
བདེན་པར་མི་སྐྱེ་བའི་ཕྱིར། འཇུག་པ་ལས། ཡོད་ན་སྐྱེད་བྱེད་ཅི་དགོས་མེད་ལའང་དེས་
ནི་ཅི་ཞིག་བྱ། །གཉིས་ཉིད་ལ་དེས་ཅི་བྱ་གཉིས་དང་བྲལ་ལའང་དེས་ཅི་བྱ། །ཞེས་གསུངས་
པའི་ཕྱིར། འདི་དག་འབྲེལ་ཟླ་མ་དམིགས་པའི་རྟགས་ཡིན་ཏེ། ལེགས་བཤད་སྙིང་པོ་
ལས། ལུགས་འདིའི་དགག་བྱ་འགོག་པའི་རྟགས་ནི་འགའ་ཟུང་མ་གཏོགས་པ་འབྲེལ་ཟླ་
མ་དམིགས་པའི་རྟགས། ཞེས་པ་ནས། དབུ་མ་སྣང་བ་ལས། རྡོ་རྗེ་གཟེགས་མ་དང་
ཡོད་མེད་སྐྱེ་འགོག་དང་། མུ་བཞི་སྐྱེ་འགོག་དང་གཅིག་དུ་བྲལ་ཡང་གསུངས་ལ། ཞེས་
གསུངས་པའི་ཕྱིར།
བརྒྱད་པ་ཆོས་ཐམས་ཅད་ལ་དཔྱོད་པ་འགལ་ཟླ་དམིགས་པའི་གཏན་ཚིགས་ནི། ས་
སོགས་འབྱུང་བ་ཆོས་ཅན། དོན་དམ་པར་འབྱུང་བའི་ངོ་བོ་ཉིད་མེད་དེ། བྱས་པའི་ཕྱིར།
དཔེར་ན། ཤེས་པ་བཞིན། དབུ་མ་སྣང་བ་ལས། འདིར་ནི་ས་ལ་སོགས་པ་དག །དོན
དམ་པར་ནི་འབྱུང་བ་ཡི། །ངོ་བོ་ཉིད་མིན་བྱས་ཕྱིར་དང་། །རྒྱུ་ལྡན་སོགས་ཕྱིར་ཤེས་
པ་བཞིན། །ཞེས་གསུངས་པའི་ཕྱིར། ལེགས་བཤད་སྙིང་པོ་ལས། སློབ་དཔོན་འདིས་



380
༼ག༽
ཐལ་འགྱུར་པའི་སྐབས།
དོན་དམ་པར་ཡོད་པ་འགོག་པའི་རིགས་པའི་གཙོ་བོ་གང་ལ་བྱེད་ཅེ་ན། དགག་པའི་རྟགས་
ཀྱིས་འགོག་པ་ལ་འགའ་ཟུང་མ་གཏོགས་པ་འགལ་ཟླ་དམིགས་པ་ཉིད་ཀྱིས་འགོག །ཅེས་
གསུངས་པའི་ཕྱིར། དེ་འཕགས་པ་ཡབ་སྲས་ཀྱིས་མགོ་མཚུངས་མཛད་པའི་རིགས་པའི་
གཙོ་བོར་བཤད་པའི་ཕྱིར་དེ་དག་ཤིན་ཏུ་གལ་ཆེ། ལེགས་བཤད་སྙིང་པོ་ལས། ཆེན་པོ་
རྣམས་ཀྱི་རིགས་པའི་གནད་གང་གཙོ་བོར་སྟོན་པ་རྣམས་ལེགས་པར་གོ་ན་རིགས་པ་ལ་
བློ་རྒྱས་པའི་ཕུལ་ཆེར་འགྲོ་བས། ཞེས་གསུངས་པའི་ཕྱིར། འགའ་ཟུང་སྔ་ཕྱི་གཉིས་མི་
འདྲ་བའི་ཞིབ་ཆ་ཤེས་དགོས། མགོ་མཚུངས་ལུགས་ནི། འཚང་རྒྱ་བ་ཚོགས་གཉིས་ལ་
མི་ལྟོས་ན། སེམས་ཅན་ཐམས་ཅད་སངས་རྒྱས་པར་ཐལ་བ་འཕེན་པ་ལྟ་བུའོ། །ཞེས་
མཆན་འགྲེལ་ལས་གསུངས་པ་ལས་ཤེས་པར་བྱའོ། །
དགུ་པ་མཐའ་གཉིས་ཅིག་ཅར་སེལ་བའི་རིགས་པའི་རྒྱལ་པོ་རྟེན་འབྲེལ་གྱི་གཏན་
ཚིག་ནི། གཞི་ལམ་རྣམ་གསུམ་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་
ཕྱིར། དཔེར་ན། མེ་ལོང་ནང་གི་གཟུགས་བརྙན་བཞིན། ཞེས་པ་ཡིན་ཏེ། མ་དྲོས་པས་
ཞུས་པའི་མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་
མ་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པར་བཤད། །གང་ཞིག་སྟོང་ཉིད་ཤེས་
དེ་བག་ཡོད་ཡིན། །ཞེས་གསུངས་པའི་ཕྱིར། རྟེན་འབྲེལ་གྱི་གཏན་ཚིགས་འདི་རིགས་
པའི་རྒྱལ་པོའམ་གཙོ་བོ་ཡིན་ཏེ། བདེན་མེད་སྒྲུབ་བྱེད་ཀྱི་རིགས་པའི་གནད་མཐར་གཏུགས་
ན་དེ་ལ་ཐུག་པའི་ཕྱིར་ཏེ། དེའི་ཚུལ་ཡང་ལུགས་འདིར་བདག་མེད་གཉིས་གཏན་ལ་འབེབས་
པའི་རིགས་པའི་གཙོ་བོ་རྣམ་བདུན་གྱི་གཏན་ཚིགས་དང་། རྡོ་རྗེ་གཟེགས་མའི་གཏན་ཚིགས་
གཉིས་ལ་བྱ་དགོས་ཤིང་། དེ་གཉིས་ཀྱི་གནད་རྟེན་འབྱུང་ལ་གཏུགས་ཚུལ་འཇུག་པར་
གསུངས་པའི་ཕྱིར་ཏེ། དེ་ཉིད་ལས། དེ་ནི་དེ་ཉིད་དུའམ་འཇིག་རྟེན་དུ། །རྣམ་པ་བདུན་
གྱིས་འགྲུབ་གྱུར་མིན་མོད་ཀྱི། །རྣམ་དཔྱད་མེད་པར་འཇིག་རྟེན་ཉིད་ལས་འདིར། །རང་



ཐལ་འགྱུར་པའི་སྐབས།
༼ག༽
381
གི་ཡན་ལག་བརྟེན་ནས་འདོགས་པ་ཡིན། །ཞེས་དང་། གཉིས་པ་ཡང་། དེ་ཉིད་ལས།
གང་ཕྱིར་རྒྱུ་མེད་པ་དང་དབང་ཕྱུག་གི །རྒྱུ་ལ་སོགས་དང་བདག་གཞན་གཉིས་ཀ་ལས།།
དངོས་རྣམས་སྐྱེ་བར་འགྱུར་བ་མ་ཡིན་པ། །དེ་ཕྱིར་བརྟེན་ནས་རབ་ཏུ་སྐྱེ་བར་འགྱུར།།
ཞེས་དང་། ལེགས་བཤད་སྙིང་པོ་ལས། འདི་ཡང་ཕུང་པོ་ལ་བརྟེན་ནས་བཏགས་པ་ཉིད་
ཀྱིས་བདུན་པོ་དེར་གང་ཟག་མི་རྙེད་པ་གང་ཟག་གི་བདག་མེད་ཀྱི་དོན་ཡིན་པས་རྟེན་འབྱུང་
གི་རིགས་པ་ལ་ཐུག་གོ །ཞེས་དང་། གཉིས་པའང་ལེགས་བཤད་སྙིང་པོ་ལས། མྱུ་གུ་ལ་
སོགས་པ་ཕྱི་དང་འདུ་བྱེད་ལ་སོགས་པ་ནང་གི་དངོས་པོ་རྣམས་ས་བོན་དང་མ་རིག་པ་ལ་
སོགས་པའི་རྒྱུ་རྐྱེན་ལ་བརྟེན་ནས་འབྱུང་བ་ཉིད་ཀྱིས་བདག་གཞན་གཉིས་ཀ་རྒྱུ་མེད་ལས་
སྐྱེ་བ་མིན་ནོ། །ཞེས་གསུངས་པའི་ཕྱིར། དབུ་མ་ལ་འཇུག་པ་ལས། གང་ཕྱིར་དངོས་པོ་
བརྟེན་ནས་རབ་འབྱུང་བས། །རྟོག་པ་འདི་དག་བརྟག་པར་མི་ནུས་པ། །དེ་ཕྱིར་རྟེན་འབྱུང་
རིགས་པ་འདི་ཡིས་ནི། །ལྟ་ངན་དྲ་བ་མཐའ་དག་གཅོད་པར་བྱེད། །ཅེས་གསུངས་པའི་
ཕྱིར། སྤྱིར་མྱུ་གུ་ལྟ་བུ་བདེན་མེད་དུ་སྒྲུབ་པའི་ཕྱི་རྒོལ་ཡང་དག་ལ་ཐལ་བ་ལ་ལྟོས་པའི་
དེ་དང་། གཞན་གྲགས་ལ་ལྟོས་པའི་དེ་གཉིས་ལུགས་འདིར་འདོད་ལ། ཚད་མ་པ་དང་
རང་རྒྱུད་པ་དག་དང་པོ་འདྲ་མི་འདོད་པའི་ཕྱིར། དེ་གཉིས་ཀྱི་མཚན་ཉིད་སོ་སོར་ཡོད་
དེ༑ དེ་སྒྲུབ་ཀྱི་ཐལ་འགྱུར་དང་གཞན་གྲགས་གཉིས་པོ་དེ་ཐལ་འགྱུར་དང་གཞན་གྲགས་
ཡང་དག་ཏུ་སོང་བའི་ཕྱི་རྒོལ་གཉིས་པོ་དེ། དེ་གཉིས་ཀྱི་མཚན་ཉིད་དུ་སོ་སོར་ཕྱེ་ནས་འཇོག་
རིགས་པའི་ཕྱིར། མཚན་གཞི་རིམ་བཞིན་ཡོད་དེ། མྱུ་གུ་ཆོས་ཅན། རྟེན་འབྱུང་མ་
ཡིན་པར་ཐལ། རང་བཞིན་གྱིས་གྲུབ་པའི་ཕྱིར། ཞེས་པའི་ཐལ་བ་ཡང་དག་ཏུ་སོང་ནས་
བདེན་གྲུབ་ལ་རྟེན་འབྲེལ་མི་འཐད་པར་རྟོགས་པའི་ཕྱི་རྒོལ་ཡང་དག་དང་པོ་དང་། མྱུ་
གུ་ཆོས་ཅན། བདེན་པར་མེད་དེ། རྟེན་འབྱུང་ཡིན་པའི་ཕྱིར། དཔེར་ན། མེ་ལོང་ནང་
གི་གཟུགས་བརྙན་བཞིན་ཞེས་པའི་གཞན་གྲགས་ཀྱི་སྦྱོར་བ་ཡང་དག་ཏུ་སོང་ཞིང་། དེ་



882
༼ག༽
ཐལ་འགྱུར་པའི་སྐབས།
སྒྲུབ་ཀྱི་ཕྱོགས་ཆོས་དང་ཁྱབ་པ་ངེས་ལ་བསྒྲུབ་བྱ་ལ་ཐེ་ཚོམ་ཟ་བའི་ཕྱི་རྒོལ་གཉིས་པ་ཡིན་
པའི་ཕྱིར། ཞེས་དང་། ཁ་ཅིག་ན་རེ། མྱུ་གུ་ཆོས་ཅན། རྟེན་འབྲེལ་མ་ཡིན་པར་ཐལ།
བདེན་པར་གྲུབ་པའི་ཕྱིར། ཞེས་པའི་སྒྲུབ་བྱེད་འཕེན་པའི་ཐལ་འགྱུར་ཡང་དག་ཏུ་སོང་
བའི་བྱེད་པ་ལ་བརྟེན་ནས་སྐྱེས་པའི་མྱུ་གུ་བདེན་མེད་དུ་རྟོགས་པའི་རྗེས་དཔག་ཡོད་པར་
ཐལ། འགལ་བརྗོད་ཀྱི་ཐལ་འགྱུར་འདོད་ཚུལ་དེའི་ཕྱིར། འདོད་ན། དེ་འདྲའི་ཐལ་
འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་དག་ཏུ་འགོད་པ་སྐབས་སུ་བབས་པའི་གང་
ཟག་དང་། མྱུ་གུ་བདེན་མེད་དུ་རྟོགས་པའི་རྗེས་དཔག་རང་རྒྱུད་ལ་སྐྱེ་ཁ་མའི་གང་ཟག་
གི་གཞི་མཐུན་ཡོད་པར་ཐལ། འདོད་པ་དེའི་ཕྱིར། འདོད་ན། རྟེན་འབྲེལ་གྱི་རྟགས་
ཀྱིས་མྱུ་གུ་བདེན་མེད་དུ་སྒྲུབ་པ་སྐབས་སུ་བབས་པའི་གང་ཟག་དང་། དེ་འདྲའི་སྒྲུབ་བྱེད་
འཕེན་པའི་ཐལ་འགྱུར་ཡང་དག་འགོད་པ་སྐབས་སུ་བབས་པའི་གང་ཟག་གི་གཞི་མཐུན་
ཡོད་པར་ཐལ། འདོད་པའི་ཕྱིར། འདོད་ན། དེ་འདྲའི་གཞི་མཐུན་པར་གྱུར་པའི་གང་
ཟག་དེ་ཆོས་ཅན། མྱུ་གུ་བདེན་གྲུབ་ཏུ་བདེན་ཞེན་གྱིས་འདོད་པའི་གང་ཟག་ཡིན་པར་ཐལ།
དེ་འདྲའི་ཐལ་འགྱུར་འགོད་པ་སྐབས་བབས་ཀྱི་གང་ཟག་ཡིན་པའི་ཕྱིར་ན་མ་ཁྱབ་སྟེ། དེ་
འདྲའི་ཐལ་འགྱུར་འགོད་པ་སྐབས་སུ་བབས་པའི་གང་ཟག་ལ་སྟོང་ཉིད་རྟོགས་རུང་ཡིན་
ཀྱང་བདེན་ཞེན་གྱི་དམ་བཅའ་བ་གཅིག་དང་། དོན་འགྱུར་གྱི་ཐེ་ཚོམ་ཅན་སོགས་དུ་མ་
ཡོད་པའི་ཕྱིར། དེར་ཐལ། སྟོང་ཉིད་རྟོགས་རུང་གི་དངོས་སྨྲ་བ་ལྟ་བུ་དེ། དང་པོ་དང་།
དེ་འདྲའི་དངོས་སྨྲ་བས་དབུ་མའི་བསྟན་བཅོས་ལ་སྦྱངས་པས་ཐེ་ཚོམ་དོན་མཐུན་ཐོབ་པ་
ལྟ་བུ། གཉིས་པ་ཡིན་པའི་ཕྱིར། རྩ་བར་འདོད་མི་ནུས་ཏེ། རྟེན་འབྲེལ་གྱི་རྟགས་ཀྱིས་
མྱུ་གུ་བདེན་མེད་དུ་སྒྲུབ་པ་སྐབས་སུ་བབས་པའི་གང་ཟག་ཡིན་པའི་ཕྱིར། རྟགས་དངོས།
ཁྱབ་སྟེ། དེ་འདྲའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་ལ་བདེན་མེད་
དུ་ཡིད་དཔྱོད་ཀྱིས་ངེས་པ་གཅིག་དང་། དོན་འགྱུར་གྱི་ཐེ་ཚོམ་ཅན་གང་རུང་གཅིག་དགོས་



388
ཐལ་འགྱུར་པའི་སྐབས།
༼ག༽
ཀྱི༑ བདེན་ཞེན་ཤིན་ཏུ་ཆེ་བ་དང་། མྱུ་གུ་བདེན་མེད་རྟོགས་ཟིན་པ་རྣམས་དེ་སྒྲུབ་ཀྱི་
ཕྱི་རྒོལ་ཡང་དག་ཏུ་མི་རུང་བའི་ཕྱིར། རྟགས་ཟུར་དང་པོ་གྲུབ་སྟེ། རྣམ་འགྲེལ་ལས།
དེ་སྦྱར་མེད་ཀྱང་བརྗོད་འདོད་ལ། །དེ་དག་དོན་གྱིས་རྟོགས་པར་འགྱུར། །དཔེར་ན་ནག་
པོ་འཕོངས་སྐྱེན་ནམ། །སྲིད་སྒྲུབ་འཕོངས་སྐྱེན་ཞེས་པ་བཞིན། །ཞེས་སོ། །རྟགས་ཟུར་
གཉིས་པ་གྲུབ་སྟེ། རྣམ་འགྲེལ་ལས། གཏན་ཚིགས་ཐེ་ཚོམ་ལ་བརྗོད་ཕྱིར། །བསལ་བ་
གཏན་ཚིགས་རྟེན་མ་ཡིན། །རྗེས་སུ་དཔག་པས་དབྱེ་བ་ཡིས། །གནོད་པ་དེ་ནི་རྣམ་བཞིར་
བཤད། །ཅེས་གསུངས་པའི་ཕྱིར། །བྱས་པ་ལ་ཁོ་ན་རེ། མྱུ་གུ་ཆོས་ཅན། རྟེན་འབྲེལ་
མ་ཡིན་པར་ཐལ། བདེན་པར་གྲུབ་པའི་ཕྱིར། །ཞེས་པའི་ཐལ་འགྱུར་ཐལ་འགྱུར་ཡང་
དག་ཏུ་འགྲོ་ཁ་མའི་གང་ཟག་དང་། དེ་འདྲའི་ཐལ་འགྱུར་ཐལ་འགྱུར་ཡང་དག་ཏུ་སོང་
མ་ཐག་པའི་ཕྱི་རྒོལ་ལ་མྱུ་གུ་བདེན་མེད་དུ་ཡིད་དཔྱོད་ཀྱིས་ངེས་པ་དང་། དེ་ལ་དོན་འགྱུར་
གྱི་ཐེ་ཚོམ་ཅན་གཉིས་ཡོད་པར་ཐལ། དེ་འདྲའི་ཐལ་འགྱུར་འགོད་པ་སྐབས་སུ་བབས་པའི་
ཕྱི་རྒོལ་ལ་དབྱེ་བ་དེ་དག་ཡོད་པའི་ཕྱིར་ན་སྐབས་འདིར་གཏན་ནས་མ་ཁྱབ་སྟེ། འདི་བས་
དེ་འདྲའི་ཡིད་དཔྱོད་དང་ཐེ་ཚོམ་ཅན་ལ་ཡང་གཞན་གྲགས་དང་ཐལ་འགྱུར་གང་འགོད་
ན་ཡང་ཟབ་མོའི་ལྟ་བ་སྐྱེད་ཐུབ་པར་བཞེད་པའི་ཕྱིར། དེར་ཐལ། དེ་ལྟར་སྐྱེད་ཐུབ་པར་
མ་ཟད་གཞན་གྲགས་ལས་ཀྱང་ཐལ་འགྱུར་ལྷག་པར་བཟང་བར་འདོད་པའི་ཕྱིར། དེར་
ཐལ། ཐལ་འགྱུར་གྱིས་བདེན་ཞེན་ཆེ་བ་ལྟ་བུའི་ལོག་རྟོག་ཆེ་བའི་རྩེ་ཡང་གཅོག་ཐུབ་པར་
དབུ་ཚད་ཀུན་མཐུན་ལ། མཐར་བདེན་མེད་ཀྱི་ལྟ་བ་ཡང་སྐྱེད་ཐུབ་པར་འདི་པ་འདོད་པའི་
ཕྱིར། དེར་ཐལ། རྡོ་རྗེ་གཟེགས་མའི་གཞན་གྲགས་ཀྱིས་རང་བཞིན་མེད་པར་རྟོགས་པ་
ལ་མཐའ་བཞི་འགོག་པའི་ཐལ་འགྱུར་གྱིས་ལོག་རྟོག་རྩེ་གཅོད་དགོས་ཀྱི་ཐོག་མ་ནས་རང་
གྲོགས་དེ་ལ་བཀོད་ཀྱང་མི་ཐུབ་པ་གང་ཞིག །དབང་རྣོན་ལ་གཞན་གྲགས་མེད་ཀྱང་མཐའ་
བཞིའི་སྐྱེ་བ་འགོག་པའི་ཐལ་འགྱུར་གྱིས་རང་བཞིན་མེད་རྟོགས་ཀྱི་རྗེས་དཔག་སྐྱེད་ཐུབ་



384
༼ག༽
ཐལ་འགྱུར་པའི་སྐབས།
པའི་ཕྱིར། དང་པོ་གྲུབ་སྟེ། ལམ་རིམ་ལས། གང་གི་ཕྱིར་ན་བདག་དང་གཞན་དང་
གཉིས་ཀ་ལས་སྐྱེ་དང་། །རྒྱུ་ལ་མ་ལྟོས་ཡོད་པ་མིན་པས་དངོས་རྣམས་རང་བཞིན་བྲལ།།
ཞེས་མཐའ་བཞི་ལ་གནོད་བྱེད་བརྗོད་པ་རྣམས་ཀྱི་དོན་བསྡུས་ནས་གསུངས་པ་ནི་ཐལ་བ་
བཀོད་པའི་འབྲས་བུ་ལ་རྟགས་ལ་བརྟེན་ནས་རྗེས་དཔག་ཇི་ལྟར་སྐྱེ་བའི་ཚུལ་བསྟན་པ་ཡིན་
གྱི་དང་པོ་ནས་ཕྱི་རྒོལ་ལ་གཞན་གྲགས་དེ་ལྟར་བཀོད་པ་མ་ཡིན་ནོ། །ཞེས་གསུངས་པའི་
ཕྱིར། རྟགས་གཉིས་པ་གྲུབ་སྟེ། ལམ་རིམ་ལས། དེའི་ཕྱིར་དངོས་པོ་རྣམས་ལ་ཡང་
རང་བཞིན་མེད་པ་ཡང་དེ་ལ་བརྟེན་ནས་ངེས་པར་འགྱུར་ཏེ། འདི་ནི་ཐལ་འགྱུར་བྱས་
པའི་ཚེ་དེའི་བྱེད་པ་ལ་བརྟེན་ནས་རྗེས་དཔག་སྐྱེས་པ་ཡིན་གྱི། དངོས་སུ་དམ་བཅའ་སྒྲུབ་
པའི་སྦྱོར་ངག་མེད་དོ། །ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། དེ་འདྲའི་
ཐལ་འགྱུར་ཐལ་འགྱུར་ཡང་དག་ཏུ་འགྲོ་ཁ་མ་དང་སོང་མ་ཐག་པ་ལ་མྱུ་གུ་བདེན་ཞེན་གྱིས་
འདོད་པས་ཁྱབ་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྟགས་ཁྱབ་ལ་ལན་མི་
འདེབས་ཤིང་མི་ཐེབས་པར་མཐོང་བའི་གང་ཟག་ཡིན་པའི་ཕྱིར། དེར་ཐལ། ཆོས་ཅན་
དེའི་ཕྱིར། ཕྱི་རྒོལ་ལ་ཐལ་འགྱུར་དེ་ཐལ་འགྱུར་ཡང་དག་ཏུ་འགྲོ་བ་དང་སོང་བའི་དོན་
རེ་རེ་ནས་ཡོད་པའི་ཕྱིར། གཞན་ཡང་། ཐལ་རང་གི་ཁྱད་པར་དབུ་མའི་ལྟ་བ་འགལ་
བརྗོད་ཐལ་འགྱུར་ཙམ་གྱིས་སྐྱེད་ཐུབ་པར་འདོད་པ་ཐལ་འགྱུར་པ་དང་། དེ་སྐྱེད་པ་ལ་
རང་རྒྱུད་ཀྱི་སྒྲུབ་ངག་དགོས་པར་འདོད་པ་དབུ་མ་རང་རྒྱུད་པའི་དོན་ཡང་ཡིན་ཏེ། ལམ་
རིམ་ལས། དོན་དམ་པ་སྟོང་པ་ཉིད་ངེས་པའི་ལྟ་བ་རྒྱུད་ལ་བསྐྱེད་ཚུལ་གྱི་སྒོ་ནས་མིང་
འདོགས་ནའང་ཐལ་རང་གཉིས་སུ་ངེས་པ་ཡིན་ནོ། །ཞེས་གསུངས་པའི་ཕྱིར། རྩ་ཤེས་
ལས། གལ་ཏེ་མཚན་ལས་སྔ་འགྱུར་ན། །མཚན་ཉིད་མེད་པར་ཐལ་བར་འགྱུར། །ཞེས་
དང་། མྱ་ངན་འདས་པ་དངོས་པོ་མིན། །རྒ་ཤིའི་མཚན་ཉིད་ཐལ་བར་འགྱུར། །ཞེས་པ་
ལྟ་བུ་རྟགས་སྦྱོར་ལ་མ་བརྟེན་པར་ཐལ་འགྱུར་གཅིག་པུས་རྗེས་དཔག་སྐྱེད་ཐུབ་པ་ཆེས་མང་



ཐལ་འགྱུར་པའི་སྐབས།
༼ག༽
385
པོ་གསུངས་པའི་ཕྱིར། ཚིག་གསལ་ལས། ཞེས་བྱ་བ་ལ་སོགས་པས་ཕལ་ཆེར་ཐལ་བ་
ཁོ་ནའི་སྒོ་ནས་གཞན་གྱི་ཕྱོགས་སེལ་བར་མཛད་དོ། །ཞེས་གསུངས་པའི་ཕྱིར། བུདྡྷ་པཱ་
ལི་ཏ་ལས། བདག་དེ་ཡང་མེད་དེ་དེ་མེད་ན་དེ་ཡི་འདི་ཡིན་ནོ་ཞེས་བྱ་བ་ཇི་ལྟར་འཐད་
པར་འགྱུར། ཞེས་གསུངས་པའི་ཕྱིར། དེ་འདྲ་ཤིན་ཏུ་མང་ངོ༌། །ཞེས་དབུ་མའི་ཡིག་
ཆར་གསུངས་པའི་ཕྱིར། དེས་ན་ཐལ་འགྱུར་ཙམ་གྱིས་རྒྱུད་ལ་བསྒྲུབ་བྱ་རྟོགས་པའི་རྗེས་
དཔག་བསྐྱེད་ཐུབ་པར་འདོད་པ་དེ་ལུགས་འདིའི་ཐུན་མོང་མ་ཡིན་པའི་ཁྱད་ཆོས་ཡིན་ལ།
གཞན་ཡང་མང་པོ་ཡོད་དེ། བསྒྲུབ་བྱ་རྟོགས་པ་སྦྱོར་བ་ལ་ངེས་པར་བརྟེན་དགོས་པར་
འདོད་པ། ལྟག་ཆོག་འབའ་ཞིག་གོ །སྤྱིར་ལྟག་ཆོད་ལ་བཅུ་བཞི་ཡོད་པས། དེ་དག་གི་
གང་ཡིན་དཔྱད། འཇུག་པ་རང་འགྲེལ་ལས། ལུགས་འདི་ནི་ཐུན་མོང་མ་ཡིན་པའོ། །ཞེས་
མཁས་པ་རྣམས་ཀྱིས་ངེས་པར་བྱའོ། །ཞེས་པའི་དོན་དགོངས་པ་རབ་གསལ་ལས། སྣང་
ཙམ་གྱི་ཕྱི་དོན་ཁས་ལེན་པས་ཀུན་གཞིའི་རྣམ་ཤེས་ཁས་མི་ལེན་པ། རང་རིག་འགོག་ཚུལ་
ཐུན་མོང་མ་ཡིན་པ། རང་རྒྱུད་མེད་ཀྱི་སྦྱོར་ངག་གམ་ཐལ་འགྱུར་རེ་རེས་ཀྱང་བསྒྲུབ་
བྱ་རྟོགས་པའི་རྗེས་དཔག་བསྐྱེད་ནུས་སུ་བཞེད་པ། དོན་དམ་དཔྱོད་པའི་རིག་ངོར་མི་དམིགས་
ཤིང་ཐ་སྙད་དཔྱོད་པའི་བློ་ངོར་ཇི་འདྲ་བྱས་ཀྱང་འགོག་མི་ནུས་པས་བློས་ཕར་བཏགས་པ་
ཙམ་གྱི་ཕྱི་དོན་འདོད་པ། ཐེག་པ་གསུམ་ལ་གནས་པའི་གང་ཟག་རྣམས་རང་རང་གི་ཚོགས་
ལམ་ཆེན་པོ་ནས་སྟོང་ཉིད་རྟོགས་པའི་ཞི་གནས་ཐོབ་པ། ཐེག་པ་རང་རང་གི་མཐོང་ལམ་
ཐོབ་པ་ན་བདག་མེད་རྣམ་གཉིས་མངོན་སུམ་དུ་རྟོགས་པའི་ཕྱིར། བརྒྱད་སྟོང་པ་ལས། ཉན་
ཐོས་ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད། ཅེས་
པ་ནས། རྣལ་འབྱོར་དུ་བྱའོ། །ཞེས་གསུངས་པའི་ཕྱིར། བདེན་འཛིན་ཉོན་སྒྲིབ་དུ་འདོད་
པས་ཐེག་དམན་དགྲ་བཅོམ་པ་དང་། ཐེག་ཆེན་རིགས་ངེས་ས་བརྒྱད་པ་པས་དེ་སྤངས་
པར་འདོད་པ། ཞིག་པ་རྒྱུས་བསྐྱེད་པས་དངོས་པོར་འདོད་ལ། ཞིག་པ་དངོས་པོ་ཡིན་



85
༼ག༽
ཐལ་འགྱུར་པའི་སྐབས།
པའི་རྒྱུ་མཚན་གྱིས་འདས་པ་དང་མ་འོངས་པ་གཉིས་ཀྱང་དངོས་པོར་འདོད་པ་དེ། དགག་
ཕྱོགས་ནས་གསུམ་དང་། བསྒྲུབ་ཕྱོགས་ནས་ལྔ་སྟེ་བརྒྱད་གསུངས་ལ། དཀའ་གནས་
བརྒྱད་ཀྱི་ཟིན་བྲིས་ལས། གཞིའི་གནས་སྐབས་སུ་ཐ་སྙད་དུ་རངམཚན་དང་ཀུན་གཞིའི་
ཁས་མི་ལེན་ཞིང་། ཕྱི་དོན་ཁས་ལེན་པ་དང་། ལམ་གྱི་གནས་སྐབས་སུ་རང་རྒྱུད་དང་
རང་རིག་ཁས་མི་ལེན་ཞིང་། སྒྲིབ་གཉིས་འཇོག་ཚུལ་དང་། ཉན་རང་ལ་ཆོས་རང་བཞིན་
མེད་པར་རྟོགས་པའི་ཚུལ་དང་། འབྲས་བུའི་གནས་སྐབས་སུ་སངས་རྒྱས་ལ་ཇི་སྙེད་པ་
མཁྱེན་པའི་ཚུལ་ཏེ་བརྒྱད་གསུངས་པ་སྔ་མ་དང་ཚིག་ཟིན་ཅུང་མི་འདྲའོ། །ཁས་ལེན་པ་
བཞི། ཁས་མི་ལེན་པ་བཞིའོ། །ཞེས་སོ། །མཐའི་སོགས་སྒྲའི་ཁོངས་ནས་འཐོན་པ་ལེགས་
བཤད་སྙིང་པོ་སོགས་ལས་བཤད་པ་རྣམས་ནི། མདོ་སྡེ་དགོངས་འགྲེལ་མཚན་ཉིད་ལྡེམ་
དགོངས་ཀྱི་མདོར་འདོད་པ་དང་། མདོ་ལང་གཤེགས་དང་། དགོངས་འགྲེལ་དང་། རྒྱན་
སྟུག་པོ་བཀོད་པའི་མདོ་རྣམས་སུ་ཀུན་གཞི་གསུངས་པ་དགོངས་གཞི་སྟོང་ཉིད་ལ་དགོངས་
པར་འདོད་པ་དང་། མདོ་སྡེ་ས་བཅུ་པར་ཉན་རང་གཉིས་སྟོང་ཉིད་མངོན་སུམ་དུ་རྟོགས་
པའི་བློ་ཡི་སྟོབས་ཀྱིས་ཟིལ་གྱིས་གནོན་པ། ས་བདུན་པ་ནས་ཡིན་པར་གསུངས་པ་ལྟར་
འདོད་པ་དང་། མདོ་དེའི་དོན་རང་རྒྱུད་པའི་ལུགས་ལ་ཇི་ལྟར་འགྲེལ་ཚུལ་བསམ་གཟུགས་
ཆེན་མོ་ལས་ཤེས་པར་བྱའོ། །འགོག་པའི་སྙོམས་འཇུག་སྟོང་ཉིད་མངོན་སུམ་དུ་རྟོགས་
པའི་ཡེ་ཤེས་སུ་འདོད་པ། འཇུག་པ་ལས། ཤེས་རབ་གནས་པས་འགོག་པ་ཐོབ་པར་འགྱུར།།
ཞེས་སོ། །དགྲ་བཅོམ་རྟོགས་པ་སྔོན་སོང་གི་བྱང་སེམས་ཀྱི་རྒྱུད་ཀྱི་ས་དང་པོ་བདུན་གྱི་
ངོས་སྐལ་གྱི་སྤང་བྱ་ལ་ཤེས་སྒྲིབ་མེད་ཀྱང་ཀུན་མོངས་དང་གནས་ངན་ལེན་ཅི་རིགས་བཞག་
པ་དང་། ཤེས་སྒྲིབ་སྐོར་བཞིར་ཕྱེ་ནས་སྤོང་ཚུལ་དང་། སོ་སྐྱེའི་ཤེས་པ་ཀུན་འཁྲུལ་ཤེས་
སུ་འདོད་པ། འཇུག་པ་ལས། རབ་རིབ་མཐུ་ཡིས་སྐྲ་ཤད་ལ་སོགས་པ། །ཞེས་སོགས་
སོ༑ ༑བདག་མེད་གཉིས་ཀྱི་ཁྱད་པར་དགག་བྱའི་ཆ་ནས་མི་འཇོག་པར་སྟོང་གཞིའི་སྒོ་



387
F
iཐལ་འགྱུར་པའི་སྐབས།
༼ག༽
ནས་འཇོག་པ། འཇུག་པ་ལས། བདག་མེད་འདི་ནི་འགྲོ་བ་རྣམ་གྲོལ་ཕྱིར། །ཆོས་དང་
་ གང་ཟག་དབྱེ་བས་རྣམ་གཉིས་གསུངས། །ཞེས་སོ། །མངོན་པ་འོག་མ་ནས་བཤད་པའི་
དགྲ་བཅོམ་པ་དེ་ཚོགས་ལམ་འབྲིང་ཡན་ཆད་ལ་མེད་པར་འདོད་པ་སྤྱོད་འཇུག་པ་ལས།
བདེན་པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་བས་ཅི་ཞིག་བྱ། །ཞེས་སོགས་
སོ༑ ༑བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་པོ་རེ་རེ་ལ་ཕྲ་རགས་གཉིས་གཉིས་
ཕྱེ་བ་དང་། མི་རྟག་སོགས་བཅུ་དྲུག་རྟོགས་པའི་རྣལ་འབྱོར་མངོན་སུམ་སོ་སོ་སྐྱེས་བུའི་
རྒྱུད་ལ་ཡོད་པ། སྤྱོད་འཇུག་ལས། ཉོན་མོངས་མེད་ཀྱང་དེ་དག་ལ། །ལས་ཀྱི་ནུས་པ་
མཐོང་བ་ཡིན། །ཞེས་སོགས་དང་། བདག་འཛིན་རགས་པ་ལ། ཚོང་དཔོན་ཚོང་ལས་
ལོགས་སུ་མི་བཀར་པ་ལྟར་ཕུང་པོ་ལེན་པ་པོའི་ང་ཕུང་པོ་ལས་ལོགས་སུ་མེད་ཅིང་ཕུང་པོ་
ལ་དབང་བསྒྱུར་བ་པོར་འཛིན་པའི་བདག་འཛིན་ལྷན་སྐྱེས་འདོད་པ། འཇུག་པ་ལས། རང་
དུ་ལྟ་བ་དང་འབྲེལ་ཡོངས་སུ་ཟད། །ཅེས་གསུངས་པ་ལས་ཤེས་པར་བྱའོ། །རང་རྒྱུད་
པ་མན་ཆད་ཀྱིས་བདག་འཛིན་ཕྲ་མོ་དང་ལྷན་སྐྱེས་རྣམས་རགས་པ་དང་བདག་འཛིན་ཀུན་
་བཏགས་ཡིན་པ། འཇུག་པ་ལས། གང་ཕྱིར་འཇིག་རྟེན་ས་བོན་ཙམ་བཏབ་ནས། །ཞེས་
སོགས་དང་། ཆོས་ཅན་ཐུན་སྣང་བ་མེད་པ་རང་མཚན་ཁས་མི་ལེན་པའི་རྒྱུ་མཚན་གྱིས་
སོ༑ ༑སྒྱུ་མའི་རྟ་གཟུགས་ཀྱི་སྐྱེ་མཆེད་དུ་འདོད་པ་ཐལ་འགྱུར་པའི་ཐུན་མོང་མ་ཡིན་པའི་
ཁྱད་ཆོས་ཡིན་ན། བྱེ་སྨྲའི་ལུགས་ལ་ཇི་ལྟར་ཡིན་དོགས་པའོ། །མཛོད་རྩ་ལས། འདོད་
པར་གཏོགས་པའི་སྤྲུལ་པ་ནི། །ཕྱི་ཡི་སྐྱེ་མཆེད། ཅེས་སོ། །
ཡུལ་དང་ཡུལ་ཅན་སྦྲུགས་ནས་དྲན་པའི་དྲན་ཤེས་སྐྱེས་པ། སྤྱོད་འཇུག་ལས།
གཞན་མྱོང་བ་དང་འབྲེལ་བ་ལས། །དྲན་འགྱུར། ཞེས་དང་། གྲུབ་མཐའ་རྩ་བར། མ་
དཔྱད་མིན་ཕྱིར་རང་རྒྱུད་རང་རིག་མིན། །ཞེས་དང་། ཚད་མ་དང་གཞལ་བྱ་གཉིས་
ཕན་ཚུན་ལྟོས་གྲུབ་ཡིན་པ། རྩོད་ཟློག་ལས། གལ་ཏེ་ཡོད་ན་གཞལ་བྱ་ལ། །ཞེས་སོགས་



388
༼ག༽
ཐལ་འགྱུར་པའི་སྐབས།
དང་། འཛིན་སྟངས་ཀྱི་ཡུལ་ལ་མི་སླུ་བ་དང་། གཞལ་བྱ་ལ་མི་སླུ་བ་གཉིས་མི་འདྲ་བར་
འདོད་དེ། ལོག་ཤེས་ཀྱི་གཞལ་བྱ་འདོད་པའི་ཕྱིར་ཏེ། ཤེས་པ་ཡིན་ན། རང་གི་སྣང་བ་
ལ་མངོན་སུམ་ཚད་མ་ཡིན་པས་ཁྱབ་པར་འདོད་པའི་ཕྱིར། ཚིག་གསལ་ལས། ཟླ་བ་གཉིས་
ལ་སོགས་པ་དག་ནི་རབ་རིབ་ཅན་མིན་པའི་ཤེས་པ་ལ་ལྟོས་ནས་མངོན་སུམ་ཉིད་མ་ཡིན་
ལ༑ རབ་རིབ་ཅན་ལ་སོགས་པ་ལ་ལྟོས་ནས་ནི་མངོན་སུམ་ཉིད་ཁོ་ནའོ། །ཞེས་དང་།
གྲུབ་མཐའི་རྩ་བར།་ ལྟོས་ཚེ་མངོན་སུམ་ཡུལ་ཡིན་ཡུལ་ཅན་མིན། །ཞེས་སོ། །
སྒྲིབ་གཉིས་སྤངས་ཚུལ་ཐུན་མོང་མིན་པ་ནི། གྲུབ་མཐའི་རྩ་བ་ལས། བག་ཆགས་
ཤེས་སྒྲིབ་ཉོན་མིན་མ་རིགའང་བཞེད། །ཉོན་མོངས་མ་ཟད་ཤེས་སྒྲིབ་སྤོང་མི་རྩོམ། །ཞེས་
དང་། འཇུག་འགྲེལ་ལས། དེ་ལ་མ་རིག་པའི་བག་ཆགས་ནི་ཤེས་བྱ་ཡོངས་སུ་གཅོད་
པའི་གེགས་སུ་གྱུར་པ་ཡིན་ལ། ཞེས་དང་། ཡང་དེ་ཉིད་ལས། ཉོན་མོངས་པ་ཅན་མིན་
པའི་མ་རིག་པ་ཀུན་ཏུ་སྤྱོད་པའི་ཕྱིར། ཞེས་དང་། སྐྱབས་འགྲོ་བདུན་ཅུ་པ་ལས། མི་
ཤེས་ཉོན་མོངས་མིན་སྤངས་ཕྱིར། །ཕྱིས་ནས་སངས་རྒྱས་ཀྱིས་བསྐུལ་བས། །ཞེས་དང་།
མ་རིག་ཉོན་མོངས་མིན་ཡོད་པས། །རྣམ་པ་ཀུན་མཁྱེན་སྤངས་པ་ཉིད། །ཅེས་ཤེས་སྒྲིབ་
ལ་ཤེས་པ་ཡིན་མིན་གཉིས་ཡོད་པར་གསུངས་སྟེ། འཇུག་ཤེས་དྲུག་པོ་གང་རུང་ལ་རང་
ཡུལ་བདེན་གྲུབ་ཏུ་སྣང་བའི་གཉིས་སྣང་འཁྲུལ་པའི་ཆ་དང་། བདེན་གཉིས་ངོ་བོ་ཐ་དད་
དུ་འཛིན་པའི་བློ་རྣམས་ཤེས་སྒྲིབ་ཡིན་པའི་ཕྱིར། དེ་དག་སའི་བྱང་སེམས་དང་ཐེག་དམན་
དགྲ་བཅོམ་པ་རྣམས་ཀྱི་རྒྱུད་ལ་ཡོད་པ་རྣམས་ནི་མ་རིག་པས་མ་བསླད་ཀྱང་དེའི་བག་ཆགས་
ཀྱིས་བསླད་པ་ཡིན་པར་ཟག་བཅས་ཀྱི་མཚན་ཉིད་ཀྱིས་ཤེས་པའི་ཕྱིར། དེའི་ཁུངས་དགོངས་
པ་རབ་གསལ་ལོ། །དེ་ལ་ཞིབ་ཆ་ཕྲ་བ་གཞན་ཞིག་ཀྱང་དགོས་པ་ལྟ་བུ་འདུག །བདག་
གི་བློ་ལ་ཞིབ་ཆ་དགོས་པ་དེ་ཤར་ཡང་ཞིབ་ཆ་མ་ཤར། མ་རིག་པ་དང་དེའི་བག་ཆགས་
གང་རུང་གིས་བསླད་པ་ཟག་བཅས་དང༌། མ་རིག་པ་དང་དེའི་བག་ཆགས་གང་རུང་གིས་



389
ཟམ་འགྱུར་པའི་སྐབས།
༼ག༽
མ་བསླད་པ། ཟག་མེད་ཀྱི་མཚན་ཉིད་ཡིན་པའི་ཕྱིར། དེས་ན་སློབ་པའི་རྒྱུད་ཀྱི་མཉམ་
བཞག་ཡེ་ཤེས་མ་ཡིན་པའི་ཤེས་པ་ཐམས་ཅད་ཟག་བཅས་ཡིན་ནོ། །འཇུག་ཤེས་ལ་ཡུལ་
དྲུག་གང་རུང་རང་ངོས་ནས་གྲུབ་པར་སྣང་བའི་བློ་མངོན་གྱུར་བ་དང་བཅས་པའི་མྱང་འདས་
དེ༑ ལྷག་བཅས་མྱང་འདས་དང་། འཇུག་ཤེས་དྲུག་གང་ལའང་རང་ངོས་ནས་གྲུབ་པར་
སྣང་བ་མེད་པའི་མཉམ་བཞག་ཟག་མེད་དང་བཅས་པའི་མྱང་འདས་དེ། ལྷག་མེད་མྱང་
འདས་ཡིན་ཏེ། མདོ་ལས། གང་སྡུག་བསྔལ་འདི་ངེས་པར་སྤངས་པ་མ་ལུས་པར་སྤངས་
པ༣ ཞེས་སོགས་དང་། དེའི་དོན་རིགས་པ་དྲུག་ཅུ་པའི་འགྲེལ་པར་དཔལ་ལྡན་ཟླ་བ་གྲགས་
ད་པ་སོགས་ལས་ཤེས་པར་བྱའོ། །དེས་ན་ལུགས་འདིར་ལྷག་མེད་མྱང་འདས་
སྨོན་དང་ལྷག་བཅས་མྱང་འདས་རྗེས་སུ་ཐོབ་པ་ཡིན་ནོ། །གྲུབ་མཐའི་རྩ་བར། ལྷག་བཅས་
ལྷག་མེད་འཁྲུལ་སྣང་ཟད་མ་ཟད། །ཅེས་སོ། །
གཞལ་བྱ་ལ་མངོན་གྱུར་དང་། ཅུང་ཟད་ལྐོག་གྱུར་དང་། ཤིན་ཏུ་ལྐོག་གྱུར་དང་།
དཔེ་དོན་འདྲེས་པའི་ལྐོག་གྱུར་དང་བཞི། གཞལ་བྱ་དེ་བཞིའི་དབང་གིས་ཚད་མ་ལའང་
མངོན་སུམ་ཚད་མ་དང་། དངོས་སྟོབས་རྗེས་དཔག་དང་། ཡིད་ཆེས་རྗེས་དཔག་དང་།
དཔེ་ཉེར་འཇལ་གྱི་རྗེས་དཔག་ཏེ་བཞི་བཞེད་དེ། རྩོད་ཟློག་ལས། རེ་ཞིག་གལ་ཏེ་མངོན་
སུམ་གྱིས། །ཞེས་དང༌། རྗེས་དཔག་ལུང་དང་ཉེར་འཇལ་དང་། །ཞེས་གསུངས་པའི་
ཕྱིར། མངོན་སུམ་ཚད་མ་དབང་པོའི་ཡུལ་མ་ཡིན་པས་ན་མངོན་སུམ་མ་ཡིན་ནོ། །ལུགས་
འདིར་དབང་པོའི་ཡུལ་དང་། མངོན་སུམ་དང་། མངོན་གྱུར་དང་། ལྐོག་ཏུ་མ་གྱུར་
པའི་ཆོས་རྣམས་དོན་གཅིག །བཅད་ཤེས་རྣམས་ཚད་མ་ཡིན་པས། ཚད་མ་ལ་གསར་
རྟོགས་ཀྱིས་མ་ཁྱབ་སྟེ། མི་བསླུ་བའི་ཤེས་པ། ཚད་མའི་མཚན་ཉིད་དུ་འདོད་པའི་ཕྱིར།
རྩོད་ཟློག་ལས། དེ་ཡང་དང་པོར་གྲུབ་མིན་ལ། །བར་པ་མིན་ཞིང་ཐ་མ་མིན། །ཞེས་
སོགས་ཀྱིས་ཚད་མ་ལ་གསར་རྟོགས་དགོས་པ་བཀག་པའི་ཕྱིར་ཏེ། གཙོ་བོར་དེར་གཟིགས།



3•0
༼ག༽
ཐལ་འགྱུར་པའི་སྐབས།
དབུ་མ་རིན་ཆེན་འཕྲེང་བ་ལས། ཇི་སྲིད་ཕུང་པོ་འཛིན་ཡོད་པ། །དེ་སྲིད་དེ་ལ་ངར་འཛིན་
ཡོད། །ངར་འཛིན་ཡོད་ན་ཡང་ལས་དེ། །དེ་ལས་ཡང་ནི་སྐྱེ་བ་ཡིན། །ཞེས་གསུངས་
པ་དེ་ཐུན་མོང་མ་ཡིན་པའི་འདོད་པ་བསྟན་པའོ། །རང་རྒྱུད་པའི་ལུགས་ལ་ཕུང་པོ་བདེན་
འཛིན་ལམ་གསུམ་འབྱིན་པའི་ནུས་པ་མ་མཉམ་པར་ཡོད་པ་དེ་སྲིད་དུ་ངར་འཛིན་འཇིག་
ལྟ་ཡོད། ཅེས་པའོ། །ལམ་གསུམ་ནི། རྟེན་འབྲེལ་སྙིང་པོ་ལས། དང་པོ་བརྒྱད་པ་དགུ་
ཉོན་མོངས། །གཉིས་པ་བཅུ་པ་ལས་ཡིན་ཏེ། །ལྷག་མ་རྣམས་ནི་སྡུག་བསྔལ་ཡིན། །ཞེས་
གསུངས་པ་ལྟར། ཉོན་མོངས་པའི་ལམ་དང་ལས་ཀྱི་ལམ་དང་སྡུག་བསྔལ་གྱི་ལམ་གསུམ་
མོ༑ ༑དེ་ལ་བརྟེན་ནས་རྟེན་འབྲེལ་ཡན་ལག་བཅུ་གཉིས་ཕུགས་བཞིར་སྒོམ་ཚུལ་ཡང་ཤེས་
པར་བྱའོ། །འཁྲུལ་ཡང་དེ་ལ་ཚད་མ་ཡིན་པའང་ཡོད་དེ། སྤེལ་མར་བསྟོད་པ་ལས། དོན་
གཟིགས་པས་ན་མི་བསླུ་བ། །ཞེས་སོགས་དང་། མདོ་སྡེ་ས་བཅུ་པ་དང་། ཆོས་ཡང་
དག་པར་བསྡུད་པ་དང་། འཆི་མེད་མཛོད་སོགས་ལས་ཀྱང་གསུངས་པའི་ཕྱིར། སྣང་
བས་ཡོད་མཐའ་སེལ་ཅིང་། སྟོང་པས་མེད་མཐའ་སེལ་བ་དང་། རང་རྒྱུད་པ་མན་ཆད་
ཀྱིས་སྟོང་པས་ཡོད་མཐའ་དང་། སྣང་བས་མེད་མཐའ་སེལ་བར་འདོད་པའི་ཕྱིར། ད་
དུང་ཡང་ལུགས་འདིའི་ཐུན་མོང་མ་ཡིན་པའི་ཁྱད་ཆོས་ཆེས་མང་པོ་ཡོད་ཀྱང་འདིར་མང་
དོགས་ནས་མ་བྲིས། མདོར་བསྡུས་ན། རྩ་འཇུག་གཞི་གསུམ་སོགས་ཀྱིས་མདོའི་དོན་
རྣམས་ཇི་ལྟར་བཀྲལ་བ་དང་། འཇུག་པའི་ཚིག་ཡིན་ན་ཁྱོད་ཀྱི་འཇུག་བྱའི་རྩ་ཤེས་ཀྱི་ཚིག་
ཡོད་པས་ཁྱབ། རྩ་ཤེས་ཀྱི་ཚིག་ཡིན་ན། ཁྱོད་ལ་འཇུག་པའི་དབུ་མ་ལ་འཇུག་པའི་ཚིག་
ཡོད་པས་ཁྱབ་བོ། །དབུ་མ་ལ་འཇུག་པས་རྩ་བ་ཤེས་རབ་ལ་ཟབ་རྒྱས་གཉིས་ཀྱི་སྒོ་ནས་
འཇུག་ཚུལ་དང་། རྩ་ཤེས་ནས་བཤད་པའི་ལམ་ལ། ལམ་གཞན་འཕགས་པའི་མན་ངག་
གིས་ཁ་བསྐང་བའི་ཚུལ་རྣམས་ལས་ཞིབ་ཏུ་ཤེས་པར་བྱའོ། །འཇུག་པ་ལས། ལུགས་
འདི་དགེ་སློང་ཟླ་གྲགས་ཀྱིས། །དབུ་མའི་བསྟན་བཅོས་ལས་བཏུས་ནས། །ཞེས་པ་ནས།



991
ཐལ་འགྱུར་པའི་སྐབས།
༼ག༽
འདིར་འབྱུང་ལུགས་ཀྱང་གཞན་ན་ནི། །མེད་ཅེས་མཁས་རྣམས་ངེས་པར་མཛོད། །ཅེས་
སོ༑
གཉིས་པ་ཡུལ་ཅན་གྱི་འདོད་ཚུལ་ནི། ཡུལ་ཅན་གྱི་མཚན་ཉིད་དང་། དབྱེ་བ་
རྣམས་སྔར་བཤད་ཟིན་པ་ལྟར་དང་། འདིར་བདག་དང་བདག་གི་བ་ལ་དམིགས་པའ་འཇིག་
ལྟ་ཡུལ་དང་བཅས་པ་བཤད་པ་དང་། བདག་མེད་པའི་དོན་སྒོམ་པས་སྒྲིབ་པ་སྤོང་ཚུལ་
བཤད་པ་གཉིས། དང་པོ་ལ། བདག་གི་མཚན་ཉིད་དང་། དེ་འཇོག་ཚུལ་དང་། འཇིག་
ལྟའི་མཚན་ཉིད་རྣམས་ལས། དང་པོ་ནི། གདགས་གཞི་ཕུང་པོ་ལ་བརྟེན་ནས་ང་དང་ང་
ཡི་བ་གང་རུང་གི་ཐ་སྙད་འཇུག་པའི་དོན་དེ། བདག་གི་མཚན་ཉིད། བདག་འཇོག་ཚུལ་
ནི༑ གདགས་གཞི་ལ་རྣམ་པ་བདུན་དུ་བཙལ་ཀྱང་མ་རྙེད་པས་ན་གདགས་གཞི་ལ་མིང་
རྐྱང་ཕར་བཏགས་ལ་འཇོག་པ་ལས། གདགས་གཞི་དེར་མི་རུང་སྟེ། གཞན་དུ་ན་བདག་
དུ་མར་ཐལ་བ་དང་། ལས་བྱས་པ་ཆུད་ཟ་བར་ཐལ་བ་དང་། ལས་མ་བྱས་པ་དང་ཕྲད་
པར་ཐལ་བ་དང་། ཕུང་པོ་སྐྱེ་འཇིག་བྱེད་པ་བཞིན་བདག་ཀྱང་སྐྱེ་འཇིག་བྱེད་ན། གཞན་
གྱིས་བསགས་ལ་གཞན་གྱིས་ཟ་བར་འགྱུར་པ་དང་། སྐྱེ་བ་དྲན་པ་མི་འཐད་པར་ཐལ་བ་
སོགས་ཉེས་པ་དུ་མ་ཡོད་པ་སོགས་རྩ་འཇུག་འགྲེལ་པ་དང་བཅས་པ་རྣམས་ལས་ཤེས་པར་
བྱའོ། །འོ་ན། བདག་ཕུང་ལས་ངོ་བོ་ཐ་དད་དོ་སྙམ་ན། འོ་ན། བདག་ལུས་ཅན་དང་
ཚོར་བ་པོ་མི་རུང་བར་ཐལ་ལོ། །བདག་ལ་གདགས་གཞི་ཕུང་པོ་ལྔའི་མཚན་ཉིད་མི་ཚང་
བའི་ཕྱིར། ཚིག་གསལ་ལས། གལ་ཏེ་བདག་ཕུང་པོ་ལས་ཐ་དད་ན་དེ་ཕུང་པོ་མ་ཡིན་
པའི་མཚན་ཉིད་ཅན་དུ་འགྱུར་ཏེ། ཞེས་པ་ནས། དེའི་ཕྱིར་ཕུང་པོ་ལས་ཐ་དད་ཡོད་པ་
མ་ཡིན་ནོ། །ཞེས་གསུངས་པའི་ཕྱིར། འོ་ན། བདག་དེའི་བྱ་བྱེད་སོགས་མི་འཐད་པར་
འགྱུར་རམ་སྙམ་ན། མི་འགྱུར་ཏེ། བདག་གདགས་གཞིའི་སྟེང་དུ་མིང་གིས་ཕར་བཏགས་
ཙམ་ལས་མེད་ཀྱང་བདག་འགྲོ་བསྡད་སོགས་ཀྱི་ཐ་སྙད་དོན་མཐུན་རྒྱུན་མི་འཆད་དེ། བདག་



s92
༼ག༽
ཐལ་འགྱུར་
༡ར་པའི་སྐབས།
གི་གདགས་གཞི་འགྲོ་བསྡད་ལས་བདག་འགྲོ་བསྡད་འཇོག་པའི་ཕྱིར། གཞན་དུ་ན་བདག་
རང་རྐྱ་བར་གནས་པའི་མཐུ་ཅན་དུ་ཐལ་བའི་ཕྱིར་རོ། །དེ་དག །འཇུག་པ་ལས། གང་
ཕྱིར་འཇིག་རྟེན་ས་བོན་ཙམ་བཏབ་ན། །ཞེས་པ་ནས། གཞན་ལས་སྐྱེ་བ་འཇིག་རྟེན་ལས་
ཀྱང་མེད། །ཅེས་པ་དང་། ལེགས་བཤད་སྙིང་པོ་ལས། རིགས་པ་དེ་དག་གི་གནད་ཀྱིས།
ཞེས་སོགས་ལས་ཤེས་པར་བྱའོ། །
འཇིག་ལྟའི་མཚན་ཉིད་དང་། དེའི་མཚན་གཞི་བཤད་པ་ལ། དང་པོ་ནི། རང་
རྒྱུད་ཀྱི་གང་ཟག་ལ་དམིགས་ནས་རང་ངོས་ནས་ང་དང་ང་ཡི་བ་གང་རུང་གི་རྣམ་པར་
ཞུགས་པའི་ཤེས་རབ་ཉོན་མོངས་ཅན་འཇིག་ལྟའི་མཚན་ཉིད། འཇུག་འགྲེལ་ལས། དེ་
ལ་འཇིག་ཚོགས་ལ་ལྟ་བ་ནི་ང་དང་ང་ཡི་སྙམ་པ་དེ་ལྟ་བུའི་རྣམ་པར་ཞུགས་པ་ཤེས་རབ་
ཉོན་མོངས་ཅན་ནོ། །ཞེས་དང་། འཇུག་པ་ལས། དང་པོར་ང་ཞེས་བདག་ལ་ཞེན་གྱུར་
ཅིང་། །བདག་གི་འདི་ཞེས་དངོས་ལ། ཞེས་གསུངས་པའི་ཕྱིར། རང་རྒྱུད་ཀྱི་ང་ཙམ་
ལ་དམིགས་ནས་རང་ངོས་ནས་ངར་ཞེན་པའི་འཇིག་ལྟ་དེ་ངར་འཛིན་འཇིག་ལྟའི་མཚན་
ཉིད་དང་། ངར་འཛིན་གྱི་དམིགས་ཡུལ་ལྟར་ང་རྐྱང་མ་ཡིན་པར་གཙོ་བོར་བདག་གི་བའི་
གདགས་གཞིས་ཁྱད་པར་དུ་བྱས་པའི་ང་ཡི་བ་ལ་དམིགས་ནས་རང་ངོས་ནས་གྲུབ་པར་
འཛིན་པའི་འཇིག་ལྟ་དེ་ང་ཡིར་འཛིན་པའི་འཇིག་ལྟའི་མཚན་ཉིད་ཡིན་ཏེ། ཞིབ་པར་རྣམ་
བཤད་རིགས་པའི་རྒྱ་མཚོ་ལས། ངའོ་སྙམ་པ་སྐྱེ་བའི་གཞིའི་ང་ལ་དམིགས་ནས་རྣམ་པ་
རང་གི་མཚན་ཉིད་ཀྱིས་གྲུབ་པར་འཛིན་པ་ནི་ངར་འཛིན་གྱི་འཇིག་ལྟ་ལྷན་སྐྱེས་དང་གང་
ཟག་གི་བདག་ཏུ་རྨོངས་པ་གཉིས་ཀའོ། །ཞེས་དང་། ང་ཡི་བ་ལ་དམིགས་ནས་རྣམ་པ་
རང་གི་མཚན་ཉིད་ཀྱིས་གྲུབ་པར་འཛིན་པ་ནི་ང་ཡིར་འཛིན་པའི་འཇིག་ལྟ་ལྷན་སྐྱེས་དང་
གང་ཟག་བདག་གི་བ་ལ་རྨོངས་པའི་མ་རིག་པ་གཉིས་ཀའོ། །ཞེས་གསུངས་པའི་ཕྱིར། ང་
དང་ང་ཡི་བ་གཉིས་དོན་གཅིག་ཀྱང་འཇིག་ལྟ་གཉིས་འགལ་ཏེ། གདགས་གཞིའི་ཁྱད་པར་



ཐལ་འགྱུར་པའི་སྐབས།
༼ག༽
393
དུ་མ་བྱས་པར་དམིགས་པ་དང་། གདགས་གཞིའི་ཁྱད་པར་དུ་བྱས་ནས་དམིགས་པ་གཉིས་
འགལ་བའི་ཕྱིར་རོ། །ཁྱད་པར་དུ་བྱས་ཚུལ་བསྡུས་གྲྭའི་བརྗེད་ཐོར་བཤད་ཟིན་པས་འདིར་
མང་དོགས་ནས་མ་བྲིས་སོ། །ཁྱད་པར་དུ་བྱས་མ་བྱས་ནི། ཡུལ་ཅན་གྱིས་ཡུལ་ལ་དམིགས་
ཚུལ་གྱི་ཆ་ནས་འཇོག་པ་ཡིན་གྱི་ཡུལ་གྱི་ཆ་ནས་མ་ཡིན་ནོ། །དེ་ལྟར་ན་ཡང་གང་ཟག་
དེ་རྒྱུད་དུ་མར་མི་འགྱུར་བ་ནི་ངོ་བོ་གཅིག་ལ་ལྡོག་པས་ཕྱེ་བ་ཙམ་ཡིན་པས་སྐྱོན་མེད་དེ།
དཔེར་ན། ད་ལྟའི་རྒྱལ་པོ་བཅས་ལྡན་དགེ་སློང་བྱས་པ་གཅིག་གི་རྒྱུད་ཀྱི་ང་ཙམ་དང་ཚེ་
དེའི་བདག་དང་མི་དང་རྒྱལ་པོ་དང་དགེ་སློང་རྣམས་དོན་ཐ་དད་ཀྱང་རྒྱུད་གཅིག་ཡིན་པ་
བཞིན་ནོ། །དེ་དག་དོན་གཅིག་མ་ཡིན་ཏེ། གཞན་དུ་ན་སྐྱེས་ཙམ་ནས་རྒྱལ་པོ་དང་དགེ་
སློང་ཡིན་པ་ཡོད་པར་ཐལ་བ་དང་། གང་ཟག་དེ་ཚེ་འཕོས་པ་དང་སྐྱེ་བའི་སྔ་རོལ་ཏུ་ཡང་
མི་ཡིན་པར་ཐལ་ལོ། །དེ་དག་གི་ཚེ་ཡང་བདག་ཡིན་པ་ནི་ལྡོག་པའི་ཕྱིར། འདོད་ན། གཞན་
སླ༑ མིའི་ལུས་རྟེན་མི་མ་ཡིན་ཀྱང་མིའི་ཐ་སྙད་དེ་ལ་རག་ལས་པའི་ཕྱིར་ཏེ། ཊིཀ་ཆེན་
ལས། དེས་ན་ངའོ་སྙམ་དུ་ཐ་སྙད་འདོགས་མཁན་གྱི་མི་དང་ཐ་སྙད་གདགས་པའི་གཞིའི་
བདག་གཉིས་ཁྱབ་མཉམ་དུ་མི་བཟུང་བར་མི་བདག་དེའི་ཆ་གཅིག་ཡིན་པར་ཤེས་པར་བྱོས་
ཤིག །ཅེས་དང་། ཡང་དེ་ཉིད་ལས། ལྷས་སྦྱིན་གྱིས་དུས་སྔ་ཕྱིའི་བདག་སོ་སོར་མ་ཕྱེ་
བར་ངའོ་སྙམ་དུ་འཛིན་པའི་གཞིར་གྱུར་པའི་བདག་ནི་ཐོག་མ་མེད་པ་ནས་ཞུགས་པའི་ང་
ཙམ་ཡིན་པས། ལྷ་ལ་སོགས་པའི་ལུས་བླངས་དུས་ཀྱི་འགྲོ་བ་སོ་སོ་བའི་བདག་རྣམས་ནི་
སྔ་མའི་བྱེ་བྲག་གོ །ཞེས་དང་། མདོ་ལས། རེས་ལུས་ཀྱི་སྟེང་ནས་ཡོད་པ་འདྲ་བ། ཞེས་
དང་། རྒྱལ་དབང་ཐམས་ཅད་མཁྱེན་པའི་གསུང་ལས། རེས་སེམས་ཀྱི་སྟེང་ན་ཡོད་པ་
འདྲ་བ། ཞེས་གསུངས་པའི་ཕྱིར། འོ་ན། ལྷ་ལ་སོགས་པའི་འགྲོ་བ་སོ་སོའི་ལུས་བླངས་
དུས་ཀྱི་ལྷའི་བདག་སོགས་ཐོག་མེད་ནས་ཡོད་པར་ཐལ། ལྷ་སོགས་ཀྱི་རྒྱུད་ཀྱི་ང་ཙམ་ཐོག་
མེད་ནས་ཡོད་པའི་ཕྱིར་ན་མ་ཁྱབ་ཅིང་། རྟགས་གྲུབ་སྟེ། ལྷ་སོགས་ཆོས་ཅན། ཁྱོད་ཀྱི་



34
༼ག༽
ཐལ་འགྱུར་པའི་སྐབས།
རྒྱུད་ཀྱི་ང་ཙམ་གྱི་ཐོག་མ་མེད་པར་ཐལ། ཁྱོད་ཐོག་མེད་ནས་འགྲོ་བ་སྣ་ཚོགས་སུ་འཁོར་
བའི་འགྲོ་བ་ཡིན་པའི་ཕྱིར། དེར་ཐལ། འགྲོ་བ་ཡིན་པའི་ཕྱིར། ཁྱབ་སྟེ། ཐོག་མེད་
གྱུར་ཀྱང་ཐ་མ་དང་ལྡན་པ། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། ནམ་
ལྷ་སོགས་ཀྱི་ལུས་བླངས་པ་ནས་ལྷར་འཇོག་གི་ལྷར་མ་སྐྱེས་གོང་ནས་མི་འཇོག་པའི་ཕྱིར།
ཊཱིཀ་ཆེན་ལས། འགྲོ་བ་སོ་སོའི་བདག་རྣམས་ནི་སྔ་མའི་བྱེ་བྲག་རེའོ། །ཞེས་གསུངས་
པའི་ཕྱིར། ལྷ་སོགས་ཀྱི་རྒྱུད་ཀྱི་ང་ཙམ་ནི་དེ་དག་གི་སྐྱེ་བ་སྔ་ཕྱི་བར་གསུམ་ཀ་ལ་རྗེས་
སུ་འགྲོ་བའི་གདགས་གཞི་ཐུན་མོང་གི་ང་ཡིན་ལ། དེའི་གདགས་གཞི་གང་ཟག་སུའི་རྒྱུད་
ལ་ཡོད་པ་དང་། སྐྱེ་འཕགས་གཉིས་ཀྱི་གདགས་གཞི་ཐུན་མོང་བ་ཡོད་མེད་དང་། གདགས་
གཞི་གདགས་ཆོས་གཉིས་ཀ་ཡིན་པ་ཡོད་མེད་སོགས་རིགས་པ་ཕྲ་ཞིབ་རྣམས་དབུ་མ་ཆེན་
མོའི་ཡིག་ཆ་ལས་ཤེས་པར་བྱའོ། །མིར་བཞག་མ་ཐག་པའི་རྒྱུད་ལ་མིའི་སྐྱེ་བ་ཡོད་ཀྱང་།
མིའི་ལུས་རྟེན་མ་གྲུབ་སྟེ། དེ་མིའི་རྒྱུད་ཀྱི་ཆོས་ཡིན་པའི་ཕྱིར། དེས་ན་མིའི་འགྲོ་བ་ཡིན་
ན༑ མི་ཡིན་པས་མ་ཁྱབ་པ་དེས་ཤེས་པར་བྱའོ། །ལས་ཉོན་གྱི་དབང་གིས་བླངས་པའི་
སྐྱེ་རྒ་ན་འཆི་འཁོར་བ་དང་། དེ་དག་འཕོ་བ་འཁོར་ཚུལ་ཡིན་སྙམ་སྟེ། འཇུག་པ་ལས།
ཟོ་ཆུན་འཕྱན་ལྟར་རང་དབང་མེད་པ་ཡི། །འགྲོ་ལ། ཞེས་དང་། སྙིང་རྗེ་སྐྱེ་བའི་རྐྱེན་
འགྲོ་བ་སྡུག་བསྔལ་གྱིས་མནར་ཚུལ་ཟོ་ཆུན་གྱི་འཁྲུལ་འཁོར་ལྟར་ཁྱད་པར་དྲུག་གིས་འཁོར་
ཚུལ་བཤད་པ་ལས་ཤེས་པར་བྱ་ལ། རྣམ་བཤད་ལས། བྱེད་པ་པོ་གང་གིས་འཁོར་དུ་
བཅུག་ན། ཞེས་པ་ནས། ལན་གཅིག་མ་ཡིན་པར་མནར་བ་རྣམས་སེམས་པའོ། །ཞེས་
གསུངས་པའི་ཕྱིར། རང་གི་རིགས་འདྲ་བརྒྱུད་མར་བྱུང་བའི་དབང་གིས་གང་ཟག་དེ་ཉིད་
སྲིད་རྩེ་ནས་གནར་མེད་ཀྱི་བར་འཁོར་བར་སྐྱེད་བྱེད་དེ། འཁོར་པའི་རྩ་བའི་དོན་དུ་ལུགས་
འདིར་ཡང་འདོད་པའི་ཕྱིར། དེ་ལས་འཕྲོས་སྟེ་ཅུང་ཟད་གོ་སླ་བར་བཤད་ན། ནང་པའི་
གྲུབ་མཐའ་སྨྲ་བ་བཞི་ཀས་རྩ་ཉོན་དྲུག་གི་ཐེ་ཚོམ་མ་གཏོགས་གཞན་ལྔ་ཀ་ལ་འཁོར་བའི་



395
ཐལ་འགྱུར་པའི་སྐབས།
༼ག༽
རྩ་བ་ཡོད་པར་འདོད་པ་ལ་ཁྱད་པར་མེད་ཀྱང་། དེ་དག་གི་ནང་ནས་གང་གཙོ་མི་གཙོ་
ལ་ཁྱད་པར་ཡོད་དེ། དེའི་དབང་གིས་ཐར་ལམ་སྒྲུབ་པའི་རྟེན་རིགས་འཇོག་ཚུལ་མི་འདྲ་
སྟེ༔ བྱེ་སྨྲས་སྲེད་པ་འཁོར་རྩའི་གཙོ་བོར་འདོད་དེ། མཛོད་རྩ་ལས། འདོད་ཆགས་དེ་
བཞིན། ཞེས་དང་། དེའི་རྒྱུ་མཚན་གྱིས་རིགས་ཀྱི་ངོ་བོ་འདོད་ཆུང་ཆོག་ཤེས་ལ་འདོད་
དེ ༣ མཛོད་རྩ་ལས། མ་ཆགས་འཕགས་རིགས། ཞེས་གསུངས་པའི་ཕྱིར། དེའི་ལུགས་
ལ་མཐོང་སྤང་དུ་གྱུར་པའི་འཁོར་རྩ་ཡོད་མེད་དཔྱད་དགོས་ཏེ། མཛོད་རྩ་ལས། སྲིད་
པའི་རྩ་བ་ཕྲ་རྒྱས་དྲུག །ཅེས་གསུངས་པའི་ཕྱིར། མདོ་སྡེ་པས་འཁོར་རྩ་ལ་བདག་འཛིན་
འཇོག་དགོས་པའི་ཕྱོགས་ཤིག་ཤེས་ཀྱང་བདག་འཛིན་རགས་པ་ཙམ་ལས་ངོས་མ་ཟིན། དེ་
བཞིན་དུ་གཉེན་པོའི་གཙོ་བོ་བདག་མེད་བསྒོམ་དགོས་པར་བསམས་ཀྱང་། དེ་མངོན་སུམ་
དུ་འཆར་ཚུལ་བློར་མི་བདེ་བས་ཆོས་བཟོད་ཀྱིས་མི་རྟག་པ་སྣང་ཡུལ་དུ་བྱས་པའི་ཤུགས་
ལ་རྟོགས་པར་འདོད་ལ། དེའི་རྒྱུ་མཚན་གྱིས་རིགས་ཀྱི་ངོ་བོ་ཟག་མེད་སེམས་ཀྱི་ས་བོན་
འདུས་བྱས་ཡིན་པ་ཞིག་ལ་འདོད་དོ། །སེམས་ཙམ་པས་དེའི་སྟེང་དུ་ཐེག་ཆེན་གྱི་ལུགས་
ཀྱི་སྤང་བྱ་ཁྱད་པར་བ་ཞིག་ཡོད་དགོས་ཤིང་། དེའང་ཐམས་ཅད་མཁྱེན་པ་ཐོབ་པ་ལ་གེགས་
ཀྱི་གཙོ་བོ་ཤེས་སྒྲིབ་ཅེས་ཆོས་ཐམས་ཅད་ཀྱི་སྟེང་དུ་ལོག་པར་ཞུགས་ནས་སྒྲོ་འདོགས་མཁན་
ཞིག་དགོས་པར་བསམ་ནས་ཆོས་ཀྱི་བདག་འཛིན་རགས་པ་ཞིག་བསྣན་དེ་གང་ཟག་གི་བདག་
འཛིན་དང་དེ་གཉིས་ཀ་ལ་འཁོར་བའི་རྩ་བ་ལྷན་སྐྱེས་རེ་རེ་ཡོད་པར་འདོད་ཅིང་། ལུང་
གི་རྗེས་འབྲང་གི་སེམས་ཙམ་པས་འདུས་བྱས་ཐམས་ཅད་ཀུན་གཞིའི་སྟེང་གི་བག་ཆགས་
སྨིན་པ་ལས་འབྱུང་དགོས་པས། རིགས་ཀྱང་དེའི་སྟེང་གི་ཟག་མེད་ཡེ་ཤེས་སྐྱེ་རུང་གི་ནུས་
པ་ཞིག་ལ་འདོད་ལ། རིགས་པའི་རྗེས་འབྲང་གི་སེམས་ཙམ་པས་ཀུན་གཞི་ཁས་མ་བླངས་
པས་དེའི་ལུགས་ལ་འདུས་བྱས་ཐམས་ཅད་ཡིད་ཀྱི་རྣམ་ཤེས་ཀྱི་སྟེང་གི་བག་ཆགས་སྨིན་
པ་ལས་འབྱུང་བས་ན། དེའི་ལུགས་ལ་རིགས་ཀྱང་ཡིད་ཀྱི་རྣམ་ཤེས་ཀྱི་སྟེང་གི་ཟག་མེད་



B96
༼ག༽
ཐལ་འགྱུར་པའི་སྐབས།
ཡེ་ཤེས་སྐྱེ་རུང་གི་ནུས་པ་ཞིག་ཡིན་ནོ། །རང་རྒྱུད་པས་བདེན་འཛིན་གྱིས་འཁོར་རྩ་བྱེད་
པའི་ཕྱོགས་རྟོགས་ནའང་བདག་འཛིན་ཕྲ་མོ་ཇི་ལྟ་བ་བཞིན་ངོས་མ་ཟིན་ཞིང༌། རྣལ་འབྱོར་
སྤྱོད་པའི་དབུ་མ་རང་རྒྱུད་པས་ཐེག་པ་གསུམ་གྱི་ཤེས་རབ་ཀྱི་རྟོགས་རིགས་མི་འདྲ་བར་
འདོད་པ་དང་། དེའི་དབང་གིས་གྲུབ་མཐའ་འོག་མས་འདོད་པའི་བདག་འཛིན་འགའ་རེ་
འཁོར་བའི་རྩ་བར་བཞག་ལ། མདོ་སྡེ་སྤྱོད་པའི་དབུ་མ་རང་རྒྱུད་པས་ཉན་རང་གཉིས་ཀྱི་
ཤེས་རབ་ཀྱི་རྟོགས་རིགས་འདྲ་བར་འདོད་ན་ཡང་། ཐེག་ཆེན་ཐེག་དམན་གཉིས་ཀྱི་ཤེས་
རབ་ཀྱི་རྟོགས་རིགས་མི་འདྲ་བར་འདོད་པ་དང་། དེའི་དབང་གིས་ཡང་གྲུབ་མཐའ་འོག་
མས་འདོད་པའི་བདག་འཛིན་འགའ་རེ་འཁོར་བའི་རྩ་བར་འདོད་ལ། ཐལ་འགྱུར་པས་
ཐམས་ཅད་མཁྱེན་པ་ཐོབ་པ་ལ་གེགས་བྱེད་ཀྱི་ཤེས་སྒྲིབ་ཟུར་དུ་ཡོད་ནའང་། ཐེག་པ་གསུམ་
པོ་གང་གི་དབང་དུ་བྱས་རུང་ཐར་པ་ཐོབ་པ་ལ་གེགས་བྱེད་ཀྱི་གཙོ་བོ་འཁོར་བའི་རྩ་བ་བདག་
འཛིན་ཕྲ་མོས་བྱེད་པ་འདྲ་ཞིང་། དེ་གཅོད་བྱེད་བདེན་མེད་བསྒོམ་པའང་འདྲ་བས་ཞི་
དེ་གཅིག་པུ་ཡིན་ཞེས་འཇོག་ཐུབ་པ་འབྱུང་ངོ་། །ཐལ་རང་གཉིས་སེམས་ཀྱི་གནས་ལུགས་
མཐར་ཐུག་བདེན་པས་སྟོང་པ་དེ་རིགས་སུ་འཇོག་པ་འདྲ་ནའང་རང་རྒྱུད་པས་མཐོང་སྒོམ་
གྱི་སྤང་བྱའི་དྲི་མས་དག་པའི་ཆ་རིམ་པར་འགོག་བདེན་དུ་འགྲོ་ཚུལ་དང་། འགོག་པ་དེ་
ཉིད་རང་སྟེང་དུ་མཐོང་ཚུལ་སོགས་ཐལ་འགྱུར་པ་ལྟ་བུའི་འཇོག་ཚུལ་བདེ་མོ་ཞིག་མ་ཐུབ་
པ༑ རྟོགས་རིགས་སོ་སོར་བཞག་པའི་དབང་གིས་ཡིན་ལ། རང་བཞིན་མེད་པར་མངོན་
སུམ་དུ་རྟོགས་པ་ཐེག་དམན་ལ་མེད་པར་འདོད་པས་ཀྱང་ཡིན་ནོ། །དེས་ན་ཆོས་ཀྱི་དབྱིངས་
ལ་དབྱེར་མེད་ཕྱིར། །ཞེས་པའི་རྩོད་ལན་ཡང་། ཐེག་པ་གསུམ་ཀས་སེམས་ཀྱི་ཆོས་ཉིད་
བསྒོམས་པར་འདྲ་ཡང་ཟིན་བྱེད་ཐབས་ཀྱི་ཆ་སོགས་མི་འདྲ་བས་སྟོབས་ཆེ་ཆུང་དང་མཆོག་
དམན་བྱུང་བ་ཡིན་ཞེས་ལན་འདེབས་རྒྱུ་བཞག་ནས། ནམ་མཁའ་གཟུགས་ཅན་ཀུན་ལ་
གོ་འབྱེད་པ་ལྟར། སེམས་ཀྱི་བདེན་སྟོང་དེས་ཐེག་པ་གསུམ་ཀའི་ལམ་ལ་གོ་འབྱེད་པས་



397
ཐལ་འགྱུར་པའི་སྐབས།
༼ག༽
རྟེན་བྱེད་པར་འདྲ་ནའང་ལམ་རང་རང་གི་ངོ་བོ་མི་འདྲ་བ་ཡིན་ཞེས་ལན་འདེབས་ལ། ཐལ་
འགྱུར་པའི་ཞལ་ན་རྒྱུ་བྱེད་པའི་རིགས་སུ་འགྱུར་ཚུལ་ཞིག་མེད་པར། རྟེན་བྱེད་ཚུལ་དེ་
ཙམ་ཞིག་ཡིན་ཚེ་ཉོན་མོངས་རྣམས་ཀྱང་སྐྱེ་བ་ལ་གོ་འབྱེད་པས་དེ་ཡར་རྟེན་དུ་ཐལ་བ་སོགས་
འབྲེལ་མེད་ཀྱི་སྐྱོན་འཇུག་གོ །རྒྱུ་མཚན་འདི་ལ་བརྟེན་ནས་འཕགས་པ་གྲོལ་སྡེས་ཉི་སྣང་
རང་རྒྱུད་པའི་གཞུང་བྱས་ནས་མཛད་ཀྱང་རྩོད་ལན་གྱི་ཐད་འདི་ཐལ་འགྱུར་བ་དང་སྒོ་བསྟུན་
པ་ཡིན་ལ། བཞི་བརྒྱ་པ་ལས། ཆོས་ཀྱི་དབྱིངས་ལ་དབྱེར་མེད་ཕྱིར། །ཁྱེད་ལ་ཐེག་
པའི་རྣམ་དབྱེ་མེད། །ཅེས་གསུངས་པའང་ཆོས་དབྱིངས་སུ་རོ་གཅིག་པའི་གཏན་ཚིགས་
ཀྱིས་མཐར་ཐུག་ཐེག་པ་སོ་སོ་བ་མེད་པར་བསྒྲུབས་པ་ཡིན་ན་འཁོར་འདས་ཀྱང་སོ་སོ་བ་
མེད་པར་འགྱུར་པས། དེའི་དོན་གང་ལ་དམིགས་ནས་གཙོ་བོར་བསྒོམས་པ་དེའི་ངོ་བོར་
དྲི་མ་ཟད་པའི་ཆོས་དབྱིངས་འདྲ་བའི་དོན་དུ་བྱེད་དགོས་ཏེ། དེ་ལྟར་བྱས་ན་མངོན་རྟོགས་
རྒྱན་ལས་གསུངས་པ་དང་ཚིག་དོན་གཉིས་ཀ་ཤིན་ཏུ་འདྲའོ། །གོང་དུ་རྣམ་བཤད་དགོངས་
པ་རབ་གསལ་ལས། བྱེད་པ་པོ་གང་གིས་འཁོར་དུ་བཅུག་ན། ཞེས་བདག་འཛིན་ལྷན་
སྐྱེས་གཉིས་འཁོར་བའི་རྩ་བར་བཤད་པ་མི་རིགས་པར་ཐལ། བཞི་བརྒྱ་པ་ལས། ཞི་སྒོ་
གཉིས་པ་མེད་པ་དང་། །ཞེས་གསུངས་པ་དང་འགལ་བའི་ཕྱིར་ཞེ་ན། མ་གྲུབ་སྟེ། གང་
ཟག་རང་བཞིན་གྱིས་གྲུབ་པར་འཛིན་པའི་གང་ཟག་གི་བདག་འཛིན་ལྷན་སྐྱེས་དང་། མིག་
རྣ་སོགས་རང་བཞིན་གྱིས་གྲུབ་པར་འཛིན་པའི་ཆོས་ཀྱི་བདག་འཛིན་ལྷན་སྐྱེས་གཉིས་འཛིན་
སྟངས་འགལ་བའི་བློ་ཡིན་ན། གཞུང་དེ་དང་འགལ་ཡང་བདག་འཛིན་དེ་གཉིས་འཛིན་
སྟངས་འདྲ་བའི་བློ་ཡིན་པའི་ཕྱིར་ཏེ། ལུགས་འདིར་བདག་མེད་གཉིས་སྟོང་གཞིའི་སྒོ་ནས་
བཞག་ཀྱང་དགག་བྱའི་སྒོ་ནས་མ་བཞག་པའི་རྒྱུ་མཚན་ཡོད་པའི་ཕྱིར་རོ། །རྣམ་ཐར་སྒོ་
གསུམ་མེད་པར་ཐལ། ཞི་སྒོ་གཉིས་པ་མེད་པ་དང་། ཞེས་གསུངས་པའི་ཕྱིར་ན། མ་
ཁྱབ་སྟེ། ལུང་དེའི་འཕྲོར། བདག་མེད་ཅེས་ནི་བྱ་བར་བརྗོད། ཅེས་འབྱུང་བས། གང་



38
༼ག༽
ཐལ་འགྱུར་པའི་སྐབས།
ཟག་དང་ཆོས་ཀྱི་བདག་མེད་ཕྲ་རགས་སོ་སོར་ཕྱེ་བའི་བདག་མེད་སྤྱི་ཙམ་དེ་ཞི་བའི་སྒོར་
བཞག་ནས། དེ་ལས་གཞན་དུ་གྱུར་པའི་ཞི་སྒོ་མེད་པ་ལུང་དེའི་དོན་ཡིན་ནོ། །རྩ་བར་
འདོད་མི་ནུས་ཏེ། དཔལ་གསང་བ་འདུས་པའི་རྩ་རྒྱུད་ལས། དངོས་པོ་མེད་པས་སྒོམ་
པ་མེད། །བསྒོམ་པར་བྱ་བ་སྒོམ་པ་མིན། །དེ་ལྟར་དངོས་པོ་དངོས་མེད་པས། །སྒོམ་པ་
དམིགས་སུ་མེད་པའོ། །ཞེས་དང་། མངོན་རྟོགས་རྒྱན་ལས། རྣམ་ཐར་སྒོ་གསུམ་ཤེས་
པ་དང་། །ཞེས་གསུངས་པའི་ཕྱིར། སྔར་གྱི་རྒྱུ་མཚན་དེའི་ཕྱིར། མིག་རྣ་སོགས་ང་ཡི་
བའི་གདགས་གཞི་དང་ང་ཡི་ཡིན་རྒྱུའི་མཚན་གཞི་ཡིན་ཀྱང་། ང་ཡི་བ་མ་ཡིན་ཏེ། དེ་
དག་ང་ཡི་ཅན་དང་ང་ཡིར་བྱེད་པ་པོ་མ་ཡིན་པའི་ཕྱིར་དང་། དེ་དག་ལ་རང་མཚན་དུ་
འཛིན་པ་ཆོས་ཀྱི་བདག་འཛིན་ཡིན་ལ། དེ་དག་ལ་བརྟེན་ནས་ང་ཡིར་སྣང་བ་དེ་རང་བཞིན་
གྱི་གྲུབ་པར་འཛིན་པ་ང་ཡིར་འཛིན་པ་ཡིན་པའི་ཕྱིར། རྣམ་བཤད་རིགས་པའི་རྒྱ་མཚོ་
ལས། ང་ཡི་བའི་གཞི་མིག་རྣ་སོགས་ལ་དམིགས་ནས་དེ་ལྟར་འཛིན་པ་ཆོས་ཀྱི་བདག་འཛིན་
ཡིན་པས་ང་ཡི་བ་ལ་དམིགས་ཞེས་པ་ནི་དེ་དག་ལ་དམིགས་པ་མིན་ནོ། །ཞེས་གསུངས་
པའི་ཕྱིར། མདོར་ན། ལྷས་བྱིན་ལྟ་བུའི་གང་ཟག་དེའི་བློས་ངའོ་སྐྱེ་ཡུལ་ལ་རྒྱུད་ཐ་དད་
པ་མེད་ཀྱང་། རྒྱུད་གཅིག་པའི་ལྷ་མི་དུད་འགྲོ་སོགས་དུ་མ་ཡོད་དེ། དེའི་རྒྱུད་ཀྱི་ང་དང་
སེམས་གཉིས་ཚེ་ཐོག་མ་མེད་པ་ནས་ཞུགས་ལ་སྐྱེ་འགག་བྱེད་ཀྱང་མི་ལྡོག་ལ། ལྷ་མི་དུད་
འགྲོ་སོགས་ཀྱི་གནས་སྐབས་སུ་ལུས་འདོར་ལེན་གྱིས་གྲུབ་པ་དང་ལྡོག་པ་སོགས། ལྷ་མི་
སོགས་ཀྱི་ཁྱད་པར་ལུས་རྟེན་གྱིས་འབྱེད་པས་དེ་དག་ལུས་ཀྱི་སྟེང་ན་ཡོད་པ་འདྲ་བ་དང་།
ང་ཙམ་སངས་རྒྱས་ཀྱི་བར་དུ་འགྲོ་བ་སེམས་ལ་ལྟོས་པས་ང་སེམས་སྟེང་ན་ཡོད་པ་ལྟ་བུ་
རྣམས་ལྟ་བ་ཕུ་ཐག་ཆོད་པ་གཅིག་བྱེད་ན་རྩ་ཤེས་དང་དེའི་ཊིཀ་ཆེན་ལྟར་ལེགས་པར་དཔྱད་
དགོས་པར་གྲུབ་མཐའ་ཆེན་མོར་གསུངས་པའི་ཕྱིར།
གཉིས་པ། བདག་མེད་པའི་དོན་སྒོམ་པས་སྒྲིབ་པ་སྤོང་ཚུལ་ནི། ཕར་ཕྱིན་ཐེག་



༼ག༽
34
ཐལ་འགྱུར་པའི་སྐབས།
པ་དང་རྒྱུད་སྡེ་འོག་མ་གསུམ་གྱི་གདུལ་བྱ་རྣམས་ནི་སྟོང་ཉིད་མངོན་སུམ་དུ་རྟོགས་པའི་
ཡེ་ཤེས་དེ་བསོད་ནམས་ཀྱི་ཚོགས་མཐའ་ཡས་པས་གྲོགས་བྱས་པ་ལ་བརྟེན་ནས་རང་རང་
གི་ལམ་གྱིས་ཤེས་སྒྲིབ་རྣམས་སྤོང་ཐུབ་ནའང་། ཤེས་སྒྲིབ་ཕྲ་མོ་སྤངས་པ་ལ་ངེས་པར་
སྔགས་བླ་མེད་ལ་བརྟེན་དགོས། དེ་དག་མི་འདྲ་བར་སྔགས་བླ་མེད་ཀྱི་ཐེག་པས་སྙིགས་
དུས་ཀྱི་ཚེ་ཐུང་གཅིག་ལ་ཤེས་སྒྲིབ་མ་ལུས་པར་སྤོང་ཐུབ་པའི་མྱུར་ཁྱད་ནི། ཡུལ་ཅན་
ལྷན་སྐྱེས་ཀྱི་བདེ་བ་ཆེན་པོའི་ཡེ་ཤེས་ཀྱིས་ཡུལ་སྟོང་ཉིད་རྟོགས་པ་འདི་ཡིན་ལ། སྔགས་
བླ་མེད་ཀྱི་ཆེད་དུ་བྱ་བའི་གདུལ་བྱ་དེ་ཕར་ཕྱིན་ཐེག་པའི་གདུལ་བྱ་དང་རྒྱུད་སྡེ་འོག་མ་གསུམ་
གྱི་གདུལ་བྱ་དབང་པོ་ཤིན་ཏུ་རྣོ་བ་ལས་ཀྱང་ཆེས་རྣོ་བ་དགོས་ལ། དེ་ལྟ་བུའི་གདུལ་བྱ་
དེས་བདེ་སྟོང་སྦྱོར་བའི་སྟོང་ཉིད་ནི། དཔལ་ལྡན་ཐལ་འགྱུར་བས་ཇི་ལྟར་གཏན་ལ་ཕབ་
པ་ལྟར་གྱི་སྟོང་ཉིད་ཕྲ་མོ་ཁོ་ནར་ངེས་པ་ཡིན་ཏེ། ལེགས་བཤད་སྙིང་པོ་ལས། ཁྱོད་ཀྱིས་
བླ་མེད་ཐེག་པའི་ཚུལ། །ཡོད་དང་མེད་པའི་མཐའ་སྤངས་སྟེ། །ཇི་བཞིན་འགྲེལ་བར་
ལུང་བསྟན་པ། །ཀླུ་སྒྲུབ་གཞུང་ལུགས་ཀུན་དེའི་ཚུལ། །ཞེས་གསུངས་པའི་ཕྱིར། གདུལ་
བྱ་དེ་ལྟ་བུ་མ་ཡིན་པའི་སྔགས་ལམ་ལ་མོས་པ་ཙམ་གྱི་གདུལ་བྱ་ཕལ་པ་ལ་ནི། རང་རྒྱུད་
པས་གཏན་ལ་ཕབ་པ་ལྟར་གྱི་སྟོང་ཉིད་དང༌། སེམས་ཙམ་པས་གཏན་ལ་ཕབ་པའི་གཟུང་
འཛིན་རྫས་གཞན་གྱིས་སྟོང་པ་དང་སྦྱོར་བའི་བདེ་སྟོང་གཉིས་མེད་ཀྱི་ཡེ་ཤེས་ཕལ་པ་ཙམ་
སྒོམ་པ་ཡོད་ལ། གང་ཟག་རང་སྐྱ་ཐུབ་པའི་རྫས་ཡོད་ཀྱིས་སྟོང་པའི་སྟོང་པ་དང་སྦྱོར་
བའི་བདེ་སྟོང་རྟོགས་པའི་ཡེ་ཤེས་སྒོམ་པ་མེད་དེ། ལེགས་བཤད་སྙིང་པོ་ལས། དེ་ཁོ་ན་
ཉིད་གཏན་ལ་འབེབས་པའི་ཤིང་རྟའི་སྲོལ་གཉིས་པོ་འདི་ནི་ཕ་རོལ་ཏུ་ཕྱིན་པའི་སྐབས་སུ་
རྒྱས་མོད་ཀྱང་། གསང་སྔགས་ཀྱི་གཞུང་འགྲེལ་པའི་པཎྜིཏ་དང༌། གྲུབ་ཐོབ་རྣམས་ཀྱིས་
ཀྱང་དེ་གཉིས་གང་རུང་གཅིག་དང་མཐུན་པར་དེ་ཁོ་ན་ཉིད་ཀྱི་དོན་གཏན་ལ་འབེབས་པ་
ལས་གཞན་པའི་ཕུང་གསུམ་པ་མེད་པས། ཚུལ་འདི་ནི་གསུང་རབ་མདོ་སྔགས་མཐའ་དག་



400
༼ག༽
ཐལ་འགྱུར་པའི་སྐབས།
གི་དེ་ཁོ་ན་ཉིད་གཏན་ལ་འབེབས་པའི་གནད་དུ་ཤེས་པར་བྱའོ། །དེའི་ཕྱིར་ཚུལ་གཉིས་
ཀྱི་ཤིང་རྟ་ཆེན་པོའི་སྲོལ་ལ་མ་བརྟེན་པར་དེ་ཁོ་ན་ཉིད་འཚོལ་བ་ནི་ལོང་འཁྲིད་མེད་པའི་
ལོང་བ་ཉམ་ང་བའི་ཕྱོགས་སུ་རྒྱུག་པ་དང་འདྲ་ལ། ཞེས་གསུངས་པའི་ཕྱིར། དེ་ཁོ་ན་
ཉིད་ཀྱི་དོན་གཏན་ལ་ཕབ་པ་ཡང་སྔར་བཤད་པའི་ཐལ་འགྱུར་དང་སྦྱོར་བ་གང་རུང་ཞིག་
ལ་བརྟེན་ནས་སྟོང་ཉིད་རྟོགས་པའི་རྗེས་དཔག་སྐྱེས། རྗེས་དཔག་དེ་ཉིད་ད་ལྟ་སྣང་ངོར་
གཉིས་སྣང་རགས་པ་མ་ལོག་ཀྱང་། ངེས་ངོར་ཀུན་རྫོབ་ཀྱི་སྣང་བ་ལོག་པའི་ངེས་ཤེས་
ཀྱི་རྒྱུན་སྐྱོང་ཚུལ་ལེགས་པར་ཤེས་ནས་བསྐྱངས་པས། ངེས་ངོའི་སྟོང་ཉིད་ལ་གསལ་སྣང་
ཆེ་རུ་སོང་བ་ན་སྣང་ངོའི་གཉིས་སྣང་ཇེ་ཕྲར་སོང་ནས། མཐར་སྣང་ངོར་གཉིས་སྣང་ཕྲ་
མོ་ལོག་པ་དང་། ངེས་ངོའི་སྟོང་ཉིད་ལ་ཡུལ་ཅན་བློ་དེ་ཆུ་ལ་ཆུ་བཞག་པ་ལྟ་བུར་མཉམ་
པར་གཞག་ན་མཐོང་ལམ་དུ་འཕོས་པ་ཡིན་ནོ། །དེ་ལྟར་བྱུང་བ་ལ་འཇོག་སྒོམ་བྱེད་པའི་
ཞི་གནས་དང་། དཔྱད་སྒོམ་བྱེད་པའི་ལྷག་མཐོང་གི་སྐྱོང་ཚུལ་ངེས་པར་དགོས་སོ། །མཉམ་
གཞག་ཟག་མེད་དེའི་ངོར་ཀུན་རྫོབ་ལྷག་མ་ཅུང་ཟད་ཀྱང་མ་ལུས་ཀྱང་། དེ་ལས་རྗེས་ཐོབ་
ཏུ་ལངས་པ་ན་ང་ཞེས་བྱ་བ་དང་གང་ཟག་ཞེས་བྱ་བ་ལྟ་བུ་མིང་གིས་བཏགས་པ་ཙམ་ལུས་
པ་དེ་ལ་མིང་རྐྱང་བཏགས་ཡོད་ཙམ་དུ་ངེས་པ་འདྲེན་ཐུབ་པ་དང་། མིང་རྐྱང་བཏགས་
ཡོད་ཙམ་དེའི་དོན་ལ་དཔྱད་པ་མ་བྱས་པར་མིང་རྐྱང་བཏགས་ཡོད་དེའི་ངང་དུ་ལས་འབྲས་
དང་བདེ་སྡུག་མྱོང་བ་དང་བཟའ་བཏུང་སོགས་ཀྱི་བྱ་བྱེད་ཀྱི་རྣམ་བཞག་མྱོང་བས་གྲུབ་ནས་
རྟེན་འབྲེལ་དང་སྟོང་ཉིད་མི་འགལ་ཞིང་ཟུང་དུ་འཇུག་པའི་ཚུལ་ལ་ངེས་པ་སྙིང་ཐག་པ་ནས་
སྐྱེས་ལུགས་དེ། སྒྲ་སྤྱི་ཙམ་གྱི་རྗེས་སུ་འབྲངས་པའི་གྲུབ་མཐའི་ངེས་པ་སྐྱེས་ལུགས་དང་
ཤིན་ཏུ་མི་འདྲ་བ་ཞིག་ཐོབ། དེ་ལྟར་མྱོང་སྟོབས་ཀྱིས་དྲངས་པའི་ངེས་པ་ཡིད་འགྱུར་ཐོན་
པ་སྐྱེས་པ་ན། སྔར་ཚིག་གི་བཤད་པ་འགྲིག་འགྲིག་ཡུན་རིང་བྱས་པ་ཐམས་ཅད་ཀྱི་དོན་
གདོད་གོ་བ་འདྲ་བའི་ངེས་པ་སྐྱེས་པ་ཡིན་ལ། ཐ་སྙད་ཚད་གྲུབ་ཀྱི་རྣམ་བཞག་དེ་ལ་མྱོང་



ཐལ་འགྱུར་པའི་སྐབས།
༼ག༽
401
བ་ཐོན་ཕྱིན་ཆད་བཤད་པ་དང་ལྟ་རྟོགས་བྱས་པ་ཐམས་ཅད་ཀྱིས་ཚུར་མྱོང་བ་དོན་གྱི་ཚུལ་
ལ་ངེས་པ་ཇེ་ཆེར་འདྲེན་ཐུབ་པ་དང་། བཤད་སྒྲུབ་འཆད་ཉན་ཐོས་བསམ་སྒོམ་གསུམ་
རྣམས་ཕན་ཚུན་གྲོགས་སུ་འགྱུར་བ་དང་། ལམ་གྱི་རྩ་བ་བཤེས་གཉེན་བསྟེན་ཚུལ་ནས་
ཟུང་འཇུག་གི་བར་གྱི་ལམ་རྣམས་ཉམས་སུ་ལེན་ཚུལ་གནད་དུ་འགྲོ་བས། དེ་དག་སྟོན་
པའི་དགེ་བའི་བཤེས་གཉེན་རྣམས་ལ་དད་གུས་བརྟན་པོ་སྐྱེས་པ་དང་། རང་གི་སེམས་ཕྱོགས་
ལྷུང་གི་ཁུར་འཁྱེར་ཚུལ་ཙམ་དང་། ཞེན་པས་འཇུག་པ་ཙམ་དུ་མ་སོང་བ་ཞིག་འོང་བ་
ཡིན་ནོ། །སྔར་ལྟར་མྱོང་ཐོག་ཏུ་ཁེལ་བ་རྣམས་ཀྱིས་མདོ་སྔགས་ཀྱི་གཞུང་རྣམས་བཤད་
པ་ན་མྱོང་ཐོག་ཏུ་མ་ཁེལ་བ་རྣམས་ཀྱི་འཆད་ཚུལ་དང་གཏིང་ཕྱིན་མ་ཕྱིན་སློབ་མའི་སེམས་
གཏིང་ནས་གོ་བ་སྐྱེ་ཚུལ་ལ་ཁྱད་པར་ཤིན་ཏུ་ཆེན་པོ་ཡོད། སྒོམ་བྱུང་གི་ངེས་པ་མ་རྙེད་
ནའང་གཞུང་ལུགས་ལ་ཐོས་བསམ་ཚུལ་བཞིན་དུ་བྱས་པ་ལས་དབང་ཤེས་དང་ཡིད་ཤེས་
ལ་སྣང་བ་སྣ་ཚོགས་ཤར་བའི་ཚེ་འདི་རྣམས་རང་བཞིན་གྱིས་གྲུབ་པ་མེད་སྙམ་དུ་དྲན་པར་
བྱས་པ་ལའང་སྣང་སྟོང་ཚོགས་པའི་སྒྱུ་མ་ལྟ་བུའི་འཆར་ཚུལ་ཞིག་ཡོད་མོད་ཀྱང་། ལྟ་
བ་སྐྱོང་པའི་སྐབས་སུ་ནི་མཉམ་གཞག་ཏུ་སྔར་བཤད་པ་ལྟར་ལེགས་པར་བསྐྱངས་ནས་རང་
བཞིན་མེད་པར་ངེས་པ་ལ་ཡིད་ལེགས་པར་འགྱུར་པའི་མྱོང་བ་སྐྱེས་པའི་སྟོབས་ཀྱིས་དེ་
ལས་ལངས་པ་ན་མཉམ་གཞག་དེའི་ཤུགས་ཀྱིས་སྣང་བ་ཐམས་ཅད་སྒྱུ་མ་ལྟ་བུར་འཆར་
ཚུལ་ཞིག་བྱུང་བ་ནི། མཉམ་གཞག་ཡེ་ཤེས་ཀྱི་རྩི་མ་ཡལ་བའི་དབང་གིས་ཡིད་ངོར་འཆར་
བའོ། །དེ་ལྟ་བུའི་མཉམ་རྗེས་ཀྱི་རྒྱུན་བར་མ་ཆད་དུ་གོམས་པ་ཇེ་ཆེར་སོང་ནས་རྗེས་ཐོབ་
ཏུ་ལྟ་བ་དྲན་ཙམ་གྱིས་སྣང་བ་ཀུན་སྒྱུ་མ་ལྟ་བུར་འཆར་བར་འགྱུར་རོ། །ཕུང་པོ་བརྟེན་
ནས་གང་ཟག་བཏགས་ཞེས་པ་ཡང་འདོགས་པ་པོ་ནི་རྟོག་པ་ཡིན་ལ། ཕུང་པོ་ལ་བརྟེན་
ནས་འདོགས་ཚུལ་ཡང་། བློ་ལྷན་སྐྱེས་རང་དགའ་བ་འདི་ལ་ངའོ་སྙམ་དུ་འཆར་བ་ནི། སྔོན་
དུ་རང་གི་ཕུང་པོའི་ཚོགས་པའམ་ཆ་གང་རུང་ཞིག་བློ་ཡུལ་དུ་ཤར་བ་ལ་བརྟེན་ནས་ངའོ་



402
༼ག༽
ཐལ་འགྱུར་པའི་སྐབས།
སྙམ་དུ་འཛིན་པར་འགྱུར་གྱི་རང་གི་ཕུང་པོའི་ཚོགས་པའམ་ཡ་གྱལ་གང་ཡང་བློ་ལ་མ་ཤར་
ན་ངའོ་སྙམ་པའི་བློ་མི་སྐྱེ་བ་ནི། དཔེར་ན། ལྟོ་ལྡིར་བ་དང་མཆུ་འཕྱང་བ་སོགས་བློ་ཡུལ་
དུ་ལམ་གྱི་ཤར་བ་ན་བརྡ་ལ་བྱང་པའི་སྐྱེས་བུ་རྣམས་ལ་དེ་ནི་བུམ་པའོ་སྙམ་པའི་བློ་ངང་
གིས་སྐྱེས་ཀྱང་། ལྟོ་ལྡིར་བ་དང་མཆུ་འཕྱང་བ་སོགས་གང་ཡང་བློ་ལ་མ་ཤར་བར་བུམ་
པའོ་སྙམ་པའི་བློ་སྐྱེ་ཐབས་མེད་པ་བཞིན་ནོ། །རྟོག་པས་དེ་ལྟར་འཛིན་པའང་རང་གི་ཕུང་
པོ་བློ་ལ་ཤར་ཙམ་ན་ངའོ་སྙམ་དུ་འཛིན་པ་ཙམ་མ་གཏོགས། དེ་ལྟར་འཛིན་པ་རྒྱུ་མཚན་
གང་ལའང་བརྟེན་མི་དགོས་པས། ང་དང་ཕུང་པོ་དངོས་སྟེང་ནས་ངོ་བོ་གཅིག་ཏུ་གྲུབ་པ་
དང་། ངོ་བོ་ཐ་དད་དུ་གྲུབ་པ་གང་གིའང་འཛིན་ཚུལ་མེད་དོ། །རྟོག་པས་འདོགས་ལུགས་
ལེགས་པར་མ་ཤེས་པར་རྟོག་བརྟགས་ཙམ་དང་མིང་རྐྱང་བཏགས་ཡོད་ཙམ་ཡིན་ནོ་སྙམ་
དུ་བསྒོམས་པར་བྱས་ཀྱང་སྒྲ་སྤྱི་ཙམ་དུ་ཟད་པས་མཉམ་རྗེས་ཀྱི་ལྟ་བའི་དམིགས་རྣམ་སྐྱོང་
ཚུལ་ཉམས་མྱོང་ཐོབ་པའི་བཤེས་གཉེན་པས་ཁྲིད་པའི་མན་ངག་ལས་འཁྲུལ་མེད་ཤེས་པར་
བྱའོ། །གཞན་ཡང་། འཁོར་འདས་ཀྱི་ཆོས་ཐམས་ཅད་ལྟོས་ནས་གྲུབ་པའི་རྟེན་འབྲེལ་
ཡིན་པའི་རྒྱུ་མཚན་གྱིས། རྟག་མཐའ་དང་། ཡོད་མཐའ་དང་། སྒྲོ་འདོགས་ཀྱི་མཐའ་
རྣམས་དུས་གཅིག་ལ་དུང་དཀར་གྱི་སྟེང་གི་རྡུལ་ཕྱིས་པ་བཞིན་དུ་བཅོམ། འཁོར་འདས་
ཀྱི་ཆོས་དེ་དག་རང་བཞིན་གྱིས་མ་གྲུབ་པའི་རྒྱུ་མཚན་གྱིས་སྔར་མེད་པ་ཞིག་གསར་དུ་རྒྱུ་
རྐྱེན་ལ་ལྟོས་ནས་བསྒྲུབ་རྒྱུ་ཡོད་པས་ན། ཆད་མཐའ་དང་། མེད་མཐའ་དང་། སྐུར་
འདེབས་ཀྱི་མཐའ་རྣམས་ལ་མི་གནས་ཏེ། དཔེར་ན། རྨི་ལམ་ན་བདེ་སྡུག་སྣ་ཚོགས་མྱོང་
བ་བཞིན་ནོ། །རང་ངོས་ནས་མ་གྲུབ་ཀྱང་རང་གི་བློ་ངོ་ཙམ་དུ་བདེ་སྡུག་ལས་འབྲས་སྐྱེ་
འགགས་སྤང་བླང་སོགས་འཁོར་འདས་ཀྱི་ཆོས་རྣམས་ཅུང་ཟད་ཙམ་མ་ཉམས་པར་བཞག་
ཆོག་པ་དེ། ལྟོས་གྲུབ་སྟོང་བའི་དོན་དང་། སྟོང་བ་ལྟོས་གྲུབ་རྟེན་འབྱུང་གི་དོན་དུ་འགྲོ་
ཚུལ་གྱི་གནད་ཞིག་ཡིན་ནོ། །གཞན་ཡང་། སྟོང་ཉིད་དོན་སྤྱིའི་ཚུལ་གྱིས་རྟོགས་པའི་



སts
ཐལ་འགྱུར་པའི་སྐབས།
༼ག༽
རིག་ཤེས་རྟོག་བཅས་ཀྱིས་དགག་བྱའི་སྤྲོས་པ་བཅད་པ་ན་སྟོང་གཞི་ཆོས་ཅན་དེ། དེའི་
ངེས་ངོར་རི་བོང་གི་རྭ་བཞིན་མེད་ངེས་ལྟ་བུར་མ་ཤར་ཕྱིན་ཆད། རང་གི་མཚན་ཉིད་ཀྱི་
གྲུབ་པ་དང་། རང་བཞིན་གྱི་གྲུབ་པ་དང་། རང་ངོས་ནས་གྲུབ་པར་འཛིན་པ་མ་ལྷོད་
ལ༑ དཔྱད་སྟོབས་ཀྱིས་ནམ་ཞིག་ན་བདེ་སྡུག་གཉིས་ལྟ་བུའི་ཆོས་དེ་དག་བཅོས་མའམ་
ལྟོས་གྲུབ་ཡིན་པའི་རྒྱུ་མཚན་གྱིས་སྟོང་སང་མེད་དགག་ལ་སོང་། སྟོང་སང་མེད་དགག་
གི་རང་བཞིན་ཡིན་པའི་རྒྱུ་མཚན་གྱིས་འབྲས་བུ་རང་ངོས་ནས་བསྐྱེད་པ་མེད་ཀྱང་། ཐ་
སྙད་དུ་བློས་བྲིས་པའི་རི་མོ་འདྲ་བའི་རྒྱུ་འབྲས་དང་བྱ་བྱེད་རྣམས་འདུག་བསམ་ནས་སྟོང་
པས་སྣང་བ་ལ་ངེས་པ་དྲངས། སྣང་བས་སྟོང་པ་ལ་ངེས་པ་དྲངས་ནས་ལས་འབྲས་ལ་
ཡིད་ཆེས་ཆེ་ཆེར་འཕེལ་པ་དེ། སྟོང་ཉིད་རྟོགས་པའི་བློའི་ཤུགས་འཕེལ་བ་དང་ཐལ་འགྱུར་
པའི་ཐུན་མོང་མ་ཡིན་པའི་ལྟ་བའི་གནད་མཐར་ཐུག་རྙེད་པ་ཡིན་ནོ། །སྟོང་ཉིད་ལ་ངེས་
པ་ཇེ་ཆེར་སྐྱེས་པ་དེ་ཙམ་དུ་དཀོན་མཆོག་དང་ལས་འབྲས་ལ་ཡིད་ཆེས་ཇེ་ཆེར་འཕེལ་བ་
དང་། བྱམས་སྙིང་རྗེ་བྱང་ཆུབ་ཀྱི་སེམས་རྣམས་ལ་ཐུགས་དམ་གྱི་སྙིང་པོར་བྱེད་པ་ནི།
ཐེག་པ་ཆེན་པོའི་ལམ་བགྲོད་ཚུལ་ཤེས་རབ་ཀྱི་ཕ་རོལ་ཏུ་ཕྱིན་པ་ཉམས་ལེན་ཚུལ་ཡིན་ནོ།།
གཞན་ཡང་། གང་ཟག་གི་བདག་བཀག་པའི་སྐབས་སུ་འགོག་རྒྱུའི་བདག་རང་ངོས་ནས་
གྲུབ་པ་དང་། ལས་འབྲས་ཀྱི་རྟེན་དུ་གྱུར་པ་ཕུང་པོའི་སྟེང་ན་རྟོག་པས་ཕར་བཏགས་པའི་
གང་ཟག་གཉིས་སྟོང་ཉིད་མ་རྟོགས་པས་དེ་གཉིས་ཚིག་གི་སྒོ་ནས་ཕྱེ་སྟེ་བརྗོད་ཤེས་ཀྱང་།
ངེས་ངོར་ཕྱེ་མི་ཤེས་པས། བདག་མེད་ཐལ་འགྱུར་དང་སྦྱོར་བ་གང་རུང་གིས་གཏན་ལ་
འབེབས་ཚེ་མཉམ་དུ་བཀག་ན་མ་གཏོགས་གང་ཟག་གི་བདག་ཁེགས་མི་ཐུབ། བདག་མེད་
རྟོགས་ཚེ་ཐ་སྙད་ཙམ་གྱི་གང་ཟག་འཇོག་ཤེས་ཡོང་བ་ནི་ཆོས་ཉིད་ཡིན་ལ། ཆོས་ཀྱི་བདག་
མེད་རྟོགས་ཚེ་ཕྱི་དོན་ཚད་མས་གྲུབ་པ་ཡང་འཇོག་ཤེས་དགོས་ཏེ། བློ་ཡིན་ཕྱིན་ཆད་རང་
དང་ཐ་དད་དུ་སྣང་བའི་ཆ་རེ་ཡོད་ལ། སྣང་ཆ་དེ་ག་ཕྱི་དོན་ཡིན་ནོ། །དེས་ན་ལུགས་



404
༼ག༽
ཐལ་འགྱུར་པའི་སྐབས།
འདིར་གཞི་གྲུབ་ན་ཕྱི་དོན་ཡིན་པས་ཁྱབ་པའི་ཕྱིར་རོ། །ཇི་ལྟར་ནད་པ་ན་བ་ལ། །སྨན་
པས་སྨན་རྣམས་གཏོང་བ་ལྟར། །སངས་རྒྱས་དེ་བཞིན་སེམས་ཅན་ལ། །ཇི་ཙམ་བཟོད་
པའི་ཆོས་སྟོན་ནོ། །ཐབས་ཤེས་ཡ་མ་བྲལ་བའི་ཚུལ་ལ་མདོ་སྔགས་གཉིས་ལས། དང་
པོ་ནི། ལམ་རིམ་འབྲིང་ལས། སྟོང་ཉིད་རྟོགས་པའི་ཤེས་རབ་ཤུགས་དྲག་ན་སྦྱིན་པ་གཏོང་
བ་དང་། ཕྱག་དང་སྐོར་བ་སོགས་བྱེད་པའི་ཚེ་དེ་དག་ལ་དམིགས་པའི་བློ་དེ་རྣམས་སྟོང་
ཉིད་རྟོགས་པ་མིན་ཡང་དེའི་ཤུགས་དང་ལྡན་པར་འཇུག་པ་མི་འགལ་ལ། ཐུན་མགོ་ལྟ་
བུ་ལ་བྱང་ཆུབ་ཀྱི་སེམས་ཤུགས་དྲག་པོ་སྔོན་དུ་བཏང་ན། སྟོང་ཉིད་ཀྱི་ཏིང་ངེ་འཛིན་ལ་
མཉམ་པར་བཞག་པའི་ཚེ་བྱང་ཆུབ་ཀྱི་སེམས་དངོས་སུ་མེད་ཀྱང་དེའི་རྩིས་ཟིན་པ་མི་འགལ་
ཏེ༑ ཞེས་དང་། སྔགས་ལུགས་ཀྱི་ཐབས་ཤེས་ཡ་མ་བྲལ་པའི་ཚུལ་ནི། རྒྱ་ཆེ་བ་ལྷའི་
རྣལ་འབྱོར་དང་ཟབ་པ་རང་བཞིན་མེད་པ་རྟོགས་པའི་ཤེས་རབ་གཉིས་ཤེས་པ་གཅིག་གི་
ངོ་བོར་དུས་གཅིག་ཏུ་ཚོགས་པའི་ཐབས་ཤེས་དབྱེར་མེད་པ་ལ་བྱེད་དེ། སྔགས་རིམ་ཆེན་
མོ་ལས། འབྲས་བུའི་སྐབས་སུ་ལུས་མཚན་དཔེས་སྤྲས་པའི་རྟེན་དང་དེ་ལ་བརྟེན་པའི་
དམིགས་མེད་ཀྱི་ཐུགས་གཉེར་ངོ་བོ་དབྱེར་མེད་དུས་གཅིག་གནས་པ་བཞིན་དུ། ལམ་གྱི་
སྐབས་སུ་ཡང་རྣལ་འབྱོར་པའི་ཡིད་ངོ་ན་རང་གི་ལུས་དེ་བཞིན་གཤེགས་པའི་སྐུའི་རྣམ་
པར་སྣང་བའི་ཐབས་དང་། དེའི་ཚེ་རང་གི་སེམས་ཆོས་ཀྱི་རང་བཞིན་མེད་པ་ལ་དམིགས་
པའི་ཤེས་རབ་གཉིས་ཤེས་པ་གཅིག་གི་ངོ་བོར་དབྱེར་མེད་པ་དུས་གཅིག་ཏུ་ཚོགས་པའི་ཐབས་
ཤེས་དབྱེར་མེད་དུ་བྱ་དགོས་ཏེ། ཞེས་གསུངས་པའི་ཕྱིར། གཟུང་རྣམ་ལྷའི་རྣམ་པར་
སྣང་བའི་རང་བཞིན་མེད་རྟོགས་ཀྱི་ཤེས་རབ་དེ་ཉིད་རྒྱ་ཆེ་བ་ལྷའི་རྣལ་འབྱོར་གྱི་སེམས་
དང་ངོ་བོ་གཅིག་ཡིན་ཡང་ཐབས་ཤེས་ཐ་དད་དུ་འཇོག་པ་ནི། ལོག་པ་ཐ་དད་ལ་ལྡོག་པ་
ཐ་དད་པའི་ཐ་སྙད་ཀྱི་དབང་གིས་ཡིན་ནོ། །དེ་ཡང་རྒྱུད་སྡེ་བཞིས་ཐ་མལ་གྱི་སྣང་ཞེན་
གཅོད། བསྐྱེད་རིམ་གྱིས་སྐྱེ་ཤི་བར་དོ་གསུམ་ཐ་མལ་དུ་མ་ཤོར་བར་ཡིད་ངོར་སྦྱོངས།



405
ཐལ་འགྱུར་པའི་སྐབས།
༼ག༽
རྫོགས་རིམ་གྱི་རྩ་རླུང་ཐིག་ལེའི་འཕྲུལ་གྱིས་སྐྱེ་ཤི་བར་དོ་གསུམ་དངོས་གནས་ལ་སྦྱོང་པ་
དེ༑ བྱམས་པ་སྙིང་རྗེ་བྱང་ཆུབ་ཀྱི་སེམས་ཐབས་ཀྱི་ཆ་དེ་དག་སྟོང་ཉིད་རྟོགས་པའི་ལམ་
ཤེར་ཕྱིན་སེམས་དཔའི་རྣལ་འབྱོར་གྱི་སྟེང་དུ་བསྣོན་པ་རྒྱབ་པ་ཙམ་ཡིན་ནོ། །སངས་རྒྱས་
ཀྱི་སའི་གནས་ལུས་ལོངས་སྤྱོད་མཛད་པ་འཕྲིན་ལས་དང་བཅས་པ་ལས་དང་པོ་པའི་ས་ནས་
ཡིད་ཀྱི་ཡུལ་དུ་བྱས་ཏེ། ང་རྒྱལ་དང་གསལ་སྣང་སོགས་འབྲས་བུ་ལམ་བྱེད་སྒོམ་པ་ཡོད་
མེད་ཀྱིས་སྔགས་དང་མདོའི་ཁྱད་པར་གསུངས་ལ། འོན་ཀྱང་དེ་དག་མདོ་ལས་རྩལ་དུ་
བཏོན་ནས་མ་གསུངས་ཀྱང་མདོའི་བརྗོད་བྱ་ལ་དེ་དག་ཐམས་ཅད་ཚང་སྟེ། མདོ་ལས་
མ་བཤད་པ་བཤད་རྒྱུ་མེད་པར་ཡང་དག་མཐའི་རྩོད་ལན་གྱིས་གྲུབ་པའི་ཕྱིར། འགྲེལ་
ཆེན་གཉིས་དང་འགྲེལ་པ་དོན་གསལ་རྣམས་ལས་ཤེས་པར་བྱའོ། །
མདོ་ཕྱོགས་ནི་གཞུང་ཆེན་བཀའ་པོད་ལྔའི་ཚིག་དོན་དགོངས་འགྲེལ་དང་བཅས་
པ་ལས། ཕར་ཕྱིན་རྩ་བ་ལྟ་བུ་དང་། དབུ་མ་དེའི་རང་ལུགས། རྣམ་འགྲེལ་དེའི་སྒྲུབ་
བྱེད། མཛོད་དེའི་གྲངས་འདྲེན། འདུལ་བ་དེའི་བསླབ་བྱ་ཡིན་ལ། འདུལ་བ་ལ། ལྟུང་
བ་འདུལ་བ་དང་། ཉོན་མོངས་འདུལ་བ་གཉིས། འདུལ་བའི་བསླབ་བྱ་ལ། སོ་ཐར་བྱང་
སེམས་སྔགས་ཀྱི་སྡོམ་པ་གསུམ་གྱི་བསླབ་བྱ་དང་། ཉོན་མོངས་ཀྱི་གཉེན་པོ་ཐམས་ཅད་
ཕྱི་མའི་ཕྱོགས་སོ། །ལུང་ཞུ་བ་ལས། ཉེ་བར་འཁོར། ཇི་སྲིད་དུ་ལས་ཀྱང་ཡོད། ནན་
ཏན་བྱེད་པ་ཡང་ཡོད་པ་དེ་སྲིད་དུ་དམ་པའི་ཆོས་གནས་པ་ཞེས་བྱའོ། །ལས་ཀྱང་མེད།
ནན་ཏན་བྱེད་པ་ཡང་མེད་ན་དམ་པའི་ཆོས་ཞིག་པ་ཞེས་བྱའོ། །ཞེས་གསུངས་པའི་ཕྱིར།
སྔགས་ལ་གདུལ་བྱ་མི་འདྲ་བའི་སྒོ་ནས་བྱ་རྒྱུད་དང་། སྤྱོད་རྒྱུད། རྣལ་འབྱོར་རྒྱུད། བླ་
མེད་རྒྱུད་དང་བཞི། དེ་ལྟར་དབྱེ་བ་ཡང་སྒོ་གཉིས་ནས་ཡིན་ཏེ། འདོད་ཡོན་ལ་ཆགས་
པ་ལམ་དུ་བྱེད་ཚུལ་མི་འདྲ་བ་བཞི་ཡོད་པ་དང་། གང་གི་སྒོ་ནས་དེ་ལྟར་ལམ་དུ་བྱེད་པའི་
སྟོང་པ་དང་ལྷའི་རྣལ་འབྱོར་གཉིས་རྒྱུད་ལ་སྐྱེད་པའི་ནུས་པ་མཆོག་དམན་མི་འདྲ་བ་བཞི་



406
༼ག༽
ཐལ་འགྱུར་པའི་སྐབས།
ཡོད་པའི་དབང་གིས་ཡིན་ནོ། །ཕར་ཕྱིན་ནི་སྔགས་རྒྱུད་སྡེ་བཞིའི་ཡང་རྩ་བ་ཡིན་ཏེ། མདོ་
སྔགས་ཀྱི་ལམ་གྱི་གནད་ཐམས་ཅད་ཕར་ཕྱིན་དང་དེའི་ནང་ནས་ཀྱང་ཤེས་རབ་ཀྱི་ཕར་
ཕྱིན་ལ་གཏུགས་པའམ་ཐུག་དགོས་པའི་ཕྱིར། སྤྱོད་འཇུག་ལས། ཡན་ལག་དེ་དག་ཐམས་
ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་གསུངས་པའི་ཕྱིར། མངོན་རྟོགས་
རྒྱན་ལས། ཉན་ཐོས་བྱང་ཆུབ་སེམས་པའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་
འཚལ་ལོ། །ཞེས་ཡུམ་ཤེར་ཕྱིན་ཐེག་པ་གསུམ་ཀའི་ཡུམ་དུ་གསུངས་པའི་ཕྱིར། སྤྲོས་
པས་ཆོག་གོ །རྒྱུད་སྡེ་འོག་མ་གསུམ་གྱིས་མཆོག་འགྲུབ་པ་ལ་སྔོན་དུ་འཇིག་རྟེན་པའི་དངོས་
གྲུབ་ཐོབ་པ་ལ་རག་ལས་ཀྱང་། བླ་མེད་ལྟར་ན་དེ་ལ་རག་མ་ལས་པར་བསྐྱེད་རྫོགས་བར་
མ་ཆད་པར་བསྒོམས་པས་མཆོག་འགྲུབ་ཏུ་རུང་བར་དུས་འཁོར་ཊིཀ་ཆེན་ལས་གསུངས་
ཤིང་། སྔགས་རིམ་ཆེན་མོ་ལས། དང་པོ་དངོས་གྲུབ་ཀྱི་འབྱུང་གནས་དམ་ཚིག་དང་
སྡོམ་པ་དག་པར་བྱས་ནས། དེ་ནས་ཐུན་བཞིར་མཚན་མ་ཡོད་མེད་ཀྱི་རྣལ་འབྱོར་ལ་འབད་
དེ་ནུས་པ་རྙེད་པ་དང་། དེས་ན་ཐུན་མོང་དང་ཐུན་མོང་མ་ཡིན་པའི་དངོས་གྲུབ་རྣམས་
བསྒྲུབས་ནས་ལམ་གྱིས་ས་བཅད་པའི་ཚུལ་འདི་རྒྱུད་སྡེ་འོག་མ་གསུམ་ལས་ཤེས་དགོས་
ཀྱི༑ རླུང་དང་བཟླས་པ་དང་། སྟོང་པ་དང་ལྷའི་རྣལ་འབྱོར་རྣམས་ལ་གཅིག་དྲིལ་བྱས་
པས་ལམ་བགྲོད་པར་འདོད་ན་མིང་རུང་ངོ༌། །ཞེས་དང་། མཚན་མ་ཡོད་མེད་ཀྱི་རྣལ་
འབྱོར་གྱི་དོན་ཡང་། སྔགས་རིམ་ཆེན་མོ་ལས། མཚན་མ་དང་བཅས་པའི་རྣལ་འབྱོར་
ནི་སྟོང་ཉིད་སྒོམ་པ་དང་བྲལ་བའི་ལྷའི་བསྒོམ་བཟླས་ཡིན་ལ། མཚན་མ་མེད་པའི་རྣལ་
འབྱོར་ནི་སྟོང་ཉིད་སྒོམ་པ་དང་བཅས་པའི་ལྷའི་བསྒོམ་བཟླས་ལ་བྱ་ཡི་སྟོང་ཉིད་རྐྱང་པ་
བསྒོམས་པ་ལ་མི་བྱ་སྟེ། ཞེས་གསུངས་པའི་ཕྱིར། སྟོང་ཉིད་སྒོམ་པ་དང་བཅས་མ་བཅས་
ཐབས་ཤེས་ཡ་མ་བྲལ་བའི་ཚུལ་སྔར་བཤད་ཟིན་པ་ལས་ཤེས་པར་བྱའོ། །རྒྱུད་སྡེ་སྤྱི་རྣམ་
ལས། མཚན་མ་དང་བཅས་པའི་བསམ་གཏན་མཐར་ཕྱིན་ཀྱང་དེ་དག་ལ་འཁོར་བའི་རྩ་



47
ཐལ་འགྱུར་པའི་སྐབས།
༼ག༽
བ་གཅོད་པའི་དངོས་གཉེན་མེད་པས། འཁོར་བའི་རྩ་བ་གཅོད་པ་ལ་མཚན་མ་མེད་པའི་
རྣལ་འབྱོར་དགོས་སོ། །དེ་སྒོམ་པ་ན་ལྷའི་སྐུ་ལ་སོགས་པ་ཀུན་རྫོབ་པའི་རྣམ་པ་གང་ཡང་
མི་སྒོམ་པར་སྟོང་ཉིད་དཔྱད་སྒོམ་དང་འཇོག་སྒོམ་ལ་མཁས་པར་བྱས་ནས་མན་ངག་བཞིན་
དུ་བསྒོམ་མོ། །ཞེས་དང་། མཚན་མ་མེད་པའི་རྣལ་འབྱོར་ནི་ཆོས་ཐམས་ཅད་རང་བཞིན་
གྱིས་གྲུབ་པས་སྟོང་པར་གཅིག་དུ་བྲལ་སོགས་ཀྱི་རིགས་པས་ངེས་པར་བྱས་པའི་ངེས་ཤེས་
ཀྱི་རྒྱུན་གོམས་པར་བྱེད་པ་ཡིན་ལ། ཞེས་གསུངས་པའི་ཕྱིར། དེ་འདྲ་བའི་མཚན་མེད་
ཀྱི་རྣལ་འབྱོར་དེ་ཞལ་ཕྱག་གི་རྣམ་པ་ཅན་གྱི་ལྷའི་སྐུ་མི་སྣང་ངམ་ཞེ་ན། སྟོང་ཉིད་རྟོགས་
པའི་རིག་ཤེས་རྟོག་བཅས་ཀྱིས་སྟོང་གཞི་ཆོས་ཅན་སྣང་བར་རྩ་ཤེས་ཊིཀ་ཆེན་དང་ལམ་
རིམ་ལས་གསུངས་པའི་ཕྱིར། རྒྱུད་སྡེ་འོག་མ་གསུམ་གྱི་ལམ་གྱིས་མཆོག་འགྲུབ་པ་ལ་
སྔོན་དུ་ཐུན་མོང་གི་དངོས་གྲུབ་དགོས་པའི་རྒྱུ་མཚན་ནི། སྤྱོད་འཇུག་ལས། ཡན་ལག་
དེ་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་ཐབས་ཀྱི་ཆ་རྣམས་
ཀྱིས་སྟོང་ཉིད་རྟོགས་པའི་ཤེས་རབ་ཁྱད་ཞུགས་པར་བྱེད་པ་ནི། ཐེག་པ་ཆེན་པོ་གཉིས་
ཀའི་ལུགས་ཁྱད་མེད་ལ། ཕར་ཕྱིན་ཐེག་པ་ལྟར་ན་སྦྱིན་སོགས་ཀྱི་གསལ་བའི་དབྱེ་བ་མཐའ་
ཡས་པ་ལ་དུས་ཡུན་རིང་སློབ་པའི་སྒོ་ནས་སྟོང་ཉིད་རྟོགས་པའི་ཤེས་རབ་དེ་ཤེས་སྒྲིབ་སྤོང་
བའི་ནུས་ལྡན་དུ་བྱེད་ལ། སྔགས་བླ་མེད་ལྟར་ན་དབང་པོ་གཉིས་སྦྱོར་གྱི་ཆགས་པ་ལམ་
དུ་བྱས་པ་བྱང་ཆུབ་ཀྱི་སེམས་གཉིས་ཀྱི་འཕྲོ་འདུའི་གནད་ལ་བརྟེན་ནས་སྟོང་ཉིད་ཀྱི་རྟོགས་
པ་ཁྱད་ཞུགས་པར་འགྱུར་ཡང་། རྒྱུད་སྡེ་འོག་མ་གསུམ་ལས་ནི་ཕར་ཕྱིན་ཐེག་པ་ལྟར་
སྦྱིན་སོགས་ཀྱི་གསལ་བའི་དབྱེ་བ་མཐའ་ཡས་
ས་པ་ལ་དུས་ཡུན་རིང་སློབ་དགོས་ཞེས་མ་
གསུངས་ཤིང་། ཐུན་མོང་གི་དངོས་གྲུབ་དང་སངས་རྒྱས་བྱང་སེམས་མང་པོས་དངོས་
སུ་རྗེས་སུ་བཟུང་ནས་བྱིན་གྱིས་རླབས་པ་ལ་སོགས་པའི་ཐབས་མཁས་ཀྱིས་སྟོང་ཉིད་ཀྱི་
རྟོགས་པ་ཁྱད་ཞུགས་པ་ཡིན་ནམ་སྙམ། ཕར་ཕྱིན་རྣམ་བཤད་སྙིང་པོ་རྒྱན་ལས། ཕར་



408
༼ག༽
ཐལ་འགྱུར་པ
ར་པའི་སྐབས།
ཕྱིན་ཐེག་པའི་ལམ་གྱིས་བསྐལ་བ་གྲངས་མེད་པ་གསུམ་གྱི་བར་དུ་བགྲོད་ནས་དེའི་རྗེས་
སུ་སྔགས་ཀྱི་ལམ་གྱིས་བསྣོན་པ་བཏབ་ནས་གཟུགས་སྐུ་འགྲུབ་པའི་ཚུལ་ནི་གཞན་དུ་ཤེས་
པར་བྱའོ། །ཞེས་གསུངས་པའི་ཕྱིར། སྔགས་རིམ་ཆེན་མོ་ལས། བསྐལ་བ་གྲངས་མེད་
འདས་པ་ལ་མ་ལྟོས་པར་འཚང་རྒྱ་བའི་མྱུར་ཁྱད་ནི་བླ་མེད་ཀྱི་ཁྱད་ཆོས་ཡིན་པས། རྒྱུད་
སྡེ་འོག་མའི་གདུལ་བྱ་དེ་ལྟར་ཐོབ་པ་ཡང་བླ་མེད་ཀྱི་རིམ་གཉིས་ལ་ཞུགས་པ་ལ་ལྟོས་ཀྱི་
རང་གི་ལམ་ཙམ་གྱིས་མི་ཆོག་གོ །དེའི་ཕྱིར་སྔགས་ཀྱི་མྱུར་ཁྱད་ཐམས་ཅད་རྩོད་དུས་
ཀྱི་ཚེ་གཅིག་ལ་འཚང་རྒྱ་བ་ཁོ་ནར་མི་བཟུང་ངོ༌། །ཞེས་དང་། རྒྱུད་སྡེ་འོག་མ་གསུམ་
གྱི་ལམ་ཙམ་གྱིས་ཚེ་འདིར་སངས་རྒྱས་མི་འགྲུབ་སྟེ། དེ་དག་ལ་སྔགས་ཀྱི་ཐུན་མོང་མ་
ཡིན་པའི་ལམ་བླ་མེད་ཀྱི་བསྐྱེད་རིམ་ལས་ལྷག་པ་མེད་པའི་ཕྱིར། ཞེས་གསུངས་པའི་ཕྱིར།
ཕར་ཕྱིན་ཐེག་པ་ལས་སྔགས་ཀྱི་ཐེག་པ་མྱུར་པར་གསུངས་པ་ཡང་གདུལ་བྱ་སྣོད་ལྡན་ལ་
ལྟོས་ནས་ཡིན་གྱི་སུ་རུང་རུང་ལ་མ་ཡིན་པས། ཆོས་དེ་སྔགས་ཀྱི་ཆོས་ཡིན་པས་མི་ཆོག་
གི་གང་ཟག་དེ་སྔགས་ཀྱི་ཐེག་པ་ལ་ཚུལ་དང་མཐུན་པས་ཞུགས་པ་ཞིག་དགོས། ཆོས་དེ་
ཐེག་ཆེན་གྱི་ཆོས་ཡིན་པས་མི་ཆོག་གི་གང་ཟག་དེ་ཐེག་ཆེན་ལ་ཞུགས་པ་ཞིག་དགོས་པ་བཞིན་
ནོ༑ ༑མདོ་དང་སྔགས་ཀྱི་ཆོས་བྱས། ཐེག་ཆེན་ཐེག་དམན་གྱི་ཆོས་བྱས་ཞེས་པ་དེ་གང་
ཟག་ལ་རག་ལས་པར་མདོ་རྒྱུད་དུ་མ་ནས་གསུངས་པའི་ཕྱིར། ཇོ་བོ་རྗེ་ལྷ་ཅིག་ཉིད་ཀྱི་
ཞལ་ནས། གསང་སྔགས་དང་ཕ་རོལ་ཏུ་ཕྱིན་པའི་ལམ་ལ་ཉེ་རིང་ཁྱད་མེད་པ་ཡིན་གསུངས།
དོན་གཅིག་ན་ཡང་མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་རྣོན་
པོའི་དབང་བྱས་ན། །སྔགས་ཀྱི་ཐེག་པ་ཁྱད་པར་འཕགས། །ཞེས་ཁྱད་པར་ཡོད་པར་
གསུངས་སོ་སྙམ་ན། དེ་དགོངས་པ་ཅན་ཡིན་གསུངས། འོ་ན་དེ་དགོངས་གཞི་གང་ལ་
དགོངས་ཞེ་ན། དགོངས་གཞི་གང་ཟག་གི་བསམ་པ་ལ་དགོངས་པ་སྟེ། དེ་ཡང་དབང་
པོ་རབ་ཏུ་གྱུར་པའི་བསམ་པ་ལ་དགོངས་པ་སྟེ། དབང་པོ་རབ་སྟེ་གསང་སྔགས་ཀྱི་ལམ་



409
ཐལ་འགྱུར་པའི་སྐབས།
༼ག༽
དུ་ཞུགས་པ་དེ། དབང་པོ་འབྲིང་དང་ཐ་མ་ཕ་རོལ་ཏུ་ཕྱིན་པའི་ལམ་དུ་ཞུགས་པ་བས་ཉེ་
བ་ལ་དགོངས་པའོ། །སྟག་མཆོངས་སར་ཝ་མཆོངས་མ་ཐུབ་པའི་དཔེའོ། །དགོངས་ཏེ་
གསུངས་པའི་དགོངས་པ་ནི། ཅུང་ཟད་ཙམ་གྱིས་ཆོག་པར་འཛིན་པའི་གཉེན་པོའམ་ཡང་
ན་དགོངས་གཞི་ནི་གསང་སྔགས་ལ་ཤིན་ཏུ་མོས་པའི་གང་ཟག་གི་བསམ་པ་ལ་དགོངས་པའོ།།
དགོས་པ་ནི་མོས་པ་ཤིན་ཏུ་བརྟན་པའི་ཕྱིར་རོ། །འདི་ནི་རྟ་རྒོད་ལ་ཞོན་པ་དང་འདྲ་སྟེ།
གར་རྡབས་ཆ་མེད་པ་ཡིན་ནོ། །སངས་རྒྱས་པ་དང་རྡོ་རྗེ་དམྱལ། །ཞེས་གསུངས་སོ།།
དངོས་ཡིན་པ་ལ་གནོད་བྱེད་ཡོད་དེ། གསང་སྔགས་ལ་ནི་མྱུར་ན་ལོ་བཅུ་གཉིས་ནས་ཕྱག་
རྒྱ་ཆེན་པོའི་དངོས་གྲུབ་ཐོབ་བྱ་བ་ལས་མ་བཤད་ལ། དེ་བས་ན་ནན་ཏན་སོང་ན་ཕ་རོལ་
ཏུ་ཕྱིན་པ་ལམ་ཉེ་བ་ཡིན། དེ་ཅིས་ཤེས་ན་རྟག་ཏུ་ངུའི་གཏམ་རྒྱུད་ཀྱིས་ཤེས་ཏེ། དེས་
དང་པོ་ཤེས་རབ་ཀྱི་ཕ་རོལ་ཏུ་ཕྱིན་པ་འཚོལ་བའི་དུས་ན། ཚོགས་ལམ་པ་ཕལ་པ་ཞིག་
ཡིན་ཏེ། ཅིས་ན་དེ་ཙ་ན་བདག་པོ་མ་དམིགས་པའི་སྒྲ་ལས་ཆོས་ཉན་པས་ཕྱིར་རོ། །ཚོགས་
ལམ་ཆེན་པོ་ལ་གནས་པ་ཡིན་ན། ཆོས་ཀྱི་རྒྱུན་གྱི་ཏིང་ངེ་འཛིན་སྐྱེས་པས་སྤྲུལ་བའི་སྐུ་
ལས་ཆོས་ཉན་པས་ཆོག་པ་ཡིན་པས་སོ། །དེ་ལྟར་ཚོགས་ལམ་པ་ཕལ་པ་གཅིག་གིས། མཐོང་
ལམ་སྐྱེ་བའི་བར་ལ་ཡུན་དུ་སོང་ན། མཐོང་ན་ལོ་གཅིག་འགོར་རམ་མི་འགོར་ཁོ་ན་ཡིན་
ཏེ༔ དང་པོ་རིགས་ཀྱི་བུ་ཁྱོད་འདི་ནས་ཤར་ཕྱོགས་སུ་དཔག་ཚད་ལྔ་བརྒྱར་རིམ་པར་སོང་
དང་། དེ་ན་གྲོང་ཁྱེར་སྤོས་ལྡན་ཞེས་བྱ་བ་ཡོད། དེ་ན་འཕགས་པ་ཆོས་འཕགས་པ་ཆོས་
འཕགས་ཞེས་བྱ་བ་ཡོད། དེ་ཁྱོད་ཀྱི་དགེ་བའི་བཤེས་གཉེན་ཡིན་ཟེར། དེར་ཕྱིན་ནས་
དེ་བཞིན་གཤེགས་པ་རྣམས་གང་ནས་བྱོན་པ་དང་། གང་དུ་བཞུད་པ་དྲིས་པས། འགྲོ་
འོང་མེད་པའི་ཆོས་དེ་དག་བརྒྱད་སྟོང་པ་སོགས་ལྟར་རོ། །ཐེ་ཚོམ་ཆོད་དེ་མཐོང་ལམ་
སྐྱེས་པ་ཡིན། དེ་ལྟར་དཔག་ཚད་ལྔ་བརྒྱར་འགྲོ་བའི་བར་དུ་ཚོགས་ལམ་ཆེན་པོ་དང་། སྦྱོར་
ལམ་དང་། མཐོང་ལམ་གསུམ་བགྲོད་ནས། ཆོས་འཕགས་ལོ་བདུན་དུ་ཏིང་ངེ་འཛིན་



40
༼ག༽
ཐལ་འགྱུར་པའི་སྐབས།
ལ་བཞུགས་ཀྱི་བར་དུ། སྒོམ་ལམ་ཧྲེངས་ཀྱིས་བཏང་བ་ཡིན་གསུངས། དེ་བས་ན་ཐ་མལ་
པའི་རྣམ་རྟོག་སྤངས་པ་དབང་པོ་རབ་ཏུ་གྱུར་བ་ཅིག་གིས་སྒྲུབ་ན། སྔགས་དང་ཕ་རོལ་
དུ་ཕྱིན་པའི་ལམ་ཉེ་རིང་འདྲ་སྟེ་ཁྱད་མེད་གསུངས། ཞེས་བེའུ་བུམ་སྔོན་པོའི་འགྲེལ་པར་
གསུངས་པ་ལས་རྒྱས་བར་ཤེས་པར་བྱའོ། །
གཉིས་པ་ལམ་གྱི་འདོདཚུལ་ལ། ཕར་ཕྱིན་ཐེག་པ་ནས་བཤད་པའི་ཚུལ་དང་། རྒྱུད་
སྡེ་རྣམས་ནས་བཤད་པའི་ཚུལ་གཉིས། དང་པོ་ལ། ལམ་གྱི་དམིགས་པ་དང་། ལམ་གྱི་
སྤང་བྱ་དང་། ལམ་གྱི་རང་བཞིན་ནོ། །དང་པོ་ལམ་གྱི་དམིགས་པ་ནི། སྤྱིར་ན་ཆོས་
ཐམས་ཅད་ཡོད། ཁྱད་པར་གྱི་དམིགས་པ་ནི། གང་ཟག་རང་སྐྱ་ཐུབ་པའི་རྫས་ཡོད་ཀྱིས་
སྟོང་པ་གང་ཟག་གི་བདག་མེད་རགས་པ་དང་། གང་ཟག་བདེན་པས་སྟོང་པ་གང་ཟག་
གི་བདག་མེད་ཕྲ་མོར་འདོད་དོ། །བདག་མེད་ཕྲ་མོ་གཉིས་སྟོང་གཞིའི་སྒོ་ནས་འབྱེད་པ་
ཡིན་གྱི། དགག་བྱའི་སྒོ་ནས་མི་འབྱེད་དེ། གཞི་གང་ཟག་གི་སྟེང་དུ་དགག་བྱ་བདེན་གྲུབ་
བཀག་པ་གང་ཟག་གི་བདག་མེད་ཕྲ་མོ་དང་། གང་ཟག་ལས་གཞན་པའི་ཆོས་ཀྱི་སྟེང་དུ་
བདེན་གྲུབ་བཀག་པ་ཆོས་ཀྱི་བདག་མེད་ཕྲ་མོ་ཡིན་པའི་ཕྱིར། དབུ་མ་ལ་འཇུག་པ་ལས།
བདག་མེད་འདི་ནི་འགྲོ་བ་རྣམ་གྲོལ་ཕྱིར། །ཆོས་དང་གང་ཟག་དབྱེ་བས་རྣམ་གཉིས་
གསུངས། །ཞེས་གསུངས་པའི་ཕྱིར། གང་ཟག་གི་བདག་མེད་ཕྲ་མོ་དང་། ཆོས་ཀྱི་བདག་
མེད་ཕྲ་མོ་གཉིས་ལ་ཕྲ་རགས་ཀྱི་ཁྱད་པར་མེད་པར་གནས་ལུགས་མཐར་ཐུག་ཏུ་
ད་འདོད་
དོ༑ ༑
གཉིས་པ་ལམ་གྱི་སྤང་བྱ་ནི། བདག་འཛིན་ཕྲ་རགས་ས་བོན་དང་བཅས་པ་དང་།
དེའི་དབང་གིས་བྱུང་བའི་དུག་གསུམ་ས་བོན་དང་བཅས་པ་ཉོན་སྒྲིབ་ཏུ་འདོད་དེ། བདེན་
འཛིན་ཉོན་སྒྲིབ་ཏུ་འདོད་པའི་ཕྱིར། བདེན་འཛིན་གྱི་བག་ཆགས་དང་། དེའི་དབང་གིས་
བྱུང་བའི་གཉིས་སྣང་འཁྲུལ་བའི་ཆ་དང་། བདེན་གཉིས་ངོ་བོ་ཐ་དད་དུ་འཛིན་པའི་དྲི་མ་



ཐལ་འགྱུར་པའི་སྐབས།
༼ག༽
411
རྣམས་ཤེས་སྒྲིབ་ཏུ་འདོད་དོ། །ཞེས་དང་། ས་བཅུ་པོ་རེ་རེ་སྐབས་སུ་ཤིན་ཏུ་རྨོངས་པ་
གཉིས་གཉིས་དང་། གནས་ངན་ལེན་མི་མཐུན་ཕྱོགས་རེ་རེ་སྤངས་པར་འདོད་དེ། ཐུན་
མོང་མ་ཡིན་པ་ནི་ས་བཅུ་པོ་རེ་རེ་ལ་ཤིན་ཏུ་རྨོངས་པ་གཉིས་གཉིས་དང་། དེའི་གནས་
ངན་ལེན་མི་མཐུན་ཕྱོགས་རེ་རེ་སྟེ། འདི་ལྟར་ས་དང་པོ་ལ་གང་ཟག་དང་ཆོས་ལ་མངོན་
ཞེན་དང་ངན་སོང་བའི་ཉོན་མོངས་པ་དང་། གཉིས་པ་ལ་ལྟུང་བ་ཕྲ་མོའི་འཁྲུལ་བ་དང་།
ལས་ཀྱི་རྣམ་པ་སྣ་ཚོགས་དང་། ཞེས་པ་ནས། ས་བཅུ་པ་ལ་ཐོག་མཐའ་གཉིས་ཕྱེ་ནས་
བཅུ་གཅིག །བཅུ་གཅིག་པ་ལ་ཤེས་བྱ་ཐམས་ཅད་ལ་ཆགས་པ་ཤིན་ཏུ་ཕྲ་མོ་དང་། ཐོགས་
པ་ཤིན་མོངས་གཉིས་སོ། །དེ་ལྟར་ས་ལ་འཇུག་པ་ལས། ཡན་ལག་བཅུ་གཅིག་རྫོགས་
གྱུར་པས། །རབ་དགའ་ལ་སོགས་ས་བཅུ་གཅིག །རྨོངས་གཉིས་གནས་ངན་ལེན་གཅིག་
པ༑ ༑མི་མཐུན་ཕྱོགས་ཏེ་ཐ་དད་འདོད། །ཅེས་སོ། །ཞེས་གསུངས་པའི་ཕྱིར།
གཉིས་པ་རྒྱུད་སྡེ་རྣམས་ནས་བཤད་ཚུལ་ལ། རྒྱུད་སྡེ་འོག་མ་གསུམ་ནས་བཤད་
ཚུལ་དང་། བླ་མེད་རྒྱུད་ནས་བཤད་ཚུལ་གཉིས། དང་པོ་བྱ་རྒྱུད་ལུགས་ཀྱི་ལམ་ལྔ་དང་
ས་བཅུ་འཇོག་ཚུལ་ནི། དབང་རྣམ་པར་དག་པ་ཐོབ་སྟེ། བྱ་རྒྱུད་ཀྱི་ལམ་གྱིས་སངས་
རྒྱས་ཐོབ་པར་བྱའོ། །ཞེས་དམ་བཅའ་པའི་བློ་ལ་བཅོས་མིན་གྱི་མྱོང་བ་ཐོན་པ་ནས་བཟུང་
སྟེ༑ ཐར་པ་སྟེར་པའི་བསམ་གཏན་བསྒོམས་སྟོབས་ཀྱིས་སྟོང་ཉིད་རྟོགས་པའི་ལྷག་མཐོང་
མ་ཐོབ་ཚུན་ཆད་ཀྱི་ལམ་རྣམས་བྱ་རྒྱུད་ལུགས་ཀྱི་ཚོགས་ལམ་དང་། དེའི་ལྷག་མཐོང་
ནས་བཟུང་སྟེ་བསམ་གཏན་བསྒོམས་སྟོབས་ཀྱིས་སྟོང་ཉིད་མངོན་སུམ་དུ་མ་རྟོགས་ཚུན་
ཆད་གྱི་ལམ་རྣམས་བྱ་རྒྱུད་ལུགས་ཀྱི་སྦྱོར་ལམ་དང་། བསམ་གཏན་དེས་སྟོང་ཉིད་མངོན་
སུམ་དུ་རྟོགས་པ་ནས་བཟུང་སྟེ། སྒོམ་སྤང་ཉོན་མོངས་ཆེན་པོའི་དངོས་གཉེན་བར་ཆད་
མེད་ལམ་མ་སྐྱེས་ཚུན་ཆད་ཀྱི་ལམ་རྣམས་བྱ་རྒྱུད་ལུགས་ཀྱི་མཐོང་ལམ་དང་། སྒོམ་སྤང་
ཉོན་མོངས་ཆེན་པོའི་ཆེན་པོའི་དངོས་གཉེན་དུ་གྱུར་པའི་སྒྲ་མཐའི་བསམ་གཏན་ནས་བཟུང་



412
༼ག༽
ཐལ་འགྱུར་པའི་སྐབས།
སྟེ༑ བྱ་རྒྱུད་ཀྱི་ལམ་གྱིས་འཚང་རྒྱ་ཁ་མའི་བར་གྱི་ལམ་རྣམས་བྱ་རྒྱུད་ལམ་གྱི་སྒོམ་ལམ་
དང་། རྒྱུད་སྡེ་འདིའི་ལམ་གྱིས་སངས་རྒྱས་པའི་རྒྱུད་ཀྱི་ལམ་རྣམས་ནི། བྱ་རྒྱུད་ལུགས་
ཀྱི་མི་སློབ་ལམ་ཡིན་ནོ། །དེ་དག་ལས་མཐོང་ལམ་ནི་ས་དང་པོ་དང་། སྒོམ་སྤང་ཉོན་
མོངས་ཆེན་པོའི་ཆེན་པོའི་དངོས་གཉེན་བར་ཆད་མེད་ལམ་ཐོབ་པ་ནས་ས་གཉིས་པ་དང་།
ཆེན་པོའི་འབྲིང་གི་དངོས་གཉེན་ཐོབ་པ་ནས་ས་གསུམ་པ་དང་། ཆེན་པོའི་ཆུང་ངུ་དངོས་
གཉེན་ཐོབ་པ་ནས་ས་བཞི་པ་དང་། སྒོམ་སྤང་ཉོན་མོངས་འབྲིང་སྐོར་གསུམ་གྱི་དངོས་
གཉེན་རིམ་བཞིན་ས་ལྔ་པ་དྲུག་པ་བདུན་པ་གསུམ་གྱི་བར་ཆད་མེད་ལམ་ལ་འཇོག་པ་དང་།
སྒོམ་སྤང་ཉོན་མོངས་ཆུང་ངུ་སྐོར་གསུམ་གྱི་དངོས་གཉེན་ས་བརྒྱད་པའི་དཀྱིལ་སྟོད་བར་
ཆད་མེད་ལམ་གྱིས་སྤང་སྟེ། འདིའི་དཀྱིལ་སྟོད་རྣམ་གྲོལ་ལམ་གྱིས་སྤངས་སོ། །ས་བརྒྱད་
པའི་དཀྱིལ་སྨད་བར་ཆད་མེད་ལམ་གྱིས། ཤེས་སྒྲིབ་ཆེན་པོའི་དངོས་གཉེན་དང་། ས་
དགུ་པའི་བར་ཆད་མེད་ལམ་གྱིས་ཤེས་སྒྲིབ་འབྲིང་གི་དངོས་གཉེན་དང་། ས་བཅུ་ཐོག་
མའི་བར་ཆད་མེད་ལམ་གྱིས་ཤེས་སྒྲིབ་ཆུང་ངུ་ལ་ཆེ་ཆུང་གཉིས་སུ་ཕྱེ་བའི་ཆེན་པོའི་དངོས་
གཉེན་དང་། རྒྱུན་མཐའི་བར་ཆད་མེད་ལམ་གྱིས་ཤེས་སྒྲིབ་ཆུང་ངུའི་ཆུང་ངུའི་དངོས་
གཉེན་བྱས་པ་སོགས་མདོ་ལུགས་ཐལ་འགྱུར་པའི་ལུགས་ཀྱི་སྤང་བྱ་སྤངས་ཚུལ་བཞིན་འདོད་
དགོས་ཏེ། རྒྱུད་སྡེ་འོག་མ་གསུམ་གྱིས་སྒྲིབ་གཉིས་སྤོང་ཚུལ་ཕར་ཕྱིན་ཐེག་པ་དང་མི་འདྲ་
བར་གསུངས་པའི་ཁུངས་ཚད་ལྡན་གང་ནས་ཀྱང་མ་བཤད་ལ། རིགས་པས་ཀྱང་མི་འགྲུབ་
པའི་ཕྱིར། ཞེས་མཁས་པའི་དབང་པོ་འགའ་ཞིག་གི་གསུང་ན་འདུག །སྤྱོད་རྒྱུད་དང་རྣལ་
འབྱོར་རྒྱུད་གཉིས་ཀྱི་ལམ་ལྔ་དང་ས་བཅུ་འཇོག་ཚུལ་ནི། དེ་གཉིས་རང་རང་གི་ལམ་གྱིས་
སངས་རྒྱས་ཐོབ་པར་དམ་བཅའ་པའི་བློ་ལ་བཅོས་མིན་གྱི་མྱོང་བ་ཐོན་པ་ནས་བཟུང་སྟེ།
རང་རང་གི་མཚན་མེད་ཀྱི་རྣལ་འབྱོར་སྒོམ་སྟོབས་ཀྱིས་སྟོང་ཉིད་རྟོགས་པའི་ལྷག་མཐོང་
མ་ཐོབ་ཚུན་ཆད་ཀྱི་ལམ་རྣམས་དེ་གཉིས་རང་རང་གི་ལུགས་ཀྱི་ཚོགས་ལམ་དང་། དེ་



413
ཐལ་འགྱུར་པའི་སྐབས།
༼ག༽
གཉིས་རང་རང་གི་མཚན་མེད་ཀྱི་རྣལ་འབྱོར་དུ་གྱུར་པའི་སྟོང་ཉིད་རྟོགས་པའི་ལྷག་མཐོང་
ནས་སྟོང་ཉིད་མངོན་སུམ་དུ་མ་རྟོགས་ཚུན་ཆད་ཀྱི་ལམ་རྣམས་དེ་གཉིས་རང་རང་གི་ལུགས་
ཀྱི་སྦྱོར་ལམ་ཡིན་པ་སོགས་ལམ་གོང་མ་གསུམ་ཀྱང་སྔ་མའི་རིགས་འགྲེ་སྦྱར་ནས་ཤེས་
སླའོ། །ཕར་ཕྱིན་ཐེག་པ་དང་རྒྱུད་སྡེ་འོག་མ་གསུམ་གྱི་ལུགས་ལ་གསར་དུ་འཚང་རྒྱ་བའི་
རྟེན་ཡིན་ན། འོག་མིན་གྱི་རྟེན་ཡིན་པས་ཁྱབ་ཟེར་དགོས་སམ། ཕར་ཕྱིན་ལུགས་ལ། འདོད་
པ་ཁམས་དང་གཟུགས་མེད་ན། །སངས་རྒྱས་རྣམ་པར་འཚང་མི་རྒྱ། །གཟུགས་ཀྱི་ཁམས་
ནི་འོག་མིན་ཏུ། །འདོད་ཆགས་བྲལ་ཁྱོད་འཚང་བྱའོ། །ཞེས་དང་། འདོད་པའི་ཁམས་
ན་རྒྱུན་མཐའ་པའི་སྤྲུལ་པ་ཡོད་མེད་དཔྱད། སློབ་པ་མཉམ་བཞག་པའི་སྤྲུལ་པ་ཡོད་མེད་
སྤྱིར་ན་དཔྱད་དགོས། རྣལ་འབྱོར་རྒྱུད་ལྟར་ན་སློབ་དཔོན་ཤཱཀྱ་བཤེས་གཉེན་དང་སངས་
རྒྱས་གསང་བ་གཉིས་ཀྱི་བཞེད་ཚུལ་དེ་རྒྱ་ཆེར་རོལ་པ་དང་ཕྱོགས་མཐུན་ལ། སློབ་དཔོན་
ཀུན་དགའ་སྙིང་པོའི་བཞེད་ཚུལ་མི་འདྲ་བར་རྒྱུད་སྡེ་སྤྱི་རྣམ་ལས་བཤད་ལ། སྔགས་རིམ་
ཆེན་མོ་ལས། བདག་ཅག་གི་སྟོན་པ་འདི་ནི། སྔོན་དུ་སངས་རྒྱས་ཟིན་པའི་འདིར་འཚང་
རྒྱུ་བའི་ཚུལ་བསྟན་པ་ཐུན་མོང་མ་ཡིན་པ་གསང་བ་བསམ་གྱིས་མི་ཁྱབ་པའི་མདོ་དང་།
གསང་བའི་རྒྱུད་དང་དྲི་མེད་འོད་ལས་ཀྱང་གསུངས་ལ། སྔགས་གཞན་ནས་བཤད་པ་ཡང་
མང་བས་དེ་འདྲ་རྣམས་གསར་དུ་འཚང་རྒྱ་བ་མིན་པར་སྤྲུལ་པ་ཡིན་པར་བཞེད་པ་ནི་སྔགས་
དང་ཕར་ཕྱིན་ཐེག་པ་གཉིས་འདྲའོ། །སྔ་མ་ནི། སྔགས་རིམ་ལས། དེ་དག་དངོས་པོ་ལ་
སངས་རྒྱས་ཀྱང་། ནས། ཞིང་འདིར་སྟོན་པའི་འཁོར་དུ་བྱོན་པའི་བྱམས་པ་ལ་སོགས་
པ་བཞིན་ནོ། །ཞེས་དང་། ཕྱི་མ་ནི། རྒྱུད་བླ་མ་ལས། ཆོས་ཀྱི་སྐུ་ལས་མ་གཡོས་པར།།
སྤྲུལ་པའི་རང་བཞིན་སྣ་ཚོགས་ཀྱིས། །ཞེས་པ་ནས། སྲིད་པ་ཇི་སྲིད་གནས་པར་སྟོན།།
ཞེས་སོ། །གསལ་སྒྲོན་ལས། དེ་ཉིད་བསྡུས་པར་བྱང་སེམས་དོན་གྲུབ་བྱང་ཆུབ་ཀྱི་ཤིང་
དྲུང་དུ་བཞུགས་པ་དེ་བཞིན་གཤེགས་པ་རྣམས་ཀྱིས་བསྐུལ་ཞེས་པ་མ་རྟོགས་འོག་མིན་དང་



414
༼ག༽
ཐལ་འགྱུར་པའི་སྐབས།
འདོད་ཁམས་གང་ཡིན་མི་གསལ་ལ། རྡོ་རྗེ་རྩེ་མོ་ལས། འོག་མིན་སྟུག་པོ་བཀོད་པ་ཡིན་
པར་བཤད་དོ། །ཞེས་དང་། རིམ་ལྔ་གསལ་སྒྲོན་ལས། བླ་མེད་ལུགས་ཀྱི་དང་པོ་ནས་
རང་གི་ལམ་དུ་ཞུགས་པའི་རིན་པོ་ཆེ་ལྟ་བུའི་གདུལ་བྱས་ཚེ་གཅིག་ལ་འཚང་རྒྱ་བ་དང་ཕ་
རོལ་ཏུ་ཕྱིན་པའི་ལམ་གྱི་མཐར་སྔགས་ལམ་གྱི་སྣོན་པ་བཏབ་པ་གཉིས་བཤད་ལ། ཡོ་ག་
པའི་ལུགས་ཀྱིས་རང་ལམ་དང་གཞན་ལམ་སོ་སོར་ཕྱེ་ནས་ཕ་རོལ་ཏུ་ཕྱིན་པའི་ལམ་ལ་སྦྱར་
བ་མི་སྣང་ཞིང་། རང་གི་ལམ་གྱིས་མཐར་འཚང་རྒྱ་ཚུལ་ཟུར་དུ་བཤད་པའང་གསལ་བར་
མི་སྣང་བའི་ཕྱིར། བརྟག་གཉིས་རྣམ་བཤད་ལས། ཕར་ཕྱིན་གྱི་ལམ་མཐར་སྔགས་ལམ་
གྱིས་སྣོན་པ་བཏབ་པར་བཤད་པ་སོགས་མང་ངོ༌། །རྒྱུད་སྡེ་འོག་མ་གསུམ་ལ་བསྐྱེད་རིམ་
གྱི་དོད་མཚན་བཅས་ཀྱི་རྣལ་འབྱོར་དང་། རྫོགས་རིམ་གྱི་དོད་མཚན་མེད་ཀྱི་རྣལ་འབྱོར་
ཙམ་མ་གཏོགས་བསྐྱེད་རིམ་དང་རྫོགས་རིམ་གྱི་རྣམ་བཞག་མ་བཤད་ལ། དེ་གསུམ་ལ་
རྣམ་བྱང་ཕྱོགས་འབྲས་བུ་སངས་རྒྱས་ཀྱི་སའི་ཡོངས་སུ་དག་པ་བཞི་དང་རྣམ་པ་མཐུན་
པའི་ལམ་ད་ལྟ་ནས་བསྒོམས་པ་ཡོད་ཀྱང་ཀུན་ཉོན་ཕྱོགས་སྲིད་པ་སྐྱེ་ཤི་བར་དོ་གསུམ་དང་
རྣམ་པ་མཐུན་པའི་ལམ་ད་ལྟ་ནས་བསྒོམས་པ་མེད་པའི་ཕྱིར། བསྐྱེད་རྫོགས་གཉིས་པོ་གང་
རུང་ཡིན་ན། སྦྱངས་འབྲས་སངས་རྒྱས་ཀྱི་སའི་ཆོས་ལོངས་སྤྲུལ་པའི་སྐུ་གསུམ་དང་།
སྦྱངས་གཞི་སྲིད་པ་སྐྱེ་ཤི་བར་དོ་གསུམ་ཅི་རིགས་དང་རྣམ་པ་མཐུན་པའི་སྦྱོང་བྱེད་ལམ་
ལམ་འཁྱེར་ད་ལྟ་ནས་བསྒོམ་རྒྱུ་ཡོད་པ་ཞིག་དགོས་པའི་ཕྱིར། མཚན་བཅས་མཚན་མེད་
གྱི་དོན་སྔར་བཤད་ཟིན། བསྒོམས་སྟོབས་ཀྱིས་རླུང་དབུ་མར་ཞུགས་ནས་ཐིམ་གསུམ་བྱས་
པ་ལས་མ་བྱུང་ཞིང་། རང་འབྲས་རྫོགས་རིམ་གྱི་རྒྱུད་སྨིན་བྱེད་གང་ཞིག །སྐྱེ་ཤི་བར་
དོ་གསུམ་ཅི་རིགས་དང་རྣམ་པ་མཐུན་པར་
ང་བློས་གསར་དུ་བརྟགས་ནས་བསྒོམ་པའི་ཆ་ནས་
རྣལ་འབྱོར་དུ་འཇོག་པ་དེ། བསྐྱེད་རིམ་གྱི་མཚན་ཉིད། བསྐྱེད་རིམ་ཡིན་ན། སྐྱེ་ཤི་
བར་དོ་གསུམ་ཅི་རིགས་དང་རྣམ་པ་མཐུན་པར་བསྒོམ་པས་མ་ཁྱབ་སྟེ། རིག་མ་འདུ་བྱ་



415
ཐལ་འགྱུར་པའི་སྐབས།
༼ག༽
བ་མན་གྱི་རྣལ་འབྱོར་དང་། སྲུང་འཁོར་བསྒོམ་པ་ཡང་སྐྱེ་ཤི་བར་དོ་གསུམ་པོ་ཅི་རིགས་
དང་རྣམ་པ་མཐུན་པར་བསྒོམ་པ་མ་ཡིན་པའི་ཕྱིར། དང་པོ་གྲུབ་སྟེ། རྣམ་བཞག་རིམ་
པའི་རྣམ་བཤད་ལས། རིག་མ་འདུ་བྱ་བ་མན་ཆད་རྣམས་ནི་སངས་རྒྱས་པའི་སྐབས་ཀྱི་
མཛད་པ་དང་སྦྱར་གྱི་སྲིད་པའི་རིམ་པ་དང་མི་སྦྱར་ཏེ། ཅེས་དང་། རྟགས་གཉིས་པ་
གྲུབ་སྟེ། ཡང་དེ་ཉིད་ལས། སྲུང་འཁོར་ནི་སྲིད་པར་སྐྱེ་བའི་རིམ་པ་ལྟར་སྒོམ་པའི་བསྐྱེད་
རིམ་དངོས་གཞིའི་ཡན་ལག་གམ་སྔོན་འགྲོ་ཡིན་པས་དེ་དག་ལ་སྲིད་པའི་རིམ་པ་དང་ཆོས་
མཐུན་སྦྱར་མི་དགོས་སོ། །ཞེས་གསུངས་པའི་ཕྱིར།
བསྒོམས་སྟོབས་ཀྱིས་རླུང་དབུ་མར་ཞུགས་ནས་ཐིམ་གསུམ་བྱས་ལས་བྱུང་བའི་
སློབ་པའི་རྒྱུད་ཀྱི་རྣལ་འབྱོར་དེ། རྫོགས་རིམ་གྱི་མཚན་ཉིད། ས་བཅུ་དང་གཉིས་དོད་
ཐུབ་ཀྱི་སྒོ་ནས་སྦྱར་ཚུལ་ཡོད་དེ། འཕགས་པ་ཡབ་སྲས་ཀྱིས་ས་བཅུ་དང་རིམ་གཉིས་དོད་
ཐུབ་ཀྱི་སྒོ་ནས་སྦྱར་ཚུལ་མཁས་པ་འགའི་གསུང་ནས་བཤད་ཚུལ་ནི། རྒྱུད་སྨིན་བྱེད་དུ་
སྒོམ་པའི་བསྐྱེད་རིམ་ས་བདུན་པ་མན་ཆད་དང་སྦྱར་ཀྱང་ས་བདུན་པོ་རེ་རེ་དང་སྦྱར་ཚུལ་
གསལ་ཁ་མ་བྱུང་། རྒྱས་པར་བསྐྱེད་རིམ་དངོས་གྲུབ་རྒྱ་མཚོ་སོགས་ལས་ཤེས་པར་བྱའོ།།
རྒྱུད་སྨིན་ཟིན་པའི་བསྐྱེད་རིམ་ཕྲ་རགས་མཐར་ཕྱིན་པ་ས་བརྒྱད་པ་ཐོབ་མ་ཐག་པ་དང་སྦྱར།
རྫོགས་རིམ་ལུས་དབེན་དང་། ངག་དབེན་གཉིས་ས་བརྒྱད་པའི་སྨད་དང་། ས་དགུ་པ་
གཉིས་དང་སྦྱར། སེམས་དབེན་དང་སྒྱུ་ལུས་གཉིས་ས་བཅུ་སྟོད་དང་སྦྱར། འོད་གསལ་
དང་སློབ་པའི་ཟུང་འཇུག་གཉིས་ས་བཅུ་པའི་སྨད་དང་སྦྱར། མི་སློབ་པའི་ཟུང་འཇུག་ས་
བཅུ་གཅིག་པ་ཀུན་ཏུ་འོད་གསལ་ལ་འཇོག་པ་ནི། སྤྱོད་བསྡུས་ཀྱི་དགོངས་པའོ། །ཞེས་
དང་། དེ་ཡང་བསྐྱེད་རིམ་དང་དབེན་པ་གསུམ་དང་སྒྱུ་ལུས་དང་བཅས་པ་རྣམས་ཕར་
ཕྱིན་ཐེག་པ་དང་། སྔགས་བླ་མེད་རང་ལམ་གྱི་ས་དེ་དང་དངོས་གནས་པ་གང་ཡང་མིན་
ཡང་། དེ་གཉིས་ཆོས་མཚུངས་ཀྱི་སྒོ་ནས་ས་དེ་དང་དེའི་དོད་ཐུབ་ཏུ་བཞག་པ་ཡིན་ནོ།།



416
༼ག༽
ཐལ་འགྱུར་པའི་སྐབས།
རྒྱུད་སྨིན་ཟིན་པའི་བསྐྱེད་རིམ་ཕྲ་རགས་མཐར་ཕྱིན་པ་ས་བརྒྱད་པ་དང་སྦྱོར་བའི་རྒྱུ་མཚན་
ཡོད་དེ། ཕར་ཕྱིན་ཐེག་པའི་ས་བརྒྱད་པར་ཞིང་དག་སྦྱོར་བ་ཐོབ་པ་དང་། བསྐྱེད་རིམ་
མཐར་ཕྱིན་པ་གཉིས་རང་གང་དུ་འཚང་རྒྱ་འགྱུར་གྱི་སངས་རྒྱས་ཀྱི་ཞིང་ཁྱད་པར་ཅན་
འགྲུབ་པའི་ནུས་པ་མཐུ་ཅན་ཐོབ་ཆོས་མཚུངས་པའི་ཕྱིར། རྫོགས་སྨིན་སྦྱངས་གསུམ་མངོན་
དུ་བྱས་པའི་ཚད་རྣམས་ལེགས་བཤད་གསེར་ཕྲེང་ལས་ཤེས་པར་བྱའོ། །ཁྱད་པར་གསུམ་
ལྡན་གྱི་ཡང་དག་མཐའ་ལ་ཉོན་སྒྲིབ་སྤངས་པའི་མྱང་འདས་ཡོད་པས། སྤྱིར་བསྟན་དམིགས་
བསལ་སོ་སོར་ཕྱེ་བ་གལ་ཆེའོ། །ལུས་དབེན་དང་ངག་དབེན་གཉིས་ས་བརྒྱད་པའི་སྨད་
དང་། ས་དགུ་པ་གཉིས་ལ་རིམ་བཞིན་སྦྱོར་པའི་རྒྱུ་མཚན་ཡོད་དེ། ས་བརྒྱད་པའི་སྨད་
ལ་མི་ཞིག་པའི་རྡོ་རྗེའི་ལུས་ཐོབ་པ་གསང་བ་བསམ་གྱིས་མི་ཁྱབ་པའི་མདོ་དང་བྱང་སེམས་
ཀྱི་སྡེ་སྣོད་ལས་རྒྱས་པར་གསུངས། ཕར་ཕྱིན་ཐེག་པའི་ས་དགུ་པའི་སྐབས་སུ་ཆོས་སྟོན་
པའི་ངག་རྣམ་པར་དག་པའི་ཡེ་ཤེས་ཐོབ་ཏེ། སོ་སོ་ཡང་དག་པར་རིག་པ་རྗེས་མཐུན་པ་
ཐོབ་པའི་ཕྱིར། སོ་སོ་ཡང་དག་རིག་བློ་གང་། །ས་དེ་རིག་པའི་བློ་གྲོས་ཡིན། །ཞེས་
དང་། ངག་དབེན་གྱི་སྐབས་སུ་ངག་གི་རྩ་བ་རླུང་ལ་དབང་ཐོབ་པ་གཉིས་ཆོས་མཚུངས་
པའི་ཕྱིར། སེམས་དབེན་ས་བཅུ་པ་དང་སྦྱོར་པའི་རྒྱུ་མཚན་ཡོད་དེ། ཕར་ཕྱིན་ཐེག་པའི་
ས་བཅུ་པར་སེམས་ལ་དབང་རྗེས་མཐུན་པ་ཐོབ་པས་སྔར་མ་ཤེས་པ་གསར་དུ་ཤེས་པའི་
གེགས་དེ་ནས་སེལ་བས་སོ། །སེམས་དབེན་གྱི་སྐབས་སུ་སེམས་ལ་དབང་ཐོབ་པ་གཉིས་
ཆོས་མཚུངས་པའི་ཕྱིར། སྒྱུ་ལུས་ཡང་ས་བཅུ་པའི་སྟོད་དང་སྦྱོར་བའི་རྒྱུ་མཚན་ཡོད་དེ།
ཕར་ཕྱིན་ཐེག་པའི་ས་བཅུ་པར་འོད་ཟེར་ཆེན་པོའི་དབང་བསྐུར་ཐོབ་པ་བཞིན་དུ། སྒྱུ་ལུས་
ཐོབ་པའི་བྱང་སེམས་རྣམས་སངས་རྒྱས་རྣམས་ལས་དབང་བསྐུར་ཐོབ་པ་གཉིས་ཆོས་
མཚུངས་པའི་ཕྱིར། འོད་གསལ་དང་སློབ་པའི་ཟུང་འཇུག་གཉིས་ས་བཅུ་པའི་སྨད་དང་
སྦྱོར་བའི་རྒྱུ་མཚན་ཡོད་དེ། ཕར་ཕྱིན་ཐེག་པའི་ས་བཅུ་པའི་སྨད་ལ་ཐབས་ཀྱི་ཆ་རྒྱ་ཆེན་



ཐལ་འགྱུར་
་པའི་སྐབས།
༼ག༽
417
པོས་ཟིན་པས་ཤེས་སྒྲིབ་ཀྱི་དངོས་གཉེན་རྒྱུན་མཐའི་བར་ཆད་མེད་ལམ་ཐོབ་པ་དང་། ལམ་
གཞན་ལ་གསར་དུ་སློབ་མི་དགོས་པ་བཞིན། རིམ་པ་བཞི་པའི་དོན་གྱི་འོད་གསལ་དེ་ཐབས་
ཀྱི་ཆ་རྒྱ་ཆེན་པོས་ཟིན་པས་ཤེས་སྒྲིབ་སྤོང་བ་ལ་ནུས་པ་མཆོག་ཏུ་གྱུར་པ་དང་། སློབ་པའི་
ཟུང་འཇུག་གི་སྐབས་སུ་ལམ་གཞན་གསར་དུ་སློབ་མི་དགོས་པ་ཆོས་མཚུངས་པའི་ཕྱིར།
ལམ་རིམ་པ་གཉིས་ངོ་བོའི་སྒོ་ནས་ལམ་ལྔར་འཇོག་ཚུལ་ཡོད་དེ། ལམ་ཐུན་མོང་
པས་རྒྱུད་ལེགས་པར་སྦྱངས་ཏེ། སྔགས་བླ་མེད་དང་འབྲེལ་བའི་སྒོ་ནས་ཐེག་པ་ཆེན་པོའི་
སེམས་བསྐྱེད་ཐོབ་ནས་བཟུང་། རྫོགས་རིམ་གྱི་རྟོགས་པ་མ་སྐྱེས་པའི་བར་གྱི་ལམ་རྣམས་
ནི༑ སྔགས་བླ་མེད་རང་ལམ་གྱི་ཚོགས་ལམ་དང་། རྫོགས་རིམ་གྱི་རྟོགས་པ་སྐྱེས་ནས་
རིམ་པ་བཞི་པའི་དོན་གྱི་འོད་གསལ་མ་ཐོབ་ཀྱི་བར་གྱི་ལམ་རྣམས་ནི། སྔགས་བླ་མེད་རང་
ལམ་གྱི་སྦྱོར་ལམ་དང་། རིམ་པ་བཞི་པའི་དོན་གྱི་འོད་གསལ་བླ་མེད་ཀྱི་མཐོང་ལམ་དང༌།
ས་དང་པོའི་གཞི་མཐུན་དུ་གསུངས། འདི་ལ་ཞིབ་ཆ་དགོས་སམ་དཔྱད། སློབ་པའི་ཟུང་
འཇུག་ནས་མི་སློབ་པའི་ཟུང་འཇུག་མ་ཐོབ་བར་གྱི་ལམ་རྣམས་སྔགས་བླ་མེད་ཀྱི་སྒོམ་ལམ་
དང༌། འདི་ལ་ས་ལྷག་མ་དགུའི་རྣམ་གཞག་མཛད་དོ། །མི་སློབ་པའི་ཟུང་འཇུག་ནི། སྔགས་
བླ་མེད་ཀྱི་མི་སློབ་ལམ་དང་། ཕར་ཕྱིན་ཐེག་པ་ནས་བཤད་པའི་ས་བཅུ་གཅིག་པ་ཀུན་ཏུ་
འོད་ཀྱི་ས་དང་། སྔགས་བླ་མེད་ནས་བཤད་པའི་བཅུ་གསུམ་པ་རྡོ་རྗེ་འཛིན་པའི་ས་གཉིས་
ཀྱི་གཞི་མཐུན་དུ་གསུངས་པའི་ཕྱིར། དེ་ཡང་བསྐྱེད་རིམ་ཡོངས་རྫོགས་ཚོགས་ལམ་དང་།
རྫོགས་རིམ་ལ་སྦྱོར་ལམ་མཐོང་ལམ་སྒོམ་ལམ་གསུམ་དུ་ཕྱེ་བ་ཡིན་ནོ། །
གསུམ་པ། འབྲས་བུའི་རྣམ་བཞག་བཤད་པ་ལ། ཕར་ཕྱིན་ཐེག་པ་ནས་བཤད་
ཚུལ་དང༌། སྔགས་བླ་མེད་ནས་བཤད་ཚུལ་གཉིས། དང་པོ་ནི། ཉན་རང་གཉིས་ལ་ཞུགས་
གནས་ཀྱི་རྣམ་བཞག་ཁས་ལེན་ཞིང་། ཞུགས་གནས་བརྒྱད་པོ་གང་རུང་ལ་འཕགས་པས་
ཁྱབ་པར་ཁས་ལེན་ལ། ཐེག་དམན་རིགས་ངེས་རྣམས་ཀྱིས་བདག་མེད་པའི་ལྟ་བ་རིགས་



48
༼ག༽
ཐལ་འགྱུར་པའི་སྐབས།
པ་མདོར་བསྡུས་ཙམ་གྱིས་བསྒོམ་པ་ལ་བརྟེན་ནས། མཐར་ཐེག་དམན་གྱི་སྒོམ་ལམ་རྡོ་
རྗེ་ལྟ་བུ་ཏིང་ངེ་འཛིན་གྱིས་ཉོན་སྒྲིབ་ས་བོན་དང་བཅས་བ་སྤངས་པ་དང་དུས་མཉམ་དུ་རང་
གི་བྱང་ཆུབ་མངོན་དུ་བྱེད་དོ། །ཐེག་ཆེན་གྱི་བྱང་ཆུབ་མངོན་དུ་བྱེད་ཚུལ་ནི། བྱང་སེམས་
རྣམས་ཀྱིས་བདག་མེད་པའི་ལྟ་བ་བྱམས་པ་སྙིང་རྗེ་བྱང་ཆུབ་ཀྱི་སེམས་ཀྱིས་གཙོ་བྱས་བསྡུ་
བའི་དངོས་པོ་བཞི་དང་། སྦྱིན་སོགས་ཕར་ཕྱིན་དྲུག །ཚད་མེད་བཞི་དང་། སྦྱོར་བཞི་
སོགས་རྒྱས་པར་བསྒོམས་པས་སྒྲིབ་པ་སྤོང་བར་བྱེད་ལ། དེ་ཡང་ཉོན་སྒྲིབ་ཟད་པར་མ་
སྤངས་པར་ཤེས་སྒྲིབ་སྤོང་པའི་མགོ་མི་རྩོམ་ཞིང་། ཤེས་སྒྲིབ་སྤོང་པའི་མགོ་ས་བརྒྱད་པ་
ནས་རྩོམ་པ་ཡིན་ནོ། །དགྲ་བཅོམ་རྟོགས་པ་སྔོན་སོང་གི་བྱང་ཆུབ་སེམས་དཔའ་རྣམས་
ཉོན་སྒྲིབ་སྤངས་ཟིན་པས། བྱང་སེམས་སོ་སྐྱེའི་རྒྱུད་ལ་དོན་དམ་སེམས་བསྐྱེད་ཡོད་དམ་
སྙམ་པའི་དོགས་པ་སྐྱེ་སྲིད་པས་ཞིབ་ཆ་སྔར་བཤད་ཟིན། མདོ་སྡེ་སྤྱོད་པའི་དབུ་མ་རང་
རྒྱུད་པས། ས་བརྒྱད་པའི་ཡེ་ཤེས་ཐོབ་པའི་ཚེ་ཉོན་སྒྲིབ་ཟད་པར་སྤངས་པར་འདོད་པ་རྟོག་
གེ་འབར་བ་ལས་བཤད་ལ། འོན་ཀྱང་དེས་ཐལ་འགྱུར་པ་ལྟར་ཉོན་སྒྲིབ་མ་སྤངས་པར་
ཤེས་སྒྲིབ་སྤོང་བའི་མགོ་མི་རྩོམ་པར་བཞེད་པ་མིན་ནོ། །བྱང་ཆུབ་སེམས་དཔའ་དེ་དག་
མཐར་རྒྱུན་མཐའི་བར་ཆད་མེད་ལམ་ལ་བརྟེན་ནས་ཤེས་སྒྲིབ་མ་ལུས་པར་སྤངས་པ་དང་
དུས་མཉམ་དུ་སྐུ་བཞིའི་གོ་འཕང་མངོན་དུ་བྱེད་དོ། །ལམ་ལྔ་དང་སྐུ་བཞི་འཕྲིན་ལས་དང་
བཅས་པ་སྔར་བཤད་ཟིན་པས་འདིར་མ་བྲིས་སོ། །
གཉིས་པ། སྔགས་བླ་མེད་ནས་འབྲས་བུ་མངོན་དུ་བྱེད་ཚུལ་བཤད་པ་ལ། ཐོབ་
བྱའི་སངས་རྒྱས་ཀྱི་སྐུ་བཞི་ལ་ཕར་ཕྱིན་ཐེག་པ་ནས་བཤད་ཚུལ་དང་ཁྱད་པར་མ་མཆིས་
ཀྱང་། འབྲས་བུ་མངོན་དུ་བྱེད་ཚུལ་མི་འདྲ་བ་གསུམ་གསུངས་ཏེ། དང་པོ། འདུས་པ་
འཕགས་ལུགས་ནས་གསུངས་ཚུལ་ནི། ཤིན་ཏུ་ཕྲ་བའི་རླུང་དེ་ཉིད་ཕུང་པོ་རྙིང་པ་ལས་གོ་
ས་ལོགས་སུ་ཕྱེ་ནས་སྒྱུ་མའི་ལྷ་སྐུ་མཚན་ཉིད་པར་བཞེངས། ཤིན་ཏུ་ཕྲ་བའི་སེམས་དེ་དོན་



19
ཐལ་འགྱུར་པའི་སྐབས།
༼ག༽
གྱི་འོད་གསལ་གྱི་ངོ་བོར་བྱས་ཏེ། དེ་གཉིས་ངོ་བོ་དབྱེར་མེད་དུ་ཟུང་དུ་འཇུག་པའི་སློབ་
པའི་ཟུང་འཇུག་གི་རིགས་འདྲའི་རྒྱུན་ཕྱི་མ་མི་སློབ་པའི་ཟུང་འཇུག་ཁ་སྦྱོར་ཡན་ལག་བདུན་
ལྡན་གྱི་སྐུར་བཞེངས་ནས་འཚང་རྒྱ་བའི་ཚུལ་གཅིག་དང་། གཉིས་པ། དུས་འཁོར་ནས་
གསུངས་ཚུལ་ནི། མི་འགྱུར་པའི་བདེ་བ་ཉི་ཁྲི་ཆིག་སྟོང་དྲུག་བརྒྱ་པོ་རྫོགས་པའི་སྐད་ཅིག་
གཉིས་པ་ལ། བེམ་པོས་བསྡུས་པའི་ལུས་ཀྱི་ཆ་ཐམས་ཅད་ཟད་ནས་སྐུ་སྟོང་གཟུགས་ཀྱི་
ལྷ་སྐུ་མཐར་ཐུག་པ་དང་། ཐུགས་མི་འགྱུར་བའི་བདེ་ཆེན་གྱིས་རྣམ་མེད་ཆོས་དབྱིངས་
ཀྱི་ཕྱག་རྒྱུར་སླར་མི་ལྡང་བའི་ཚུལ་གྱིས་མཉམ་པར་བཞག་བཞིན་ཤེས་བྱའི་དཀྱིལ་འཁོར་
མཐའ་དག་མངོན་སུམ་དུ་གཟུགས་ཤིང་ལྷུན་གྲུབ་རྒྱུན་མི་ཆད་པའི་འཕྲིན་ལས་ལ་མངའ་
བརྙེས་པར་འགྱུར་པའི་སྒོ་ནས་འཚང་རྒྱ་བའི་ཚུལ་གཅིག་དང་། གསུམ་པ། མ་རྒྱུད་འགའ་
ཞིག་ནས་གསུངས་ཚུལ་ནི། ཕུང་པོ་རྙིང་པའི་ཁམས་ཀྱི་སྙིགས་མ་ཐམས་ཅད་ཟད་པར་
བྱས་ནས་དྭངས་མ་འཇའ་ལུས་འོད་སྐུར་བྱས་ཏེ་འཚང་རྒྱ་བའི་ཚུལ་གཅིག་དང་གསུམ་
གསུངས་པ་ལས། དང་པོ་གཉིས་གྲགས་ཆེ་ཞིང་། གསུམ་པ་ནི། སྔགས་རིམ་ཆེན་མོ་
ལས། དེ་ནས་བར་དོ་རླུང་སེམས་ཙམ་གྱི་ལུས་འགྲུབ་པ་དང་འདྲ་བའི་འཇའ་ལུས་དགོས་
ཏེ༑ འདི་རྣལ་འབྱོར་རྒྱུད་ནས་ཤིན་ཏུ་མང་བར་བཤད་ལ་མ་རྒྱུད་ཕྱག་ཆེན་ཐིག་ལེ་ལས་
ཀྱང་གསུངས་ཤིང་། ཞེས་གསུངས་པའི་ཕྱིར། ནང་པའི་གྲུབ་མཐའ་སྨྲ་བ་བཞིའི་འདོད་
ཚུལ་གསལ་བར་བཤད་པ་བློ་གསར་རིག་པའི་སྒོ་འབྱེད་ཅེས་བྱ་བ་འདི་སྒོ་མང་མཁན་རིན་
པོ་ཆེ་བསྟན་པ་བསྟན་འཛིན་མཆོག་ནས་དེ་ལྟ་བུ་ཞིག་བྲིས་དགོས་ཞེས་སྐུལ་བ་དང་། གཞན་
ཡང་དགེ་ཕྲུག་འགའ་རེ་ནས་ཀྱང་བསྐུལ་མ་བྱུང་བར་བརྟེན། ཕྱི་ལོ་ ༡༩༧༡ བོད་རྒྱ་ལོ་
༢༠༩༨ ལྕགས་མོ་ཕག་ལོའི་ཧོར་ཟླ་དང་པོ་ཆོ་འཕྲུལ་ཟླ་བའི་ཚེས་ ༡༤ རེས་གཟའ་ལྷག་པའི་
ཉིན། འབྲས་སྒོ་མང་དགེ་མིང་ངག་དབང་ཉི་མས་ཧོ་ལན་ལ་ལྡན་སློབ་གྲྭ་ཆེན་མོར་མཇུག་
རྫོགས་པར་བྲིས་པའོ། །



4a0
༼ང༽
དབུ་མ་འཇུག་པའི་ས་བཅད།
༄༅། །བསྟན་བཅོས་ཆེན་པོ་དབུ་མ་ལ་འཇུག་པའི་
ས་བཅད་བཞུགས་སོ། །
དུས་གསུམ་སངས་རྒྱས་ཀུན་གྱི་ངོ་བོ་ཉིད། །
བླང་དོར་ཇི་བཞིན་འདོམས་པའི་ཆོས་ཀྱི་མཛོད། །
ཐེག་གསུམ་དགེ་འདུན་འདུས་པའི་གཙུག་གི་རྒྱན། །
དྲིན་ཅན་བཤེས་གཉེན་རྣམས་ལ་གུས་པས་འདུད་། །
ཅེས་ཡུལ་དམ་པ་རྣམས་ལ་ཕྱག་འཚལ་ནས། གང་གླེང་བར་བྱ་བ་ནི།
བསྟན་བཅོས་ཆེན་པོ་དབུ་མ་ལ་འཇུག་པའི་ཚིག་དོན་མ་ལུས་པ་ཉམས་སུ་ལེན་ཚུལ་
འཆད་པ་ལ། མཚན་གྱི་དོན། འགྱུར་གྱི་ཕྱག །གཞུང་གི་དོན། མཇུག་གི་དོན་དང་བཞི།
དང་པོ་ནི། རྒྱ་གར་སྐད་དུ། མ་དྷྱ་མ་ཀ་ཨ་བ་ཏཱ་ར་ནཱ་མ། བོད་སྐད་དུ། དབུ་མ་ལ་
འཇུག་པ་ཞེས་བྱ་བ། ཞེས་བྱུང་། གཉིས་པ་ནི། འཇམ་དཔལ་གཞོན་ནུ་གྱུར་པ་ལ་ཕྱག་
འཚལ་ལོ། །ཞེས་བྱུང་།
གསུམ་པ། གཞུང་གི་དོན་བཤད་པ་ལ། ཉན་རང་གཉིས་ཐུབ་དབང་ལས་སྐྱེས་
ཚུལ་བསྟན་པའི་ཚིག་རྐང་གཅིག་ནི། ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས།།
ཞེས་བྱུང་ཞིང་། འགྱུར་འགའ་ཞིག་ཏུ། ཉན་ཐོས་དེ་ཉིད་རྟོགས་འབྲིང་ཐུབ་དབང་སྐྱེས།།
ཞེས་བྱུང་བ་དག་གོ །སངས་རྒྱས་བྱང་སེམས་ལས་འཁྲུངས་ཚུལ་བསྟན་པའི་ཚིག་རྐང་
གཅིག་ནི། སངས་རྒྱས་བྱང་ཆུབ་སེམས་དཔའ་ལས་འཁྲུངས་ཤིང་། །ཞེས་བྱུང་། བྱང་
ཆུབ་སེམས་དཔའི་རྒྱུའི་གཙོ་བོ་འདིར་བསྟན་ཆོས་གསུམ་བསྟན་པའི་ཚིག་རྐང་གཉིས་ནི།



དབུ་མ་འཇུག་པའི་ས་བཅད།
༼ང༽
421
སྙིང་རྗེའི་སེམས་དང་གཉིས་སུ་མེད་བློ་དང་། །བྱང་ཆུབ་སེམས་ནི་རྒྱལ་སྲས་རྣམས་ཀྱི་
རྒྱུ༑ ༑ཞེས་བྱུང་། སྙིང་རྗེ་ཆེན་པོ་བྱང་ཆུབ་སེམས་དཔའི་རྒྱུ་གཞན་གཉིས་ཀྱི་ཡང་རྩ་
བར་བསྟན་པའི་བློ་ཀ་གཅིག་ནི། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི།།
ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། །ལོངས་སྤྱོད་གནས་ལ་སྨིན་པ་ལྟ་བུར་འདོད་
གྱུར་པ། །དེ་ཕྱིར་བདག་གིས་ཐོག་མར་སྙིང་རྗེར་བསྟོད་པར་བགྱི། །ཞེས་བྱུང་། སེམས་
ཅན་ཙམ་ལ་དམིགས་པའི་སྙིང་རྗེ་ལ་ཕྱག་འཚལ་བའི་བློ་ཀ་གཅིག་ནི། དང་པོར་ང་ཞེས་
བདག་ལ་ཞེན་གྱུར་ཅིང་། །དག་གིས་འདི་ཞེས་དངོས་ལ་ཆགས་བསྐྱེད་པ། །ཟོ་ཆུན་འཕྱན་
ལྟར་རང་དབང་མེད་པ་ཡི། །འགྲོ་ལ་སྙིང་རྗེ་གྱུར་གང་དེ་ལ་འདུད། །ཅེས་བྱུང་། ཆོས་
དང་དམིགས་མེད་ལ་དམིགས་པའི་སྙིང་རྗེ་གཉིས་བསྟན་པའི་ཚིག་རྐང་གཉིས་ནི། འགྲོ་
བ་གཡོ་བའི་ཆུ་ཡི་ནང་གི་ཟླ་བ་ལྟར། །གཡོ་དང་རང་བཞིན་ཉིད་ཀྱིས་སྟོང་པར་མཐོང་
བ་ཡི། །ཞེས་བྱུང་། བྱང་སེམས་ས་དང་པོའི་ཡོན་ཏན་མདོར་བསྟན་པའི་བློ་ཀ་གཅིག་
ནི༔ རྒྱལ་བའི་སྲས་པོ་འདི་ཡི་སེམས་གང་འགྲོ་བ་རྣམས། །རྣམ་པར་གྲོལ་བར་བྱ་ཕྱིར་
སྙིང་རྗེས་དབང་གྱུར་ཅིང་། །ཀུན་ཏུ་བཟང་པོའི་སྨོན་པས་རབ་བསྔོས་དགའ་བ་ལ། །རབ་
ཏུ་གནས་པ་དེ་ནི་དང་པོ་ཞེས་བྱའོ། །ཞེས་བྱུང་། ས་དང་པོའི་ཡོན་ཏན་རྒྱས་པར་བསྟན་
པ་ལ། རང་རྒྱུད་མཛེས་པར་བྱེད་པ་དོན་ལྡན་གྱི་མཚན་འཐོབ་པའི་ཡོན་ཏན་བསྟན་པའི་
ཚིག་རྐང་གཉིས་ནི། དེ་ནས་བཟུང་སྟེ་དེ་ནི་ཐོབ་པར་གྱུར་པ་ཡིས། །བྱང་ཆུབ་སེམས་
དཔའ་ཞེས་བྱའི་སྒྲ་ཉིད་ཀྱིས་བསྙད་དོ། །ཞེས་བྱུང་། ས་དང་པོར་རང་རྒྱུད་མཛེས་པར་
བྱེད་པ་རིགས་སུ་སྐྱེ་བ་སོགས་ཀྱི་ཡོན་ཏན་བཞི་ཡོད་པ་རྣམས་བསྟན་པའི་བློ་ཀ་གཅིག་ནི།
འདི་ནི་བཞིན་གཤེགས་པ་རྣམས་ཀྱི་རིགས་སུའང་སྐྱེས་པ་སྟེ། །འདི་ནི་ཀུན་ཏུ་སྦྱོར་བ་གསུམ་
པོ་ཐམས་ཅད་སྤངས་པ་ཡིན། །བྱང་ཆུབ་སེམས་དཔའ་དེ་ནི་དགའ་བ་མཆོག་ཏུ་གྱུར་འཆང་
ཞིང་། །འཇིག་རྟེན་ཁམས་བརྒྱ་ཀུན་ནས་གཡོ་བར་ནུས་པར་གྱུར་པའང་ཡིན། །ཞེས་



4a2
༼ང༽
དབུ་མ་འཇུག་པའི་ས་བཅད།
བྱུང་། ས་དང་པོར་རང་རྒྱུད་མཛེས་པར་བྱེད་པ་ས་གོང་མ་གནོན་པ་སོགས་ཀྱི་ཡོན་ཏན་
གསུམ་ཡོད་པ་རྣམས་བསྟན་པའི་ཚིག་རྐང་གསུམ་ནི། ས་ནས་སར་གནོན་བྱེད་ཅིང་གོང་
མར་རབ་ཏུ་འགྲོ་བར་འགྱུར། །དེ་ཚེ་འདི་ཡི་ངན་འགྲོའི་ལམ་རྣམས་མཐའ་དག་འགག་
པར་འགྱུར། །དེ་ཚེ་འདི་ཡི་སོ་སོ་སྐྱེ་བོའི་ས་རྣམས་ཐམས་ཅད་ཟད། །ཅེས་བྱུང་། ས་
དང་པོའི་རང་རྒྱུད་མཛེས་པར་བྱེད་པའི་ཡོན་ཏན་རྣམས་དཔེའི་སྒོ་ནས་མདོར་བསྟན་པའི་
ཚིག་རྐང་གཅིག་ནི། འདི་ནི་འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན། །ཞེས་བྱུང་།
ས་དང་པོར་ཉན་རང་གཉིས་རིགས་ཀྱི་སྟོབས་ཀྱིས་ཟིལ་གྱིས་གནོན་པའི་ཡོན་ཏན་བསྟན་
པའི་ཚིག་རྐང་གསུམ་ནི། རྫོགས་པའི་བྱང་ཆུབ་སེམས་ལྟ་དང་པོ་ལ་གནས་ཀྱང་། །ཐུབ་
དབང་གསུང་སྐྱེས་དང་བཅས་རང་སངས་རྒྱས་རྣམས་ནི། །བསོད་ནམས་དག་གི་དབང་
གིས་ཕམ་བྱས་རྣམ་པར་འཕེལ། །ཞེས་བྱུང༌། བྱང་སེམས་ས་བདུན་པ་ནས་ཉན་རང་
གཉིས་སྟོང་ཉིད་མངོན་སུམ་དུ་རྟོགས་པའི་བློའི་སྒོ་ནས་ཟིལ་གྱིས་གནོན་པར་བསྟན་པའི་
ཚིག་རྐང་གཅིག་ནི། རིང་དུ་སོང་བར་བློ་ཡང་ལྷག་པར་འགྱུར། ཞེས་བྱུང་། ཉན་རང་
ལ་ཆོས་རང་བཞིན་མེད་པར་རྟོགས་པ་ཡོད་པར་འཇུག་པ་རང་འགྲེལ་དང་སྤྱོད་འཇུག་སོགས་
ལས་བཤད་པ་ས་བཅུ་པའི་མདོའི་ཁུངས་དང་བཅས་ཤེས་པར་བྱའོ། །འདིར་མང་དོགས་
ནས་མ་བྲིས་སོ། །བྱང་སེམས་ས་དང་པོ་པས་སྦྱིན་པའི་ཕར་ཕྱིན་ལྷག་པར་ཐོབ་པ་དེའི་
རྟགས་དང་བཅས་པ་བསྟན་པའི་བློ་ཀ་གཅིག་ནི། དེ་ཚེ་དེ་ལ་རྫོགས་སངས་བྱང་ཆུབ་རྒྱུ།།
དང་པོ་སྦྱིན་པ་ཉིད་ནི་ལྷག་པར་འགྱུར། །རང་ཤ་སྟེར་ལའང་གུས་པར་བྱས་པ་ཡིས། །སྣང་
དུ་མི་རུང་དཔོག་པའི་རྒྱུར་ཡང་འགྱུར། །ཞེས་བྱུང་། སྦྱིན་པས་བདེ་བ་འཐོབ་པར་བསྟན་
པའི་བློ་ཀ་གཉིས་ནི། སྐྱེ་བོ་འདི་ཀུན་བདེ་བ་མངོན་འདོད་ཅིང་། །མི་རྣམས་བདེ་བའང་
ལོངས་སྤྱོད་མེད་མིན་ལ། །ལོངས་སྤྱོད་ཀྱང་ནི་སྦྱིན་ལས་འབྱུང་མཁྱེན་ནས། །ཐུབ་པས་
དང་པོར་སྦྱིན་པའི་གཏམ་མཛད་དོ། །སྙིང་རྗེ་དམན་ཞིང་ཤིན་ཏུ་རྩུབ་སེམས་ཅན། །རང་



དབུ་མ་འཇུག་པའི་ས་བཅད།
༼ང༽
423
དོན་ལྷུར་ལེན་ཉིད་དུ་འགྱུར་བ་གང་། །དེ་དག་གི་ཡང་འདོད་པའི་ལོངས་སྤྱོད་རྣམས། །སྡུག་
བསྔལ་ཉེར་ཞིའི་རྒྱུར་གྱུར་སྦྱིན་ལས་འབྱུང་། །ཞེས་བྱུང་། སྦྱིན་པས་མྱང་འདས་ཀྱི་བདེ་
བ་འཐོབ་པར་བསྟན་པའི་བློ་ཀ་གཅིག་ནི། འདི་ཡང་སྦྱིན་པའི་སྐབས་ཀྱི་ནམ་ཞིག་ཚེ།།
འཕགས་པའི་སྐྱེ་བོ་དང་འཕྲད་མྱུར་དུ་འཐོབ། །དེ་ནས་སྲིད་རྒྱུན་ཡང་དག་བཅད་བྱས་
ཏེ༑ ༑དེ་ཡི་རྒྱུ་ཅན་ཞི་བར་འགྲོ་བར་འགྱུར། །ཞེས་བྱུང་། བྱང་ཆུབ་སེམས་དཔའི་སྦྱིན་
པའི་ཕན་ཡོན་ཐུན་མོང་མ་ཡིན་པ་བསྟན་པའི་ཚིག་རྐང་གཉིས་ནི། འགྲོ་ལ་ཕན་པར་དམ་
བཅས་ཡིད་ཅན་རྣམས། །སྦྱིན་པས་རིང་པོར་མི་ཐོགས་དགའ་བ་འཐོབ། །ཅེས་བྱུང་།
བྱང་སེམས་ཀྱི་རྟེན་ཡིན་མིན་གཉིས་ཀར་སྦྱིན་པའི་གཏམ་གཙོ་བོར་བསྟན་པའི་ཚིག་རྐང་
གཉིས་ནི། གང་ཕྱིར་བརྩེ་བདག་བརྩེ་བདག་མ་ཡིན་པ། །དེ་ཕྱིར་སྦྱིན་པའི་གཏམ་ཉིད་
གཙོ་བོ་ཡིན། །ཞེས་བྱུང་། བྱང་སེམས་ཀྱིས་སྦྱིན་པའི་ཚེ་དགའ་བ་ཅི་འདྲ་འཐོབ་པ་བསྟན་
པའི་བློ་ཀ་གཅིག་ནི། ཇི་ལྟར་བྱིན་ཅིག་ཅེས་སྒྲ་ཐོས་བསམ་ལས། །རྒྱལ་སྲས་བདེ་འབྱུང་
དེ་ལྟར་ཐུབ་རྣམས་ལ། །ཞི་བར་ཞུགས་པས་བདེ་བ་བྱེད་མིན་ན། །ཐམས་ཅད་བཏང་
བས་ལྟ་ཞིག་སྨོས་ཅི་དགོས། །ཞེས་བྱུང་། རྒྱལ་སྲས་བདག་ཉིད་ཆེན་པོ་ས་ཐོབ་པ་རྣམས་
ལུས་སྦྱིན་པ་ལ་སྡུག་བསྔལ་མེད་པ་དང་བྱང་ཆུབ་སེམས་དཔའ་ས་མ་ཐོབ་པ་རྣམས་ལུས་
སྦྱིན་པ་ལ་སྡུག་བསྔལ་ཡོད་ནའང་མེད་པ་དང་འདྲ་བར་བསྟན་པའི་བློ་ཀ་གཅིག་ནི། ལུས་
བཅད་སྟེར་ཞིང་བདག་གི་སྡུག་བསྔལ་གྱིས། །གཞན་དག་རྣམས་ཀྱི་དམྱལ་བ་ལ་སོགས་
པའི། །སྡུག་བསྔལ་རང་རིག་ཉིད་དུ་མཐོང་ནས་དེ། །དེ་བཅད་བྱ་ཕྱིར་མྱུར་དུ་བརྩོན་
འགྲུས་རྩོམ། །ཞེས་བྱུང་། ལོ་ཟླ་ནག་ཚོའི་འགྱུར་ལས། ལུས་ནི་བཅད་ནས་བྱིན་པའི་
སྡུག་བསྔལ་དེས། །དམྱལ་བ་ལ་སོགས་སྡུག་བསྔལ་གཞན་དག་ལ། །བལྟས་ནས་རང་
གི་ཉམས་སུ་མྱོང་དེ་ལས། །གཅོད་པའི་དོན་དུ་དེ་ནི་བརྩོན་པར་བྱེད། །ཅེས་བྱུང་ཡང་
གནད་གཅིག་གོ །སྦྱིན་པའི་ཕར་ཕྱིན་གྱི་དབྱེ་བ་བསྟན་པའི་བློ་ཀ་གཅིག་ནི། སྦྱིན་པ་སྦྱིན་



424
༼ང༽
དབུ་མ་འཇུག་པའི་ས་བཅད།
བྱ་ལེན་པོ་གཏོང་པས་སྟོང་། །འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །གསུམ་པོ་
དག་ལ་ཆགས་སྐྱེས་གྱུར་པས་དེ། །འཇིག་རྟེན་པ་ཡི་ཕ་རོལ་ཕྱིན་ཅེས་བསྟན། །ཅེས་བྱུང་།
སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བའི་བློ་ཀ་གཅིག་ནི། དེ་ལྟར་རྒྱལ་བའི་སྲས་
ཀྱི་ཡིད་ལ་རབ་གནས་ཤིང་། །དམ་པའི་རྟེན་ལ་འོད་ཆགས་མཛེས་པ་རྙེད་གྱུར་པའི། །དགའ་
བ་འདི་ནི་ནོར་བུ་ཆུ་ཤེལ་ཇི་བཞིན་དུ། །མུན་པ་སྟུག་པོ་ཐམས་ཅད་རྣམ་པར་བསལ་ནས་
རྒྱལ། །ཞེས་བྱུང་། དབུ་མ་ལ་འཇུག་པ་ལས་སེམས་བསྐྱེད་པ་དང་པོའོ། །འདི་ལ་བློ་ཀ་
བཅུ་བདུན་ཡོད་པ་རྣམས་རྫོགས་སོ།། །།
ས་གཉིས་པ་དྲི་མ་མེད་པ་བཤད་པ་ལ། ས་འདིར་ཚུལ་ཁྲིམས་ཡོངས་སུ་རྫོགས་
པ་རྣམ་པར་དག་པར་བསྟན་པའི་ཚིག་རྐང་གཉིས་ནི། དེ་ཚུལ་ཕུན་ཚོགས་ཡོན་ཏན་དག་
ལྡན་ཕྱིར། །རྨི་ལམ་དུ་ཡང་འཆལ་ཁྲིམས་དྲི་མ་སྤངས། །ཞེས་བྱུང་། ཚུལ་ཁྲིམས་རྣམ་
པར་དག་པ་ལ་བརྟེན་ནས་ཡོན་ཏན་ཡོངས་སུ་དག་པར་བསྟན་པའི་ཚིག་རྐང་གཉིས་ནི། ལུས་
ངག་ཡིད་ཀྱི་རྒྱུ་བ་དག་གྱུར་པས། །དམ་པའི་ལས་ལམ་བཅུ་ཆར་གསོག་པར་བྱེད། །ཅེས་
བྱུང་། ས་གཉིས་པ་ནས་ཚུལ་ཁྲིམས་ཀྱི་ཕར་ཕྱིན་ལྷག་པར་ཐོབ་པ་དཔེ་དང་བཅས་པ་བསྟན་
པའི་བློ་ཀ་གཅིག་ནི། དགེ་བའི་ལམ་འདི་ལྟ་ཞིག་བཅུ་ཆར་ཡང་། །དེ་ལ་ཀླགས་ཏེ་ཤིན་
ཏུ་དག་པར་འགྱུར། །སྟོན་ཀའི་ཟླ་ལྟར་རྟག་ཏུ་རྣམ་དག་དེ། །ཞི་འོད་ཆགས་པ་དེ་དག་
གིས་རྣམ་མཛེས། །ཞེས་བྱུང་། ཚུལ་ཁྲིམས་ཡོངས་སུ་དག་པ་ལ་རྒྱུ་གཞན་ཚུལ་ཁྲིམས་
ཀྱི་འཁོར་གསུམ་རང་བཞིན་མེད་པར་རྟོགས་པའི་ལྟ་བ་དགོས་པར་བསྟན་པའི་བློ་ཀ་གཅིག་
ནི༑ གལ་ཏེ་དེ་ནི་ཁྲིམས་དག་རང་བཞིན་ལྟ། །དེ་ཕྱིར་དེ་ནི་ཚུལ་ཁྲིམས་དག་མི་འགྱུར།།
དེ་ཕྱིར་དེ་ནི་རྟག་ཏུ་གསུམ་ཆར་ལའང་། །གཉིས་བློའི་རྒྱུ་བ་ཡང་དག་བྲལ་བར་འགྱུར།།
ཞེས་བྱུང་། འདི་ནི་དཀོན་མཆོག་བརྩེགས་པའི་མདོའི་དགོངས་པའོ། །སྦྱིན་པའི་འབྲས་
བུ་བདེ་འགྲོའི་རྟེན་ལ་ལོངས་སྤྱོད་པ་ཚུལ་ཁྲིམས་བསྲུང་བ་ལ་རག་ལས་པར་བསྟན་པའི་ཚིག་



425
དབུ་མ་འཇུག་པའི་ས་བཅད།
༼ང༽
རྐང་གཉིས་ནི། སྦྱིན་པས་ལོངས་སྤྱོད་དག་ནི་འགྲོ་ངན་ནའང་། །སྐྱེ་བོ་ཚུལ་ཁྲིམས་རྐང་
པ་ཉམས་ལས་འབྱུང་། །ཞེས་བྱུང་། སྦྱིན་འབྲས་ལ་སྐྱེ་བ་བརྒྱུད་མར་སྤྱོད་པ་ཚུལ་ཁྲིམས་
ལ་རག་ལས་པར་བསྟན་པའི་ཚིག་རྐང་གཉིས་ནི། སྐྱེད་བཅས་དངོས་འདུ་ཡོངས་སུ་ཟད་
པས་ན། །ཕྱི་ཆད་དེ་ལ་ལོངས་སྤྱོད་འབྱུང་མི་འགྱུར། །ཞེས་བྱུང་། ཚུལ་ཁྲིམས་དང་
བྲལ་ན་ངན་འགྲོ་ལས་ཐར་པ་ཤིན་ཏུ་དཀའ་བར་བསྟན་པའི་བློ་ཀ་གཅིག་ནི། གང་ཚེ་རང་
དབང་འཇུག་ཅིང་མཐུན་གནས་པ། །གལ་ཏེ་འདི་བདག་འཛིན་པར་མི་བྱེད་ན། །གཡང་
སར་ལྷུང་བས་གཞན་དབང་འཇུག་འགྱུར་བ། །དེ་ལས་ཕྱི་ནས་གང་གིས་སློང་བར་འགྱུར།།
ཞེས་བྱུང་། སྦྱིན་པའི་གཏམ་གྱི་རྗེས་སུ་ཚུལ་ཁྲིམས་ཀྱི་གཏམ་མཛད་པའི་རྒྱུ་མཚན་བསྟན་
པའི་བློ་ཀ་གཅིག་ནི། དེ་ཕྱིར་རྒྱལ་བས་སྦྱིན་པའི་གཏམ་མཛད་ནས། །ཚུལ་ཁྲིམས་རྗེས་
འགྲོའི་གཏམ་ཉིད་མཛད་པ་ཡིན། །ཡོན་ཏན་ཚུལ་ཁྲིམས་ཞིང་དུ་རྣམ་འཕེལ་ན། །འབྲས་
བུ་ཉེར་སྤྱོད་ཆད་པ་མེད་པར་འགྱུར། །ཞེས་བྱུང་། མངོན་མཐོ་དང་ངེས་ལེགས་གཉིས་
ཀའི་རྒྱུར་ཚུལ་ཁྲིམས་བསྔགས་པའི་བློ་ཀ་གཅིག་ནི། སོ་སོ་སྐྱེ་བོ་རྣམས་དང་གསུང་སྐྱེས་
དང་། །རང་བྱང་ཆུབ་ལ་བདག་ཉིད་ངེས་རྣམས་དང་། །རྒྱལ་སྲས་རྣམས་ཀྱི་ངེས་པར་
ལེགས་པ་དང་། །མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། །ཅེས་བྱུང་། དེ་
དག་ལྔ་ནི་ཚུལ་ཁྲིམས་ཀྱི་བསྔགས་པའོ། །ཚུལ་ཁྲིམས་རྣམ་པར་དག་པའི་བདག་ཉིད་ཆེན་
པོ་རྣམས་ཚུལ་ཁྲིམས་འཆལ་བ་དང་ལྷན་ཅིག་ཏུ་གནས་པར་མི་འདོད་པ་དཔེ་གཉིས་ཀྱིས་
བསྟན་པའི་བློ་ཀ་གཅིག་ནི། ཇི་ལྟར་རྒྱ་མཚོ་རོ་དང་ལྷན་ཅིག་དང་། །བཀྲ་ཤིས་སྣ་ནག་
མ་དང་ལྷན་ཅིག་བཞིན། །དེ་ལྟར་ཚུལ་ཁྲིམས་དབང་བྱས་བདག་ཉིད་ཆེ། །དེ་འཆལ་བ་
དང་ལྷན་ཅིག་གནས་མི་འདོད། །ཅེས་བྱུང་། ཚུལ་ཁྲིམས་ཀྱི་ཕར་ཕྱིན་གྱི་དབྱེ་བ་འཁོར་
གསུམ་མི་དམིགས་པར་རྟོགས་པའི་ཤེས་རབ་ཀྱིས་ཟིན་ཚུལ་དང་བཅས་པ་བསྟན་པའི་བློ་
ཀ་གཅིག་ནི། གང་གིས་གང་ཞིག་གང་ལ་སྤོང་བྱེད་པ། །གསུམ་དུ་དམིགས་པ་ཡོད་ན་



4a5
༼ང༽
དབུ་མ་འཇུག་པའི་ས་བཅད།
ཚུལ་ཁྲིམས་དེ། །འཇིག་རྟེན་པ་ཡི་ཕ་རོལ་ཕྱིན་ཅེས་བཤད། །གསུམ་ལ་ཆགས་པས་སྟོང་
དེ་འཇིག་རྟེན་འདས། །ཞེས་བྱུང་། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་དཔེ་
དང་བཅས་པ་བསྟན་པའི་བློ་ཀ་གཅིག་ནི། རྒྱལ་སྲས་ཟླ་བ་ལས་བྱུང་སྲིད་མིན་སྲིད་པ་ཡི།།
དཔལ་གྱུར་དྲི་མ་དང་བྲལ་དྲི་མ་མེད་འདི་ཡང་། །སྟོན་ཀའི་དུས་ཀྱི་ཟླ་བའི་འོད་ནི་ཇི་བཞིན་
དུ༑ ༑འགྲོ་བའི་ཡིད་ཀྱི་གདུང་བ་སེལ་བར་བྱེད་པ་ཡིན། །ཞེས་བྱུང་། དབུ་མ་ལ་འཇུག་
པ་ལས་སེམས་བསྐྱེད་པ་གཉིས་པའོ། །འདི་ལ་བློ་ཀ་བཅུ་ཡོད་པ་རྣམས་རྫོགས་སོ།། །།
ས་གསུམ་པ་འོད་བྱེད་པ་བཤད་པ་ལ། ཁྱད་པར་གྱི་གཞི་སའི་ངེས་ཚིག་དཔེ་དང་
བཅས་པ་བསྟན་པའི་བློ་ཀ་གཅིག་ནི། ཤེས་བྱའི་བུད་ཤིང་མོ་ལུས་སྲེག་པའི་མེའི། །འོད་
འབྱུང་ཕྱིར་ན་ས་ནི་གསུམ་པ་འདི། འོད་བྱེད་པ་སྟེ་བདེ་བཤེགས་སྲས་པོ་ལ། །དེ་ཚེ་ཉི་
ལྟར་ཟངས་འདྲའི་སྣང་བ་འབྱུང་། །ཞེས་བྱུང་། ས་གསུམ་པ་ནས་བཟོད་པའི་ཕར་ཕྱིན་
ལྷག་པར་ཐོབ་ཅིང་། བཟོད་པའི་འཁོར་གསུམ་གཟུགས་བརྙན་ལྟ་བུར་མངོན་སུམ་དུ་མཐོང་
བར་བསྟན་པའི་བློ་ཀ་གཉིས་ནི། གལ་ཏེ་གནས་མིན་འཁྲུགས་པ་འགའ་ཡིས་དེའི། །ལུས་
ལས་ཤ་ནི་རུས་བཅས་ཡུན་རིང་དུ། །སྲང་རེ་རེ་ནས་བཅད་པར་གྱུར་ཀྱང་དེའི། །བཟོད་
པ་གཅོད་པར་བྱེད་ལ་ལྷག་པར་སྐྱེ། །བདག་མེད་མཐོང་བའི་བྱང་ཆུབ་སེམས་དཔའ་ལ།།
གང་ཞིག་གང་གིས་གང་ཚེ་ཇི་ལྟར་གཅོད། །གང་ཕྱིར་ཆོས་ཀུན་དེ་ཡིས་གཟུགས་བརྙན་
ལྟར། །མཐོང་བ་དེས་ཀྱང་དེ་ཡིས་བཟོད་པར་འགྱུར། །ཞེས་བྱུང་། དགོས་པ་མེད་ཅིང་
ཉེས་དམིགས་ཆེ་བས་ཁོང་ཁྲོ་བར་མི་རིགས་ཞེས་བསྟན་པའི་བློ་ཀ་གཅིག་ནི། གནོད་པ་
བྱས་པས་གལ་དེ་དེར་བཀོན་ན། །དེ་ལ་བཀོན་པས་བྱས་ཟིན་ལྡོག་གམ་ཅི། །དེ་ཕྱིར་དེར་
བཀོན་ངེས་པར་འདིར་དོན་མེད། །འཇིག་རྟེན་ཕ་རོལ་ཡང་ནི་འགལ་བར་འགྱུར། །ཞེས་
བྱུང་། ཕྱིས་ཀྱི་སྡུག་བསྔལ་མི་འདོད་པ་དང་གནོད་ལན་བྱེད་པ་གཉིས་འགལ་བར་དངོས་
སུ་བསྟན་ཅིང་དེའི་དཔེ་ཤུགས་ལ་བསྟན་པའི་བློ་ཀ་གཅིག་ནི། སྔོན་བྱས་པ་ཡི་མི་དགེའི་



དབུ་མ་འཇུག་པའི་ས་བཅད།
༼ང༽
427
ལས་ཀྱི་འབྲས་བུ་གང་། །ཟད་པར་བྱེད་པར་བརྗོད་པར་འདོད་པ་དེ་ཉིད་ཀོ །གཞན་ལ་
གནོད་པ་དང་ནི་ཁྲོ་བས་སྡུག་བསྔལ་ཕྱིར། །ས་བོན་ཉིད་དུ་ཇི་ལྟ་བུར་ན་འཁྲིད་པར་བྱེད།།
ཅེས་བྱུང་། སྔར་ཡུན་རིང་བསགས་པའི་དགེ་བ་འཇོམས་པས་ཁོང་ཁྲོ་མི་རིགས་པར་བསྟན་
པའི་བློ་ཀ་གཅིག་ནི། གང་ཕྱིར་རྒྱལ་སྲས་རྣམས་ལ་ཁྲོས་པ་ཡིས། །སྦྱིན་དང་ཁྲིམས་བྱུང་
དགེ་བ་བསྐལ་པ་བརྒྱར། །བསགས་པ་སྐད་ཅིག་གིས་འཇོམས་དེ་ཡི་ཕྱིར། །མི་བཟོད་
ལས་གཞན་སྡིག་པ་ཡོད་མ་ཡིན། །ཞེས་བྱུང་། མི་བཟོད་པའི་སྐྱོན་མང་པོ་བསམས་ནས་
ཁོང་ཁྲོ་དགག་དགོས་པར་བསྟན་པའི་ཚིག་རྐང་གསུམ་ནི། མི་སྡུག་གཟུགས་སུ་བྱེད་ཅིང་
དམ་པ་མིན་པར་བཀྲི། །ཚུལ་དང་ཚུལ་མིན་ཤེས་པའི་རྣམ་དཔྱོད་འཕྲོག་བྱེད་ཅིང་། །མི་
བཟོད་པ་ཡི་མྱུར་དུ་ངན་འགྲོར་སྐྱུར་བར་བྱེད། །ཅེས་བྱུང་། བྱང་ཆུབ་ཏུ་བསྔོས་པའི་
དགེ་བ་ཁོང་ཁྲོས་འཇོམས་པ་མེད་པར་གསུངས་པ་ནི། འཁོར་གསུམ་མི་དམིགས་པར་རྟོགས་
པའི་ཤེས་རབ་ཀྱིས་ཟིན་པའི་བྱང་ཆུབ་ཏུ་བསྔོས་པའི་དགེ་བ་ལ་བྱེད་ན་གཞུང་གི་ཚིག་ཟིན་
རྣམས་མཐུན་ནོ། །བཟོད་པའི་ཡོན་ཏན་བསམ་དགོས་པར་བསྟན་པའི་ཚིག་རྐང་ལྔ་ནི། བཟོད་
པས་བཤད་ཟིན་དང་འགལ་ཡོན་ཏན་རྣམས་བྱེད་དོ། །བཟོད་པས་མཛེས་ཤིང་སྐྱེ་བོ་དམ་
པ་ལ། །ཕངས་དང་ལུགས་དང་ལུགས་མིན་ཤེས་པ་ལ། །མཁས་པར་འགྱུར་ཞིང་དེ་ཡི་
འོག་ཏུ་ནི། །ལྷ་མིའི་སྐྱེ་དང་སྡིག་པ་ཟད་པར་འགྱུར། །ཞེས་བྱུང་། དེ་དག་ནི་བཟོད་པ་
གོམས་པ་དང་བསྒོམས་པའི་ཕན་ཡོན་ནོ། །བཟོད་པ་བསྟེན་པར་གདམས་པའི་དོན་བསྡུས་
ཏེ་བསྟན་པའི་བློ་ཀ་གཅིག་ནི། སོ་སོ་སྐྱེ་བོ་དང་ནི་རྒྱལ་སྲས་ཀྱིས། །ཁྲོ་དང་བཟོད་པའི་
སྐྱོན་ཡོན་རིག་བྱས་ཏེ། །མི་བཟོད་སྤངས་ནས་འཕགས་པའི་སྐྱེ་བོ་ཡིས། །བསྔགས་པའི་
བཟོད་པ་རྟག་ཏུ་མྱུར་བསྟེན་བྱ། །ཞེས་བྱུང་། བཟོད་པའི་ཕར་ཕྱིན་གྱི་དབྱེ་བ་འཇིག་རྟེན་
ལས་མ་འདས་པ་དང་འདས་པ་རྣམས་བསྟན་པའི་བློ་ཀ་གཅིག་ནི། རྫོགས་སངས་རྒྱས་ཀྱི་
བྱང་ཆུབ་ཕྱིར་བསྔོས་ཀྱང་། །གསུམ་དམིགས་ཡོད་ན་དེ་ནི་འཇིག་རྟེན་པའོ། །དམིགས་



428
༼ང༽
དབུ་མ་འཇུག་པའི་ས་བཅད།
པ་མེད་ན་དེ་ཉིད་སངས་རྒྱས་ཀྱིས། །འཇིག་རྟེན་འདས་པའི་ཕ་རོལ་ཕྱིན་ཅེས་བསྟན། །ཞེས་
བྱུང་། ས་འདིར་འབྱུང་བའི་དགེ་བའི་ཡོན་ཏན་གཞན་བསྟན་པའི་བློ་ཀ་གཅིག་ནི། །ས་
དེར་རྒྱལ་སྲས་བསམ་གཏན་མངོན་ཤེས་དང་། །འདོད་ཆགས་ཞེ་སྡང་ཡོངས་སུ་ཟད་པར་
འགྱུར། །དེས་ཀྱང་རྟག་ཏུ་འཇིག་རྟེན་པ་ཡི་ནི། །འདོད་པའི་འདོད་ཆགས་འཇོམས་པར་
ནུས་པར་འགྱུར། །ཞེས་བྱུང་། ཕར་ཕྱིན་དང་པོ་གསུམ་གྱི་རྟེན་གྱི་ཁྱད་པར་དང་། ཚོགས་
ཀྱི་རང་བཞིན་དང་། འབྲས་བུ་གང་འགྲུབ་པའི་རྣམ་བཞག་རྣམས་བསྟན་པའི་བློ་ཀ་གཅིག་
ནི༑ སྦྱིན་སོགས་ཆོས་གསུམ་དེ་དག་ཕལ་མོ་ཆེ། །བདེ་བར་གཤེགས་པས་ཁྱིམ་པ་རྣམས་
ལ་བསྔགས། །བསོད་ནམས་ཞེས་བྱའི་ཚོགས་ཀྱང་དེ་དག་ཉིད། །སངས་རྒྱས་གཟུགས་
ཀྱི་བདག་ཉིད་སྐུ་ཡི་རྒྱུ། །ཞེས་བྱུང་། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བའི་
བློ་ཀ་གཅིག་ནི། །རྒྱལ་བའི་སྲས་པོ་ཉི་མ་ལ་གནས་འོད་བྱེད་འདི། །རང་གཏོགས་མུན་
རྣམས་དང་པོ་ཡང་དག་བསལ་བྱས་ནས། །འགྲོ་བའི་མུན་པ་རྣམ་པར་འཇོམས་པར་མངོན་
པར་འདོད། །ས་འདིར་ཤིན་ཏུ་རྣོ་བར་གྱུར་ཀྱང་ཁྲོ་མི་འགྱུར། །ཞེས་བྱུང༌། དབུ་མ་ལ་
འཇུག་པ་ལས་སེམས་བསྐྱེད་པ་གསུམ་པའོ། །འདི་ལ་བློ་ཀ་བཅུ་གསུམ་ཡོད་པ་རྣམས་རྫོགས་
སོ༑ ༑
ས་བཞི་པ་འོད་འཕྲོ་བ་བཤད་པ་ལ། ས་འདིར་བརྩོན་འགྲུས་ཀྱི་ཕར་ཕྱིན་ལྷག་པར་
བསྟན་པའི་བློ་ཀ་གཅིག་ནི། ཡོན་ཏན་མ་ལུས་བརྩོན་འགྲུས་རྗེས་འགྲོ་ཞིང་། །བསོད་ནམས་
བློ་གྲོས་ཚོགས་ནི་གཉིས་ཀྱི་རྒྱུ། །བརྩོན་འགྲུས་གང་དུ་འབར་བར་གྱུར་པ་ཡི། །ས་དེ་
བཞི་པ་འོད་ནི་འཕྲོ་བའོ། །ཞེས་བྱུང་། ས་འདིའི་ངེས་ཚིག་བསྟན་པའི་ཚིག་རྐང་གསུམ་
ནི༑ དེར་ནི་བདེར་གཤེགས་སྲས་ལ་རྫོགས་པ་ཡི། །བྱང་ཆུབ་ཕྱོགས་ལྷག་བསྒོམས་པ་
ལས་སྐྱེས་པའི། །སྣང་བ་ཟངས་ཀྱི་འོད་པས་ལྷག་འབྱུང་ཞིང་། །ཞེས་བྱུང༌། ས་འདིའི་
སྤངས་པའི་ཁྱད་པར་བསྟན་པའི་ཚིག་རྐང་གཅིག་ནི། རང་དུ་ལྟ་བ་དང་འབྲེལ་ཡོངས་སུ་



དབུ་མ་འཇུག་པའི་ས་བཅད།
༼ང༽
4a;
ཟད། །ཅེས་བྱུང་། དབུ་མ་ལ་འཇུག་པ་ལས་སེམས་བསྐྱེད་པ་བཞི་པའོ། །འདི་ལ་བློ་ཀ་
གཉིས་ཡོད་པ་རྫོགས་སོ། །
ས་ལྔ་པ་སྦྱང་དཀའ་བ་བཤད་པ་ལ། ས་འདིའི་ངེས་ཚིག་བསྟན་པའི་ཚིག་རྐང་གཉིས་
ནི༔ བདག་ཉིད་ཆེ་དེ་བདུད་རྣམས་ཀུན་གྱིས་ཀྱང་། །སྦྱང་དཀའི་ས་ལ་ཕམ་པར་ནུས་
མ་ཡིན། །ཞེས་བྱུང་། ས་འདིར་བསམ་གཏན་གྱི་ཕར་ཕྱིན་ལྷག་པར་ཐོབ་ཅིང་བདེན་པ་
ལ་མཁས་པར་བསྟན་པའི་ཚིག་རྐང་གཉིས་ནི། བསམ་གཏན་ལྷག་ཅིང་བློ་བཟང་བདེན་
རང་བཞིན། །ཞིབ་མོ་རྟོགས་ལ་ཤིན་ཏུ་མཁས་པ་འཐོབ། །ཅེས་བྱུང་། དབུ་མ་ལ་འཇུག་
པ་ལས་སེམས་བསྐྱེད་པ་ལྔ་པའོ། །འདི་ལ་བློ་ཀ་གཅིག་ཡོད་པ་རྫོགས་སོ། །
ས་དྲུག་པ་མངོན་གྱུར་པ་བཤད་པ་ལ། སའི་ངེས་ཚིག་བསྟན་པའི་ཚིག་རྐང་གཉིས་
ནི༑ མངོན་དུ་ཕྱོགས་པར་མཉམ་བཞག་སེམས་གནས་ཏེ། །རྫོགས་པའི་སངས་རྒྱས་ཆོས་
ལ་མངོན་ཕྱོགས་ཤིང་། །ཞེས་བྱུང་། ས་འདི་ནསཤེས་རབ་ཀྱི་ཕར་ཕྱིན་ལྷག་པར་ཐོབ་
ཅིང་། འགོག་སྙོམས་ཐུན་མོང་མ་ཡིན་པའང་འདི་ནས་ཐོབ་པར་བསྟན་པའི་ཚིག་རྐང་གཉིས་
ནི༑ འདི་བརྟེན་འབྱུང་བའི་དེ་ཉིད་མཐོང་བ་དེས། །ཤེས་རབ་གནས་པས་འགོག་པ་ཐོབ་
པར་འགྱུར། །ཞེས་བྱུང་། ཤེས་རབ་ཀྱི་ཕར་ཕྱིན་གྱི་བསྔགས་པ་དཔེ་དང་བཅས་པ་བསྟན་
པའི་བློ་ཀ་གཅིག་ནི། ཇི་ལྟར་ལོང་བའི་ཚོགས་ཀུན་བདེ་བླག་ཏུ། །མིག་ལྡན་སྐྱེས་བུ་གཅིག་
གིས་འདོད་པ་ཡི། །ཡུལ་དུ་འཁྲིད་པ་དེ་བཞིན་འདིར་ཡང་བློས། །མིག་ཉམས་ཡོན་ཏན་
བླངས་ཏེ་རྒྱལ་ཉིད་འགྲོ། །ཞེས་བྱུང་། ཟབ་མོ་རྟེན་འབྱུང་གི་དོན་བཤད་པར་དམ་བཅའ་
བའི་བློ་ཀ་གཅིག་ནི། ཇི་ལྟར་དེ་ཡི་ཆེས་ཟབ་ཆོས་རྟོགས་པ། །ལུང་དང་གཞན་ཡང་རིགས་
པས་ཡིན་པས་ན། །དེ་ལྟར་འཕགས་པ་ཀླུ་སྒྲུབ་གཞུང་ལུགས་ལས། །ཇི་ལྟར་གནས་པའི་
ལུགས་བཞིན་བརྗོད་པར་བྱ། །ཞེས་བྱུང་། ལུང་ནི་ཡུམ་གྱི་མདོ་དང་ས་བཅུ་པའི་མདོ་
རྣམས་སོ། །ཟབ་མོའི་དོན་བཤད་པའི་སྣོད་ངོས་བཟུང་བའི་ཚིག་རྐང་བདུན་ནི། སོ་སོ་



480
༼ང༽
དབུ་མ་འཇུག་པའི་ས་བཅད།
སྐྱེ་བོའི་དུས་ནའང་སྟོང་པ་ཉིད་ཐོས་ནས། །ནང་དུ་རབ་ཏུ་དགའ་བ་ཡང་དང་ཡང་དུ་འབྱུང་།།
རབ་ཏུ་དགའ་བ་ལས་བྱུང་མཆི་མས་མིག་བརླན་ཞིང་། །ལུས་ཀྱི་བ་སྤུ་ལྡང་བར་འགྱུར་
བ་གང་ཡིན་པ། །དེ་ལ་རྫོགས་པའི་སངས་རྒྱས་བློ་ཡི་ས་བོན་ཡོད། །དེ་ཉིད་ཉེ་བར་བསྟན་
པའི་སྣོད་ནི་དེ་ཡིན་ཏེ། །དེ་ལ་དམ་པའི་དོན་གྱི་བདེན་པ་བསྟན་པར་བྱ། །ཞེས་བྱུང་།
དེ་ལ་བཤད་ན་ཡོན་ཏན་འབྱུང་ཚུལ་བསྟན་པའི་ཚིག་རྐང་དྲུག་ནི། དེ་ལ་དེ་ཡི་རྗེས་སུ་འགྲོ་
བའི་ཡོན་ཏན་འབྱུང་། །རྟག་ཏུ་ཚུལ་ཁྲིམས་ཡང་དག་བླངས་ནས་གནས་པར་འགྱུར། །སྦྱིན་
པ་གཏོང་བར་འགྱུར་ཞིང་སྙིང་རྗེ་བསྟེན་པར་བྱེད། །བཟོད་པ་སྒོམ་བྱེད་དེ་ཡི་དགེ་བའང་
བྱང་ཆུབ་ཏུ། །འགྲོ་བ་དགྲོལ་བར་བྱ་ཕྱིར་ཡོངས་སུ་བསྔོ་བྱེད་ཅིང་། །རྫོགས་པའི་བྱང་
ཆུབ་སེམས་དཔའ་རྣམས་ལ་གུས་པར་བྱེད། །ཅེས་བྱུང་། སྣོད་ལྡན་གྱི་གང་ཟག་རྣམས་
ལ་དོན་དེ་ཉིད་ཉན་པར་བསྐུལ་བའི་ཚིག་རྐང་གསུམ་ནི། ཟབ་ཅིང་རྒྱ་ཆེའི་ཚུལ་ལ་མཁས་
པའི་སྐྱེ་བོས་ནི། །རིམ་གྱིས་རབ་ཏུ་དགའ་བའི་ས་ནི་འཐོབ་འགྱུར་བས། །དེ་ནི་དོན་དུ་
གཉེར་བས་ལམ་འདི་མཉན་པར་གྱིས། །ཞེས་བྱུང་། རྟེན་འབྱུང་གི་དེ་ཉིད་ཇི་ལྟར་བཤད་
པའི་ཚུལ་ལ། ལུང་རིགས་གཉིས་ལས། དང་པོ་ནི། ས་བཅུ་པའི་མདོ་དང་། འདིའི་
འགྲེལ་པ་དང་། རིག་པ་དྲུག་ཅུ་པ་དང་། མདོ་ཏིང་ངེ་འཛིན་རྒྱལ་པོ་དང་། མདོ་སྡུད་
པ་དང་། སྟོང་ཉིད་བདུན་ཅུ་པ་དང་། དབུ་མ་རིན་ཆེན་འཕྲེང་བ་དང་། དབུ་མ་བཞི་
བརྒྱ་པ་སོགས་སོ། །
གཉིས་པ། རང་བཞིན་གྱི་སྐྱེ་བ་མེད་པའི་དམ་བཅའ་བསྟན་པའི་ཚིག་རྐང་གཉིས་
ནི༑ དེ་ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག །གཉིས་ཀ་ལས་ཀྱང་མ་
ཡིན་རྒྱུ་མེད་པར་ནི་ག་ལ་ཡོད། །ཅེས་བྱུང་། རྩ་ཤེས་ལས། བདག་ལས་མ་ཡིན་གཞན་
ལས་མིན། །ཞེས་སོགས་ཀྱི་བློ་ཀ་གཅིག་ནི། དེའི་འཇུག་བྱའི་དབུ་མ་ཡིན་ནོ། །རང་
དང་ངོ་བོ་གཅིག་པའི་རྒྱུ་ལས་སྐྱེ་ན་སྐྱེ་བ་དོན་མེད་དུ་ཐལ་བ་བསྟན་པའི་ཚིག་རྐང་གཅིག་



དབུ་མ་འཇུག་པའི་ས་བཅད།
༼ང༽
481
ནི༑ དེ་ནི་དེ་ལས་འབྱུང་ན་ཡོན་ཏན་འགའ་ཡང་ཡོད་མ་ཡིན། །ཞེས་བྱུང་། རང་དང་
ངོ་བོ་གཅིག་པའི་རྒྱུ་ལས་སྐྱེ་ན་རིགས་པ་དང་འགལ་བར་བསྟན་པའི་བློ་ཀ་གཅིག་ནི། སྐྱེས་
པར་གྱུར་པ་སླར་ཡང་སྐྱེ་བར་རིགས་པའང་མ་ཡིན་ཉིད། །སྐྱེས་ཟིན་སླར་ཡང་སྐྱེ་བར་
ཡོངས་སུ་རྟོགས་པར་འགྱུར་ན་ནི། །མྱུ་གུ་ལ་སོགས་རྣམས་ཀྱི་སྐྱེ་བ་འདིར་རྙེད་མི་འགྱུར་
ཞིང་། །ས་བོན་སྲིད་མཐར་ཐུག་པར་རབ་ཏུ་སྐྱེ་བ་ཉིད་དུ་འགྱུར། །ཞེས་བྱུང་། དེ་དག་
གི་ཉེས་སྤོང་གི་ལན་དགག་པའི་ཚིག་རྐང་གཅིག་ནི། ཇི་ལྟར་དེ་ཉིད་ཀྱིས་དེ་རྣམ་པར་འཇིག་
པར་བྱེད་པར་འགྱུར། །ཞེས་བྱུང་། གལ་ཏེ་རྒྱུ་དང་འབྲས་བུ་ངོ་བོ་གཅིག་ན་ས་བོན་དང་།
མྱུ་གུ་གཉིས་ལྟ་བུ་དབྱིབས་སོགས་ཐ་དད་མེད་པར་ཐལ་བ་བསྟན་པའི་ཚིག་རྐང་གཉིས་ནི།
བྱེད་རྒྱུ་ས་བོན་གྱི་ལས་ཐ་དད་མྱུ་གུའི་དབྱིབས་དང་ནི། །ཁ་དོག་རོ་ནུས་སྨིན་པའི་ཐ་དད་
ཁྱོད་ལ་མེད་པར་འགྱུར། །ཞེས་བྱུང་། འདིའི་ཉེས་སྤོང་གི་ལན་དགག་པའི་རིགས་པ་བསྟན་
པའི་ཚིག་རྐང་གཉིས་ནི། གལ་ཏེ་སྔར་གྱི་བདག་གི་དངོས་པོ་བསལ་ནས་དེ་ལས་གཞན།།
ངོ་བོར་འགྱུར་ན་དེ་ཚེ་དེ་ཡི་དེ་ཉིད་ཇི་ལྟར་འགྱུར། །ཞེས་བྱུང་། རྒྱུ་འབྲས་ཀྱི་གནས་
སྐབས་གཉིས་ཀྱི་རེ་རེར་གཉིས་ཀ་འཛིན་མི་འཛིན་མཚུངས་པར་ཐལ་བ་བསྟན་པའི་བློ་ཀ་
གཅིག་ནི། གལ་ཏེ་ཁྱོད་ཀྱི་ས་བོན་མྱུ་གུ་འདིར་གཞན་མ་ཡིན་ན། །ས་བོན་བཞིན་དུ་མྱུ་
གུ་ཞེས་བྱ་དེ་གཟུང་མེད་པའམ། །ཡང་ན་དེ་དག་གཅིག་པས་ཇི་ལྟར་མྱུ་གུ་འདི་བཞིན་དུ།།
དེ་ཡང་གཟུང་དུ་ཡོད་འགྱུར་དེ་ཕྱིར་འདི་ནི་ཁས་མི་བླང་། །ཞེས་བྱུང༌། གྲུབ་མཐས་བློ་
མ་བསྒྱུར་བའི་ཐ་སྙད་དུ་ཡང་བདག་སྐྱེ་མེད་པར་བསྟན་པའི་ཚིག་རྐང་གཉིས་ནི། གང་
ཕྱིར་རྒྱུ་ཞིག་ན་ཡང་དེ་ཡི་འབྲས་བུ་མཐོང་བའི་ཕྱིར། །དེ་དག་གཅིག་པ་ཡིན་ཞེས་འཇིག་
རྟེན་གྱིས་ཀྱང་ཁས་མི་ལེན། །ཞེས་བྱུང་། བདག་སྐྱེ་དེ་ལྟར་བཀག་པ་རྣམས་ཀྱི་དོན་བསྡུ་
བའི་ཚིག་རྐང་གཉིས་ནི། དེ་ཕྱིར་དངོས་པོ་བདག་ལས་འབྱུང་ཞེས་རབ་ཏུ་བརྟགས་པ་འདི།།
དེ་ཉིད་དང་ནི་འཇིག་རྟེན་དུ་ཡང་རིགས་པ་མ་ཡིན་ནོ། །ཞེས་བྱུང་། རྩ་བ་ཤེས་རབ་ཀྱི་



4s
༼ང༽
དབུ་མ་འཇུག་པའི་ས་བཅད།
རིགས་པས་བདག་སྐྱེ་དགག་པའི་བློ་ཀ་གཅིག་ནི། བདག་ལས་སྐྱེ་བར་འདོད་ན་བསྐྱེད་པར་
བྱ་དང་སྐྱེད་བྱེད་དང་། །ལས་དང་བྱེད་པ་པོ་ཡང་གཅིག་ཉིད་འགྱུར་ཏེ་དེ་དག་ནི། །གཅིག་
ཉིད་མ་ཡིན་པས་ན་བདག་ལས་སྐྱེ་བར་ཁས་བླངས་པར། །བྱ་མིན་རྒྱ་ཆེར་བཤད་པའི་ཉེས་
པར་ཐལ་བར་འགྱུར་ཕྱིར་རོ། །ཞེས་བྱུང་། དེ་ཡན་གཞན་སྡེ་འགས་བདག་སྐྱེ་འདོད་
པ་དགག་ནས། རང་སྡེ་འགའ་ཞིག་གིས་གཞན་སྐྱེ་འདོད་པ་དགག་པ་ལ། གཞན་ལས་
སྐྱེ་ན་ཧ་ཅང་ཐལ་བར་བསྟན་པའི་བློ་ཀ་གཅིག་ནི །གཞན་ལ་བརྟེན་ནས་གལ་ཏེ་གཞན་
ཞིག་འབྱུང་བར་འགྱུར་ན་ནི། །འོ་ན་མེ་ལྕེ་ལས་ཀྱང་མུན་པ་འཐུག་པོ་འབྱུང་འགྱུར་ཞིང་།།
ཐམས་ཅད་ལས་ཀྱང་ཐམས་ཅད་སྐྱེ་བར་འགྱུར་ཏེ་གང་གི་ཕྱིར། །སྐྱེད་པར་བྱེད་པ་མ་
ཡིན་མ་ལུས་ལ་ཡང་གཞན་ཉིད་མཚུངས། །ཞེས་བྱུང་། གཞན་ལས་སྐྱེས་ཀྱང་ཧ་ཅང་
ཐལ་བའི་སྐྱོན་མེད་ཅེས་རང་གི་མཚན་ཉིད་ཀྱིས་གྲུབ་པ་འདོད་པ་རྣམས་ཀྱི་ལན་བསྟན་པའི་
བློ་ཀ་གཅིག་ནི། རབ་ཏུ་བྱ་བར་ནུས་པ་དེ་ཕྱིར་འབྲས་བུ་ངེས་བརྗོད་ཅིང་། །གང་ཞིག་
དེ་སྐྱེད་ནུས་པ་དེ་ནི་གཞན་ནའང་རྒྱུ་ཡིན་ལ། །རྒྱུད་གཅིག་གཏོགས་དང་སྐྱེད་པར་བྱེད་
ལས་སྐྱེ་བ་དེ་ཡི་ཕྱིར། །ས་ལུའི་མྱུ་གུ་ནས་ལ་སོགས་ལས་དེ་ལྟ་མིན་ཞེ་ན། །ཞེས་བྱུང་།
ལན་དེ་དགག་པའི་བློ་ཀ་གཅིག་ནི། ཇི་ལྟར་ནས་དང་གེ་སར་དང་ནི་ཀེང་ཤུ་ཀ་ལ་སོགས།།
ས་ལུའི་མྱུ་གུའི་སྐྱེད་པར་བྱེད་པར་འདོད་མིན་ནུས་ལྡན་མིན། །རྒྱུད་གཅིག་ཁོངས་སུ་གཏོགས་
མིན་འདྲ་བ་མ་ཡིན་ཉིད་དེ་བཞིན། །ས་ལུའི་ས་བོན་ཡང་ནི་དེ་ཡི་མིན་ཏེ་གཞན་ཉིད་ཕྱིར།།
ཞེས་བྱུང་། གཞན་སྐྱེ་བྱེ་བྲག་ཏུ་དགག་པ་ལ། རྒྱུ་འབྲས་སྔ་ཕྱི་བ་ལ་གཞན་སྐྱེ་དགག་པ་
དངོས་ཀྱི་དོན་བསྟན་པའི་བློ་ཀ་གཅིག་ནི། མྱུ་གུ་ས་བོན་དང་ནི་དུས་མཉམ་ཡོད་པ་མ་ཡིན་
ཏེ༑ ༑གཞན་ཉིད་མེད་པར་ས་བོན་གཞན་པ་ཉིད་དུ་ག་ལ་འགྱུར། །དེས་ན་མྱུ་གུ་ས་བོན་
ལས་སྐྱེ་འགྲུབ་པར་འགྱུར་མིན་པས། །གཞན་ལས་སྐྱེ་བ་ཡིན་ཞེས་བྱ་བའི་ཕྱོགས་འདི་གཏང་
བར་བྱོས། །ཞེས་བྱུང་། དེ་ལྟར་བཀག་པ་ལ་རྩོད་པ་སྤང་བ་བསྟན་པའི་བློ་ཀ་གཉིས་ནི།



དབུ་མ་འཇུག་པའི་ས་བཅད།
༼ང༽
448
ཇི་ལྟར་སྲང་གི་མདའ་གཉིས་མཐོ་བ་དང་ནི་དམའ་བ་དག །དུས་མཉམ་མ་ཡིན་པར་ནི་
མིན་པར་མཐོང་བ་དེ་བཞིན་དུ། །བསྐྱེད་པར་བྱ་དང་སྐྱེད་བྱེད་དག་གི་སྐྱེ་འགག་འགྱུར་
ཞེ་ན། །གལ་ཏེ་གཅིག་ཚེ་ཡིན་ན་འདིར་དུས་གཅིག་མེད་དེ་ཡོད་མིན། །གལ་ཏེ་སྐྱེ་བཞིན་
པ་དེ་སྐྱེ་ལ་ཕྱོགས་པས་ཡོད་མིན་ཞིང༌། །འགག་བཞིན་པ་ནི་ཡོད་ཀྱང་འཇིག་ལ་ཕྱོགས་
པར་འདོད་གྱུར་པ། །དེ་ཚེ་འདི་ནི་ཇི་ལྟ་བུར་ན་སྲང་དང་མཚུངས་པ་ཡིན། །སྐྱེ་བ་འདི་
ནི་བྱེད་པོ་མེད་པར་རིགས་པའི་ངོ་བོའང་མིན། །ཞེས་བྱུང་། རྒྱུ་འབྲས་དུས་མཉམ་པ་
ལ་གཞན་སྐྱེ་དགག་པའི་བློ་ཀ་གཅིག་ནི། གལ་ཏེ་མིག་གི་བློ་ལ་རང་གི་སྐྱེད་བྱེད་དུས་གཅིག་
པ༑ ༑མིག་ལ་སོགས་དང་ལྷན་ཅིག་འབྱུང་བའི་འདུ་ཤེས་ལ་སོགས་ལས། །གཞན་ཉིད་
ཡོད་ན་ཡོད་ལ་འབྱུང་བས་དགོས་པ་ཅི་ཞིག་ཡོད། །ཅི་སྟེ་དེ་མེད་ཅེ་ན་འདི་ལ་ཉེས་པ་བཤད་
ཟིན་ཏོ། །ཞེས་བྱུང༌། རྒྱུ་འབྲས་ལ་མུ་བཞིར་དཔྱད་ནས་གཞན་སྐྱེ་དགག་པའི་བློ་ཀ་གཅིག་
ནི༔ སྐྱེད་པར་བྱེད་པ་བསྐྱེད་བྱ་གཞན་སྐྱེད་པ་དེ་རྒྱུ་ཡིན་ན། །ཡོད་པའམ་འོན་ཏེ་མེད་
དང་གཉིས་ཀ་གཉིས་བྲལ་ཞིག་སྐྱེད་གྲང་། །ཡོད་ན་སྐྱེད་བྱེད་ཅི་དགོས་མེད་ལའང་དེས་
ནི་ཅིག་ཞིག་བྱ། །གཉིས་ཉིད་ལ་དེས་ཅི་བྱ་གཉིས་དང་བྲལ་ལའང་དེས་ཅི་བྱ། །ཞེས་བྱུང་།
གཞན་སྐྱེ་བཀག་པ་ལ་འཇིག་རྟེན་གྱིས་གནོད་པའི་རྩོད་པ་བསྟན་པའི་བློ་ཀ་གཅིག་ནི། གང་གིས་
རང་ལྟ་ལ་གནས་འཇིག་རྟེན་ཚད་མར་འདོད་པས་ན། །འདིར་ནི་རིགས་པ་སྨྲས་པ་ཉིད་
ཀྱིས་ལྟ་ཀོ་ཅི་ཞིག་བྱ། །གཞན་ལས་གཞན་འབྱུང་བ་ཡང་འཇིག་རྟེན་པ་ཡིས་རྟོགས་འགྱུར་
ཏེ༑ ༑དེས་ན་གཞན་ལས་སྐྱེ་ཡོད་འདིར་ནི་རིགས་པ་ཅི་ཞིག་དགོས། །ཞེས་བྱུང་། གཞན་
སྐྱེ་བཀག་པ་ལ་འཇིག་རྟེན་གྱིས་གནོད་པའི་རྩོད་པ་སྤོང་བའི་ལན་དུ། ཤེས་བྱ་ལ་བདེན་
པ་གཉིས་སུ་དབྱེ་བས་ཆོས་ཀུན་ལ་ངོ་བོ་གཉིས་གཉིས་ཡོད་པར་བསྟན་པའི་བློ་ཀ་གཅིག་ནི།
དངོས་ཀུན་ཡང་དག་རྫུན་པ་མཐོང་བ་ཡིས། །དངོས་རྙེད་ངོ་བོ་གཉིས་ནི་འཛིན་པར་འགྱུར།།
ཡང་དག་མཐོང་ཡུལ་གང་དེ་དེ་ཉིད་དེ། །མཐོང་བ་རྫུན་པ་ཀུན་རྫོབ་བདེན་པར་གསུངས།།



434
༼ང༽
དབུ་མ་འཇུག་པའི་ས་བཅད།
ཞེས་བྱུང་། ཤེས་བྱ་ལ་བདེན་པ་གཉིས་སུ་དབྱེ་བ་ཡབ་སྲས་མཇལ་བའི་མདོ་སོགས་ལས་
ཤེས་པར་བྱའོ། །འཇིག་རྟེན་ཤེས་ངོ་ལ་ལྟོས་ཏེ་ཀུན་རྫོབ་ཀྱི་དབྱེ་བ་བསྟན་པའི་བློ་ཀ་གཉིས་
ནི༑ མཐོང་བ་བརྫུན་པ་རྣམ་པ་གཉིས་འདོད་དེ། །དབང་པོ་གསལ་དང་དབང་པོ་སྐྱོན་
ལྡན་ནོ། །སྐྱོན་ལྡན་དབང་ཅན་རྣམས་ཀྱི་ཤེས་པ་ནི། དབང་པོ་ལེགས་གྱུར་ཤེས་ལྟོས་
ལོག་པར་འདོད། །གནོད་པ་མེད་པའི་དབང་པོ་དྲུག་རྣམས་ཀྱིས། །གཟུང་བ་གང་ཞིག་
འཇིག་རྟེན་གྱིས་རྟོགས་ཏེ། །འཇིག་རྟེན་ཉིད་ལས་བདེན་ཡིན་ལྷག་མ་ནི། །འཇིག་རྟེན་
ཉིད་ལས་ལོགས་པར་རྣམ་པར་གཞག །ཅེས་བྱུང་། ཞེན་ཡུལ་ལ་འཁྲུལ་པའི་ཞེན་ཡུལ་
ཐ་སྙད་དུ་ཡང་མེད་པར་བསྟན་པའི་བློ་ཀ་གཅིག་ནི། མི་ཤེས་གཉིད་ཀྱིས་རབ་བསྐྱེད་མུ་
སྟེགས་ཅན། །རྣམས་ཀྱིས་བདག་ཉིད་ཇི་བཞིན་བརྟགས་པ་དང་། །སྒྱུ་མ་སྨིག་སྒྱུ་སོགས་
ལ་བརྟགས་པ་གང་། །དེ་དག་འཇིག་རྟེན་ལས་ཀྱང་ཡོད་མིན་ཉིད། །ཅེས་བྱུང་། གཞན་
སྐྱེ་དགག་པ་སྐབས་ཀྱི་དོན་ལ་སྦྱར་ཚུལ་བསྟན་པའི་བློ་ཀ་གཅིག་ནི། མིག་ནི་རབ་རིབ་ཅན་
གྱིས་དམིགས་པ་ཡིས། །རབ་རིབ་མེད་ཤེས་ལ་གནོད་མིན་ཇི་ལྟར། །དེ་བཞིན་དྲི་མེད་
ཡེ་ཤེས་སྤངས་པའི་བློས། །དྲི་མེད་བློ་ལ་གནོད་པ་ཡོད་མ་ཡིན། །ཞེས་བྱུང་། ཀུན་རྫོབ་
པ་གང་གི་ངོར་བདེན་ལ་གང་གི་ངོར་མི་བདེན་པ་དངོས་ཀྱི་དོན་བསྟན་པའི་བློ་ཀ་གཅིག་ནི།
གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་གང་བཅོས་མ་བདེན་པར་སྣང་དེ་ནི།།
ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །བཅོས་མར་གྱུར་པའི་དངོས་ནི་ཀུན་རྫོབ་
ཏུའོ། །ཞེས་བྱུང་། དོན་དམ་བདེན་པའི་ངོ་བོ་བསྟན་པའི་བློ་ཀ་གཅིག་ནི། རབ་རིབ་མཐུ་
ཡིས་སྐྲ་ཤད་ལ་སོགས་པའི། །ངོ་བོ་ལོག་པ་གང་ཞིག་རྣམ་བརྟགས་པ། །དེ་ཉིད་བདག་
ཉིད་གང་དུ་མིག་དག་པས། །མཐོང་དེ་དེ་ཉིད་དེ་བཞིན་འདིར་ཤེས་གྱིས། །ཞེས་བྱུང་།
གཞན་སྐྱེ་བཀག་པ་ལ་འཇིག་རྟེན་གྱིས་གནོད་ཅེས་པ་ལ་གནོད་བྱེད་བསྟན་པའི་ཚིག་རྐང་
དྲུག་ནི། གལ་ཏེ་འཇིག་རྟེན་ཚད་མ་ཡིན་ན་ནི། །འཇིག་རྟེན་དེ་ཉིད་མཐོང་བས་འཕགས་



དབུ་མ་འཇུག་པའི་ས་བཅད།
༼ང༽
435
གཞན་གྱིས། །ཅི་དགོས་འཕགས་པའི་ལམ་གྱིས་ཅིག་ཞིག་བྱ། །བླུན་པོ་ཚད་མར་རིགས་
པའང་མ་ཡིན་ནོ། །རྣམ་ཀུན་འཇིག་རྟེན་ཚད་མིན་དེ་ཡི་ཕྱིར། །དེ་ཉིད་སྐབས་སུ་འཇིག་
རྟེན་གནོད་པ་མེད། །ཅེས་བྱུང་། འཇིག་རྟེན་གྱིས་གནོད་ན་ཇི་ལྟར་གནོད་ཚུལ་བསྟན་
པའི་ཚིག་རྐང་གཉིས་ནི། འཇིག་རྟེན་དོན་ནི་འཇིག་རྟེན་གྲགས་ཉིད་ཀྱིས། །གལ་ཏེ་སེལ་
ན་འཇིག་རྟེན་གྱིས་གནོད་འགྱུར། །ཞེས་བྱུང་། འཇིག་རྟེན་གྱི་ཐ་སྙད་དུ་ཡང་གཞན་སྐྱེ་
མེད་པས་འཇིག་རྟེན་གྱི་གནོད་པ་མེད་པར་བསྟན་པའི་བློ་ཀ་གཅིག་ནི། གང་ཕྱིར་འཇིག་
རྟེན་ས་བོན་ཙམ་བཏབ་ནས། །བདག་གིས་བུ་འདི་སྐྱེད་ཅེས་སྨྲ་བྱེད་ཅིང་། །ཤིང་ཡང་
བཙུགས་སོ་སྙམ་དུ་རྟོག་དེས་ན། །གཞན་ལས་སྐྱེ་བ་འཇིག་རྟེན་ལས་ཀྱང་མེད། །ཅེས་
བྱུང་། གཞན་ལས་སྐྱེ་བ་དེ་ལྟར་བཀག་པའི་ཡོན་ཏན་བསྟན་པའི་བློ་ཀ་གཅིག་ནི། གང་
ཕྱིར་མྱུ་གུ་ས་བོན་ལས་གཞན་མིན། །དེ་ཕྱིར་མྱུག་ཚེ་ས་བོན་ཞིག་པ་མེད། །གང་ཕྱིར་
གཅིག་ཉིད་ཡོད་མིན་དེ་ཕྱིར་ཡང་། །མྱུག་ཚེ་ས་བོན་ཡོད་ཅེས་བརྗོད་མི་བྱ། །ཞེས་བྱུང་།
གལ་ཏེ་རང་གི་མཚན་ཉིད་ཀྱིས་གྲུབ་ན། །འཕགས་པའི་མཉམ་བཞག་དངོས་པོའི་འཇིག་
རྒྱུར་ཐལ་བ་བསྟན་པའི་བློ་ཀ་གཅིག་ནི། གལ་ཏེ་རང་གི་མཚན་ཉིད་བརྟེན་འགྱུར་ན། །དེ་
ལ་སྐུར་པའི་དངོས་པོ་འཇིག་པའི་ཕྱིར། །སྟོང་ཉིད་དངོས་པོ་འཇིག་པའི་རྒྱུར་འགྱུར་ན།།
དེ་ནི་རིགས་མིན་དེ་ཕྱིར་དངོས་ཡོད་མིན། །ཞེས་བྱུང་། རང་གི་མཚན་ཉིད་ཀྱིས་གྲུབ་
ན༑ ཐ་སྙད་བདེན་པ་རིགས་པས་དཔྱད་བཟོད་དུ་ཐལ་བ་བསྟན་པའི་བློ་ཀ་གཅིག་ནི། གང་
ཕྱིར་དངོས་པོ་འདི་དག་རྣམ་དཔྱད་ན། །དེ་ཉིད་བདག་ཅན་དངོས་ལས་ཚུལ་རོལ་ཏུ། །གནས་
རེད་མ་ཡིན་དེ་ཕྱིར་འཇིག་རྟེན་གྱི། །ཐ་སྙད་བདེན་ལ་རྣམ་པར་དཔྱད་མི་བྱ། །ཞེས་བྱུང་།
རང་གི་མཚན་ཉིད་ཀྱིས་གྲུབ་ན་དོན་དམ་པའི་སྐྱེ་བ་མི་ཁེགས་པར་ཐལ་བ་བསྟན་པའི་ཏཾ།
ཀ་གཅིག་ནི། དེ་ཉིད་སྐབས་སུ་རིགས་པ་གང་ཞིག་གིས། །བདག་དང་གཞན་ལས་སྐྱེ་བ་
རིགས་མིན་པས། །རིགས་དེས་ཐ་སྙད་དུ་ཡང་རིགས་མིན་པས། །ཁྱོད་ཀྱི་སྐྱེ་བ་གང་གི་



486
༼ང༽
དབུ་མ་འཇུག་པའི་ས་བཅད།
ཡིན་པར་འགྱུར། །ཞེས་བྱུང་། རང་གི་མཚན་ཉིད་ཀྱིས་གྲུབ་པ་དེ་ལྟར་བཀག་པ་ལ། གཞན་
གྱིས་རྩོད་པ་སྤོང་བ་བསྟན་པའི་ཚིག་རྐང་དྲུག་ནི། དངོས་པོ་སྟོང་པ་གཟུགས་བརྙན་ལ་སོགས་
པ༑ ༑ཚོགས་ལ་ལྟོས་རྣམས་མ་གྲགས་པ་ཡང་མིན། །ཇི་ལྟར་དེར་ནི་གཟུགས་བརྙན་
སོགས་སྟོང་ལས། །ཤེས་པ་དེ་ཡི་རྣམ་པ་སྐྱེ་འགྱུར་ལྟར། །དེ་བཞིན་དངོས་པོ་ཐམས་ཅད་
སྟོང་ན་ཡང་། །སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་བྱུང་། བདེན་པ་གཉིས་
ཆར་དུའང་རང་བཞིན་གྱིས་སྐྱེ་བ་བཀག་པ་ལ་རྟག་ཆད་ཀྱི་ལྟ་བ་སྤང་སླ་བའི་ཡོན་ཏན་བསྟན་
པའི་ཚིག་རྐང་གཉིས་ནི། བདེན་པ་གཉིས་སུ་རང་བཞིན་མེད་པའི་ཕྱིར། །དེ་དག་རྟག་
པ་མ་ཡིན་ཆད་པའང་མིན། །ཞེས་བྱུང་། རང་བཞིན་གྱིས་གྲུབ་པའི་མི་འདོད་པ་ལ་ཀུན་
གཞི་སོགས་ཁས་བླང་མི་དགོས་པར་བསྟན་པའི་བློ་ཀ་གཅིག་ནི། གང་ཕྱིར་རང་བཞིན་གྱིས་
དེ་མི་འགག་པ། །དེ་ཕྱིར་ཀུན་གཞི་མེད་ཀྱང་འདི་ནུས་ཕྱིར། །ལ་ལར་ལས་འགགས་ཡུན་
རིང་ལོན་ལས་ཀྱང་། །འབྲས་བུ་ཡང་དག་འབྱུང་བར་རིག་པར་གྱིས། ཞེས་བྱུང་། ལས་
འགགས་པ་ལས་འབྲས་བུ་འབྱུང་བའི་དཔེ་བསྟན་པའི་བློ་ཀ་གཅིག་ནི། རྨི་ལམ་དམིགས་
པའི་ཡུལ་དག་མཐོང་ནས་ནི། །སད་ཀྱང་བླུན་ལ་ཆགས་པ་སྐྱེ་འགྱུར་པ། །དེ་བཞིན་འགགས་
ཤིང་རང་བཞིན་ཡོད་མིན་པས། །ལས་ལས་ཀྱང་ནི་འབྲས་བུ་ཡོད་པ་ཡིན། །ཞེས་བྱུང་།
དེ་ལྟར་བསྟན་པ་ལ་རྣམ་སྨིན་ཐུག་མེད་དུ་འབྱིན་པའི་རྩོད་པ་སྤོང་ཚུལ་བསྟན་པའི་བློ་ཀ་གཉིས་
ནི༑ ཇི་ལྟར་ཡུལ་ནི་ཡོད་ཉིད་མིན་མཚུངས་ཀྱང་། །རབ་རིབ་ཅན་གྱིས་སྐྲ་ཤད་རྣམ་
པར་ནི། །མཐོང་གི་དངོས་གཞན་རྣམ་པར་མ་ཡིན་ལྟར། །དེ་བཞིན་སྨིན་ལས་སླར་སྨིན་
མིན་ཤེས་ཀྱིས། །དེ་ཕྱིར་རྣམ་སྨིན་མི་དགེ་ནག་པོའི་ལས། །རྣམ་སྨིན་དགེ་ཉིད་དགེ་ལས་
ཡིན་མཐོང་ཞིང་། །དགེ་མི་དགེ་མེད་བློ་ཅན་ཐར་འགྱུར་ཏེ། །ལས་འབྲས་རྣམས་ལ་སེམས་
པའང་དགག་པ་མཛད། །ཅེས་བྱུང་། ཀུན་གཞི་ཡོད་པར་གསུངས་པའི་ལུང་དང་འགལ་
བའི་རྩོད་པ་སྤོང་ཚུལ་བསྟན་པའི་བློ་ཀ་གཅིག་ནི། ཀུན་གཞི་ཡོད་ཅིང་གང་ཟག་ཉིད་ཡོད་



དབུ་མ་འཇུག་པའི་ས་བཅད།
༼ང༽
437
ལ༑ ༑ཕུང་པོ་འདི་དག་འབའ་ཞིག་ཉིད་ཡོད་ཅེས། །བསྟན་པ་འདི་ནི་དེ་ལྟར་ཆེས་ཟབ་
དོན། །རིག་པར་མི་འགྱུར་གང་ཡིན་དེ་ལའོ། ཞེས་བྱུང་། མདོ་སྡེ་ལས་ཀུན་གཞི་རྣམ་
ཤེས་བཞག་མ་བཞག་ཚུལ་གཉིས་བཀའ་སྩལ་བ་བཞིན་རྗེ་བཙུན་བྱམས་པ་མགོན་པོས་ཀྱང་
དེ་དག་གི་དོན་འགྲེལ་བ་ནའང་ཚུལ་གཉིས་ཡོད་པ་བྱམས་ཆོས་སྡེ་ལྔ་ལས་ཤེས་པར་བྱའོ།།
དགོངས་པའི་དབང་གིས་གསུངས་པའི་དཔེ་བསྟན་པའི་བློ་ཀ་གཅིག་ནི། འཇིག་ཚོགས་ལྟ་
དང་བྲལ་ཡང་སངས་རྒྱས་ཀྱིས། །ཇི་ལྟར་ང་དང་ང་ཡི་བསྟན་པ་ལྟར། །དེ་བཞིན་དངོས་
རྣམས་རང་བཞིན་མེད་མོད་ཀྱི། །ཡོད་ཅེས་དྲང་དོན་ཉིད་དུ་བསྟན་པ་ཡིན། །ཞེས་གསུངས།
སེམས་ཙམ་པའི་ལུགས་བྱེ་བྲག་ཏུ་དགག་པ་ལ། ཕྱི་རོལ་མེད་པའི་ཤེས་པ་རང་བཞིན་གྱིས་
གྲུབ་པར་འདོད་པའི་ཕྱོགས་སྔ་མའི་འདོད་ཚུལ་བསྟན་པའི་བློ་ཀ་གསུམ་ནི། གཟུང་བ་མེད་
པར་འཛིན་པ་མ་མཐོང་ཞིང་། །སྲིད་གསུམ་རྣམ་ཤེས་ཙམ་དུ་རབ་རྟོགས་པས། །ཤེས་
རབ་ལ་གནས་བྱང་ཆུབ་སེམས་དཔའ་དེས། །རྣམ་ཤེས་ཙམ་དུ་དེ་ཉིད་རྟོགས་པར་འགྱུར།།
ཇི་ལྟར་རླུང་གིས་བསྐུལ་བས་རྒྱ་མཚོ་ནི། །ཆེ་ལས་ཆུ་རླབས་འབྱུང་བ་དེ་བཞིན་དུ། །ཀུན་
གྱི་ས་བོན་ཀུན་གཞི་ཞེས་བྱ་ལས། །རང་གི་ནུས་པས་རྣམ་ཤེས་ཙམ་ཞིག་འབྱུང་། །དེ་
ཕྱིར་གཞན་གྱི་དབང་གི་ངོ་བོ་གང་། །དངོས་པོ་བཏགས་པར་ཡོད་པའི་རྒྱུར་འགྱུར་ཞིང་།།
ཕྱི་རོལ་གཟུང་བ་མེད་པར་འབྱུང་འགྱུར་ལ། །ཡོད་དང་སྤྲོས་ཀུན་ཡུལ་མིན་རང་བཞིན་
ཡོད། །ཅེས་བྱུང་། རྨི་ལམ་གྱི་དཔེས་ཤེས་པ་རང་བཞིན་གྱིས་ཡོད་པ་མི་འགྲུབ་པར་བསྟན་
པའི་བློ་ཀ་གཉིས་ནི། ཕྱི་རོལ་མེད་སེམས་དཔེ་ནི་གང་དུ་ཡོད། ཁྲི་ཐོག་བདུན་ཅུ་པས་སྟོང་ཉིད་
རྟོགས་མཚམས། སློབ་གཉེར་གནང་སྐབས་སུ། རྨི་ལམ་ཇི་བཞིན་ཞེ་ན་དེ་བསམ་བྱ། །གང་ཚེ་
ང་ལ་རྨི་ལམ་ན་ཡང་སེམས། །ཡོད་མིན་དེ་ཚེ་ཁྱོད་ཀྱི་དཔེ་ཡོད་མིན། །གལ་ཏེ་སད་ཚེ་
རྨི་ལམ་དྲན་ལས་ཡིད། །ཡོད་ན་ཕྱི་རོལ་ཡུལ་ཡང་དེ་བཞིན་འགྱུར། །ཇི་ལྟར་ཁྱོད་ཀྱི་
ངས་མཐོང་སྙམ་དྲན་པ། །དེ་འདྲ་ཕྱི་རོལ་ལ་ཡང་ཡོད་པ་ཡིན། །ཞེས་བྱུང་། རྨི་ལམ་



438
༼ང༽
དབུ་མ་འཇུག་པའི་ས་བཅད།
གྱི་དཔེས་སད་དུས་སུ་ཕྱི་རོལ་མེད་པ་མི་འགྲུབ་པར་བསྟན་པའི་ཚིག་རྐང་དགུ་ནི། གལ་
ཏེ་གཉིད་ན་མིག་བློ་མི་སྲིད་པས། །ཡོད་མིན་ཡིད་ཀྱི་ཤེས་པ་ཁོ་ན་ཡོད། །དེ་ཡི་རྣམ་པ་
ཕྱི་རོལ་ཉིད་དུ་ཞེན། །རྨི་ལམ་ཇི་ལྟར་དེ་བཞིན་འདིར་འདོད་ན། །ཇི་ལྟར་ཁྱོད་ཀྱི་ཕྱི་ཡུལ་
རྨི་ལམ་དུ། །མ་སྐྱེས་དེ་བཞིན་ཡིད་ཀྱང་སྐྱེས་མ་ཡིན། །མིག་དང་མིག་གི་ཡུལ་དང་དེས་
སྐྱེས་སེམས། །གསུམ་པོ་ཐམས་ཅད་ཀྱང་ནི་བརྫུན་པ་ཡིན། །རྣ་སོགས་ལྷག་མ་གསུམ་
པོའང་སྐྱེ་བ་མེད། །ཅེས་བྱུང་། རྨི་ལམ་གྱི་དཔེས་དངོས་པོ་ཐམས་ཅད་བརྫུན་པར་འགྲུབ་
པར་བསྟན་པའི་ཚིག་རྐང་བདུན་ནི། རྨི་ལམ་ཇི་ལྟར་དེ་བཞིན་སད་འདིར་ཡང་། །དངོས་
རྣམས་བརྫུན་ཡིན་སེམས་དེ་ཡོད་མ་ཡིན། །སྤྱོད་ཡུལ་མེད་ཅིང་དབང་པོ་རྣམས་ཀྱང་མེད།།
འདི་ན་ཇི་ལྟར་སད་བཞིན་ཇི་སྲིད་དུ། །མ་སད་དེ་སྲིད་དེ་ལ་གསུམ་པོ་ཡོད། །སད་པར་
གྱུར་ན་གསུམ་ཆར་ཡོད་མིན་ལྟར། །གཏི་མུག་གཉིད་སད་ལས་དེ་དེ་བཞིན་ནོ། །ཞེས་
བྱུང་། སྐྲ་ཤད་མཐོང་བའི་དཔེས་ཕྱི་རོལ་མེད་ཀྱང་རྣམ་ཤེས་རང་བཞིན་གྱིས་ཡོད་པར་
འདོད་པ་དགག་པའི་བློ་ཀ་གཉིས་ནི། དབང་པོ་རབ་རིབ་བཅས་པ་བློ་གང་གིས། །རབ་
རིབ་མཐུ་ལས་སྐྲ་རྣམས་གང་མཐོང་བ། །དེ་བློ་ལ་ལྟོས་གཉིས་ཆར་བདེན་པ་སྟེ། །དོན་
གསལ་མཐོང་ལ་གཉིས་ཀའང་བརྫུན་པ་ཡིན། །གལ་ཏེ་ཤེས་བྱ་མེད་པར་བློ་ཡོད་ན། །སྐྲ་
དེའི་ཡུལ་དང་མིག་ནི་རྗེས་འབྲེལ་བའི། །རབ་རིབ་མེད་ལའང་སྐྲ་ཤད་བློར་འགྱུར་ན། །དེ་
ལྟ་མ་ཡིན་དེ་ཕྱིར་དེ་ཡོད་མིན། །ཞེས་བྱུང་། བག་ཆགས་ཀྱི་ནུས་པ་སྨིན་མ་སྨིན་ཉིད་
ལས་དོན་སྣང་གི་ཤེས་པ་སྐྱེ་བ་དང་མི་སྐྱེ་བ་དགག་པ་ལ། དེ་ལྟར་འདོད་པའི་ཕྱོགས་སྔའི་
འདོད་པ་བརྗོད་པའི་ཚིག་རྐང་གསུམ་ནི། གང་ཕྱིར་མཐོང་བ་དག་ལ་བློ་ནུས་ནི། །སྨིན་
མེད་དེ་ཕྱིར་དེ་ལ་བློ་མི་འགྱུར། །ཤེས་བྱ་ཡོད་དངོས་བྲལ་བས་མིན་ཞེ་ན། ཞེས་བྱུང་།
ལུགས་དེ་དགག་པ་ལ། ད་ལྟར་བ་ལ་ནུས་པ་རང་བཞིན་གྱིས་གྲུབ་པ་དགག་པའི་ཚིག་རྐང་
གཉིས་ནི། ནུས་དེ་མེད་པས་འདི་ནི་འགྲུབ་མ་ཡིན། །སྐྱེས་ལ་ནུས་པ་སྲིད་པ་ཡོད་མ་ཡིན།།



དབུ་མ་འཇུག་པའི་ས་བཅད།
༼ང༽
489
ཞེས་བྱུང༌། མ་འོངས་པའི་ནུས་པ་རང་བཞིན་གྱིས་གྲུབ་པ་དགག་པའི་ཚིག་རྐང་བདུན་
ནི༑ མ་སྐྱེས་ངོ་བོ་ལ་ཡང་ནུས་ཡོད་མིན། །ཁྱད་པར་མེད་པར་ཁྱད་པར་ཅན་ཡོད་མིན།།
མོ་གཤམ་བུ་ལའང་དེ་ནི་ཡོད་པར་ཐལ། །གལ་ཏེ་འབྱུང་བར་འགྱུར་བས་བསྙེད་འདོད་
ན༑ ༑ནུས་པ་མེད་པར་འདི་ཡི་འབྱུང་འགྱུར་མེད། །ཕན་ཚུན་དོན་ལ་བརྟེན་པའི་འགྲུབ་
པ་ནི། །གྲུབ་མིན་ཉིད་ཅེས་དམ་པ་རྣམས་ཀྱི་གསུངས། །ཞེས་བྱུང་། འདས་པ་ལ་ནུས་
པ་རང་བཞིན་གྱིས་གྲུབ་པར་དགག་པའི་བློ་ཀ་གསུམ་ནི། གལ་ཏེ་འགགས་པའི་ནུས་སྨིན་
ལས་འགྱུར་ན། །གཞན་གྱི་ནུས་པ་ལས་གཞན་འབྱུང་བར་འགྱུར། །རྒྱུན་ཅན་རྣམས་
དེར་ཕན་ཚུན་ཐ་དད་ཡོད། །དེ་ཕྱིར་ཐམས་ཅད་ཀུན་ལས་འབྱུང་བར་འགྱུར། །གལ་
ཏེ་དེ་ནི་རྒྱུན་ཅན་ཐ་དད་ཀྱི། །དེ་དག་ལ་རྒྱུན་ཐ་དད་མེད་དེའི་ཕྱིར། །ཉེས་མེད་ཅེ་ན་
འདི་ནི་བསྒྲུབ་བྱ་ཞིག །ཐ་མི་དད་རྒྱུན་སྐབས་མི་རིགས་ཕྱིར་རོ། །བྱམས་པ་ཉེར་སྦས་
ལ་བརྟེན་ཆོས་རྣམས་ནི། །གཞན་ཉིད་ཕྱིར་ན་རྒྱུད་གཅིག་གཏོགས་མིན་ཏེ། །གང་དག་
རང་མཚན་ཉིད་ཀྱི་སོ་སོ་བ། །དེ་དག་རྒྱུད་གཅིག་གཏོགས་པ་རིགས་མ་ཡིན། །ཞེས་བྱུང་།
སླར་ཡང་ཕྱི་རོལ་མེད་པར་རྣམ་ཤེས་ཡོད་པར་འདོད་པའི་གཞན་གྱི་ལུགས་བརྗོད་པའི་བློ་
ཀ་གསུམ་ནི། མིག་བློ་སྐྱེ་བ་རང་གི་གང་ཞིག་ལས། །དེ་མ་ཐག་ཏུ་ཀུན་ནས་སྐྱེ་འགྱུར་
ཞིང་། །རང་གི་རྣམ་ཤེས་རྟེན་གྱི་ནུས་དེ་ལ། །དབང་པོ་གཟུགས་ཅན་མིག་ཅེས་བྱ་བར་
རྟོགས། །འདི་ན་དབང་པོ་ལས་བྱུང་རྣམ་པར་རིག །ཕྱི་གཟུང་མེད་པར་རང་གི་ས་བོན་
ལས། །སྔོ་སོགས་སྣང་ཉིད་འབྱུང་བར་མ་གཏོགས་ནས། །སྐྱེ་བོས་ཕྱི་རོལ་གཟུང་པ་སེམས་
ཁས་ལེན། །རྨི་ལམ་ན་ནི་གཟུགས་དོན་གཞན་མེད་པས། །རང་ནུས་སྨིན་ལས་དེ་ཡི་རྣམ་
ཅན་སེམས། །འབྱུང་བ་ཇི་ལྟར་དེ་བཞིན་སད་ལའང་འདིར། །ཕྱི་རོལ་མེད་པར་ཡིད་
ནི་ཡོད་ཅེ་ན། ཞེས་བྱུང་། ལུགས་དེ་དགག་པའི་ཚིག་རྐང་ཕྱེད་དང་བཅོ་ལྔ་ནི། ཇི་ལྟར་
མིག་མེད་པར་ནི་རྨི་ལམ་དུ། །སྔོ་སོགས་སྣང་བའི་ཡིད་སེམས་འབྱུང་དེ་ལྟར། །མིག་



440
༼ང༽
དབུ་མ་འཇུག་པའི་ས་བཅད།
དབང་མེད་པར་རང་གི་ས་བོན་ནི། །སྨིན་ལས་ལོང་བ་ལ་འདིར་ཅིས་མི་སྐྱེ། །གལ་ཏེ་
ཁྱོད་ལྟར་རྨི་ལམ་དྲུག་པ་ཡི། །ནུས་པ་སྨིན་ཡོད་སད་པར་མེད་གྱུར་ན། །དྲུག་པའི་ནུས་
སྨིན་ཇི་ལྟ་འདིར་མེད་པ། །དེ་ལྟར་རྨི་ཚེ་མེད་ཅེས་ཅིས་མི་རིགས། །ཇི་ལྟར་མིག་མེད་
འདི་ཡི་རྒྱུ་མིན་ལྟར། །རྨི་ལམ་དུ་ཡང་གཉིད་ནི་རྒྱུ་མ་ཡིན། །དེ་ཕྱིར་རྨི་ལམ་དུ་ཡང་དེ་
དངོས་མིག །བརྫུན་པའི་ཡུལ་ཅན་རྟོགས་པའི་རྒྱུར་ཁས་བླང་། །འདི་ཡིས་ལན་ནི་གང་
དང་གང་བཏབ་པ། །དེ་དང་དེ་ནི་དམ་བཅའ་མཚུངས་མཐོང་བས། །རྩོད་འདི་སེལ་བྱེད།།
ཅེས་བྱུང་། དེ་ལྟར་སེམས་ཙམ་པའི་ལུགས་བཀག་པ་ལ་རིགས་པས་མི་གནོད་པར་མ་ཟད།
ལུང་གིས་ཀྱང་མི་གནོད་པར་བསྟན་པའི་ཚིག་རྐང་ཕྱེད་དང་གཉིས་ནི། སངས་རྒྱས་རྣམས་
ཀྱིས་ནི། །འགར་ཡང་དངོས་པོ་ཡོད་ཅེས་མ་བསྟན་ཏོ། །ཞེས་བྱུང་། དེ་ལྟར་བཀག་པ་
དང་མི་སྡུག་པ་སྒོམ་པ་གཉིས་མི་འགལ་བར་བསྟན་པའི་བློ་ཀ་ཕྱེད་དང་གསུམ་ནི། རྣལ་
འབྱོར་པ་ཡིས་བླ་མའི་མན་ངག་ལས། ཀེང་རུས་ཀྱིས་གང་ས་གཞི་མཐོང་བ་གང་། །དེར་
ཡང་གསུམ་ཆར་སྐྱེ་བ་མེད་པར་མཐོང་། །ལོག་པ་ཡིད་ལ་བྱེད་པར་བསྟན་ཕྱིར་རོ། །ཁྱོད་
ཀྱི་དབང་བློའི་ཡུལ་རྣམས་ཇི་ལྟ་བ། །དེ་ལྟར་མི་སྡུག་ཡིད་ཀྱི་ཡང་འགྱུར་ན། །དེ་བཞིན་
ཡུལ་དེར་བློ་གཏད་གཅིག་ཤོས་ཀྱིས། །རྟོགས་འགྱུར་དེ་ནི་བརྫུན་པར་ཡང་མི་འགྱུར། །རབ་
རིབ་དང་ལྡན་དབང་པོ་ཅན་མཚུངས་པ། །ཆུ་འབབ་ཀླུང་ལ་ཡི་དྭགས་རྣག་བློ་ཡང་། །ཞེས་
བྱུང་། དེ་ལྟར་བཀག་པའི་མཇུག་བསྡུ་པའི་ཚིག་རྐང་གཉིས་ནི། མདོར་ན་ཇི་ལྟར་ཤེས་
བྱ་མེད་དེ་བཞིན། །བློ་ཡང་མེད་ཅེས་དོན་འདི་ཤེས་པར་གྱིས། །ཞེས་བྱུང་། གཞན་
དབང་རང་བཞིན་གྱིས་གྲུབ་པར་འདོད་པའི་སྒྲུབ་བྱེད་དྲིས་ནས་རང་རིག་དགག་པའི་ཚིག་
རྐང་ལྔ་ནི། གལ་ཏེ་གཟུང་མེད་འཛིན་པ་ཉིད་བྲལ་ཞིང་། །གཉིས་ཀྱིས་སྟོང་པའི་གཞན་
དབང་དངོས་ཡོད་ན། །འདི་ཡི་ཡོད་པ་གང་གིས་ཤེས་པར་འགྱུར། །མ་བཟུང་བར་ཡང་
ཡོད་ཅེས་བྱར་མི་རུང་། །དེ་ཉིད་ཀྱིས་དེ་མྱོང་བར་གྲུབ་མ་ཡིན། །ཞེས་བྱུང་། དེ་འཐད་



དབུ་མ་འཇུག་པའི་ས་བཅད།
༼ང༽
441
པར་འདོད་པའི་གཞན་གྱི་ལུགས་བརྗོད་ནས། ལུགས་དེ་དགག་པའི་ཚིག་རྐང་བདུན་ནི།
གལ་ཏེ་ཕྱི་དུས་དྲན་པ་ལས་འགྲུབ་ན། །མ་གྲུབ་སྒྲུབ་པར་བྱ་ཕྱིར་བརྗོད་པ་ཡི། །མ་གྲུབ་
འདི་ནི་སྒྲུབ་པར་བྱེད་པ་མིན། །རང་རིག་པ་ནི་གྲུབ་ལ་རག་མོད་ཀྱི། །དེ་ལྟའང་དྲན་པའི་
དྲན་པ་རིགས་མིན་ཏེ། །གཞན་ཕྱིར་མ་ཤེས་རྒྱུད་ལ་སྐྱེས་པ་བཞིན། །གཏན་ཚིགས་འདིས་
ནི་ཁྱད་པར་དག་ཀྱང་འཇོམས། །ཞེས་བྱུང་། ལུགས་འདིར་རང་རིག་མེད་ཀྱང་དྲན་པ་
སྐྱེ་བའི་ཚུལ་བསྟན་པའི་བློ་ཀ་གཅིག་ནི། གང་ཕྱིར་གང་གིས་ཡུལ་མྱོང་གྱུར་དེ་ལས། །དྲན་
པ་འདི་གཞན་ང་ལ་ཡོད་མིན་པ། །དེ་ཕྱིར་ང་ཡིས་མཐོང་སྙམ་དྲན་འགྱུར་ཏེ། །འདི་ཡང་
འཇིག་རྟེན་ཐ་སྙད་ཚུལ་ལུགས་ཡིན། །ཞེས་བྱུང་། དཔལ་ལྡན་ཞི་བ་ལྷའི་ལུགས་ལ་རང་
རིག་མེད་ཀྱང་དྲན་པ་སྐྱེ་བའི་ཚུལ་སྤྱོད་འཇུག་ལས་ཤེས་པར་བྱའོ། །མངོན་སུམ་གྱི་ཚད་
མ་གཞན་དང་རྗེས་དཔག་དང་ཡིད་ཤེས་གཞན་གྱི་རྩོད་སྤོང་རྣམས་དོན་གྱིས་བསྟན་ནས།
རིགས་པ་གཞན་གྱིས་ཀྱང་རང་རིག་མི་འཐད་པར་བསྟན་པའི་བློ་ཀ་གཅིག་ནི། དེ་ཕྱིར་
རང་རིག་ཡོད་པ་མ་ཡིན་ན། །ཁྱོད་ཀྱི་གཞན་དབང་གང་གིས་འཛིན་པར་འགྱུར། །བྱེད་
བོ་ལས་དང་བྱ་བ་གཅིག་མིན་པས། །དེ་ཉིད་ཀྱིས་དེ་འཛིན་པར་རིགས་མ་ཡིན། །ཞེས་
བྱུང་། གཞན་དབང་རང་བཞིན་གྱིས་གྲུབ་པ་མོ་གཤམ་གྱི་བུ་དང་མཚུངས་པར་བསྟན་
པའི་བློ་ཀ་གཅིག་ནི། གལ་ཏེ་སྐྱེ་བ་མེད་ཅིང་མ་ཤེས་པའི། །བདག་ཅན་གཞན་དབང་ངོ་
བོའི་དངོས་ཡོད་ན། །གང་གིས་ན་འདི་ཡོད་པར་མི་རིགས་པ། །གཞན་ལ་མོ་གཤམ་བུས་
གནོད་ཅི་ཞིག་བསྐྱལ། །ཞེས་བྱུང་། སེམས་ཙམ་པའི་ལུགས་བདེན་པ་གཉིས་ཆར་ལས་
ཉམས་པར་བསྟན་པའི་བློ་ཀ་གཅིག་ནི། གང་ཚེ་གཞན་དབང་ཅུང་ཟད་ཡོད་མིན་ན། །ཀུན་
རྫོབ་པ་ཡི་རྒྱུར་ནི་གང་ཞིག་འགྱུར། །གཞན་གྱི་ལྟར་ན་རྫས་ལ་ཆགས་པ་ཡིས། །འཇིག་
''རྟེན་གྲགས་པའི་རྣམ་གཞག་ཀུན་ཀྱང་བརླག །ཅེས་བྱུང་། མགོན་པོ་ཀླུ་སྒྲུབ་ཀྱི་ལུགས་
ཁོ་ནའི་རྗེས་སུ་འབྲང་རིགས་པར་བསྟན་པའི་བློ་ཀ་གཉིས་ནི། སློབ་དཔོན་ཀླུ་སྒྲུབ་ཞབས་



442
༼ང༽
དབུ་མ་འཇུག་པའི་ས་བཅད།
ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །དེ་དག་ཀུན་རྫོབ་དེ་ཉིད་བདེན་
ལས་ཉམས། །དེ་ལས་ཉམས་པས་ཐར་པ་འགྲུབ་ཡོད་མིན། །ཐ་སྙད་བདེན་པ་ཐབས་
སུ་གྱུར་པ་དང་། །དོན་དམ་བདེན་པ་ཐབས་བྱུང་གྱུར་པ་སྟེ། །དེ་གཉིས་རྣམ་དབྱེ་གང་
གིས་མི་ཤེས་པ། །དེ་ནི་རྣམ་རྟོག་ལོག་པས་ལམ་ངན་ཞུགས། །ཞེས་བྱུང་། གཞན་དབང་
དང་འཇིག་རྟེན་པའི་ཐ་སྙད་
ད་འགོག་པ་གཉིས་
ས་མི་མཚུངས་པར་བསྟན་
་པའི་བློ་ཀ་གསུམ་ནི།
ཇི་ལྟར་ཁྱོད་ཀྱིས་གཞན་དབང་དངོས་འདོད་ལྟར། །ཀུན་རྫོབ་ཀྱང་ནི་བདག་གིས་ཁས་མ་
བླངས། །འབྲས་ཕྱིར་འདི་དག་མེད་ཀྱང་ཡོད་དོ་ཞེས། །འཇིག་རྟེན་ངོར་བྱས་བདག་ནི་
སྨྲ་བར་བྱེད། །ཇི་ལྟར་ཕུང་པོ་སྤངས་ནས་ཞིར་ཞུགས་པ། །དགྲ་བཅོམ་རྣམས་ལ་ཡོད་
པ་མིན་དེ་ལྟར། །འཇིག་རྟེན་ལ་ཡང་མེད་ན་དེ་བཞིན་འདིར། །འཇིག་རྟེན་ལས་ཀྱང་
ཡོད་ཅེས་བདག་མི་སྨྲ། །གལ་ཏེ་ཁྱོད་ལ་འཇིག་རྟེན་མི་གནོད་ན། །འཇིག་རྟེན་ཉིད་ལྟོས་
འདི་ནི་དགག་པར་གྱིས། །ཁྱོད་དང་འཇིག་རྟེན་འདི་ནི་རྩོད་ཀྱིས་དང་། །ཕྱི་ནས་སྟོབས་
ལྡན་དག་གིས་བརྟེན་པར་བྱ། །ཞེས་བྱུང་། ཙམ་གྱི་སྒྲས་ཕྱི་རོལ་མི་འགོག་པ་ས་བཅུ་
པའི་ལུང་གིས་བསྒྲུབ་པ་བསྟན་པའི་བློ་ཀ་གཅིག་ནི། མངོན་གྱུར་མངོན་ཕྱོགས་བྱང་ཆུབ་
སེམས་དཔའ་ཡིས། །སྲིད་གསུམ་རྣམ་ཤེས་ཙམ་དུ་གང་རྟོགས་པ། །རྟག་བདག་བྱེད་པོ་
བཀག་པ་རྟོགས་ཕྱིར་དེས། །བྱེད་པ་པོ་ནི་སེམས་ཙམ་ཡིན་པར་རྟོགས། །ཞེས་བྱུང་། དོན་
དེ་ཉིད་མདོ་གཞན་གྱིས་བསྒྲུབ་པ་བསྟན་པའི་བློ་ཀ་གཉིས་ནི །དེ་ཕྱིར་བློ་ལྡན་བློ་ནི་འཕེལ་
བྱའི་ཕྱིར། །ལང་ཀར་གཤེགས་མདོ་དེ་ལས་ཀུན་མཁྱེན་གྱིས། །མུ་སྟེགས་སྤོ་མཐོན་རི་
འཇོམས་ངག་རང་བཞིན། །རྡོ་རྗེ་འདི་ནི་དགོངས་པ་གཅད་ཕྱིར་གསུངས། །ཇི་བཞིན་
རང་གི་བསྟན་བཅོས་དེ་དེ་ལས། །མུ་སྟེགས་རྣམས་ཀྱིས་གང་ཟག་སོགས་དེ་དག །སྨྲས་
པ་དེ་དག་བྱེད་པོ་མ་གཟིགས་ན། །རྒྱལ་བས་སེམས་ཙམ་འཇིག་རྟེན་བྱེད་པོར་གསུངས།།
ཞེས་བྱུང་། ཙམ་གྱི་སྒྲས་གཟུགས་དང་སེམས་གཉིས་ཀྱི་ནང་ནས་སེམས་ཙམ་ཞིག་གཙོ་



དབུ་མ་འཇུག་པའི་ས་བཅད།
༼ང༽
444
བོ་ཉིད་དུ་བསྒྲུབ་པར་བསྟན་པའི་བློ་ཀ་བཞི་ནི། དེ་ཉིད་རྒྱས་ལ་སངས་རྒྱས་བསྙད་ཇི་བཞིན།།
དེ་བཞིན་སེམས་ཙམ་གཙོར་གྱུར་འཇིག་རྟེན་ལ། །མདོ་ལས་སེམས་ཙམ་ཞེས་གསུངས་
གཟུགས་ནི་འདིར། །འགོག་པ་དེ་ལྟར་མདོ་ཡི་དོན་མ་ཡིན། །གལ་ཏེ་འདི་དག་སེམས་
ཙམ་ཞེས་མཁྱེན་ནས། །དེ་ལས་གཟུགས་ཉིད་དགག་པར་མཛད་ན་ནི། །སླར་ཡར་དེ་
ལས་བདག་ཉིད་ཆེན་པོས་སེམས། །གཏི་མུག་ལས་ལས་སྐྱེས་པར་ཅི་ཕྱིར་གསུངས། །སེམས་
ཉིད་ཀྱིས་ནི་སེམས་ཅན་འཇིག་རྟེན་དང་། །སྣོད་ཀྱི་འཇིག་རྟེན་ཤིན་ཏུ་སྣ་ཚོགས་འགོད།།
འགྲོ་བ་མ་ལུས་ལས་ལས་སྐྱེས་པར་གསུངས། །སེམས་སྤངས་ནས་ནི་ལས་ཀྱང་ཡོད་མ་
ཡིན། །གལ་ཏེ་གཟུགས་ཡོད་མོད་ཀྱི་དེ་ལ་ནི། །སེམས་བཞིན་བྱེད་པ་པོ་ཉིད་ཡོད་མ་ཡིན།།
དེས་ནི་སེམས་ལས་གཞན་པའི་བྱེད་པ་པོ། །བཟློག་གི་གཟུགས་ནི་བཀག་པ་མ་ཡིན་ནོ། །ཞེས་
བྱུང་། ཕྱི་དོན་དང་ནང་གི་སེམས་ནི་ཡོད་མེད་མཚུངས་པར་བསྟན་པའི་བློ་ཀ་གསུམ་ནི།
འཇིག་རྟེན་པ་ཡི་དེ་ཉིད་ལ་གནས་ལ། །ཕུང་པོ་འཇིག་རྟེན་གྲགས་དེར་ལྔ་ཆར་ཡོད། །དེ་
ཉིད་ཡེ་ཤེས་འཆར་བར་འདོད་པ་ན། །རྣལ་འབྱོར་པ་ལ་དེ་ལྔ་འབྱུང་མི་འགྱུར། །གཟུགས་
མེད་ན་ནི་སེམས་ཡོད་མ་འཛིན་ཅིག །སེམས་ཡོད་ཉིད་ནའང་གཟུགས་མེད་མ་འཛིན་ཅིག།
དེ་དག་ཤེས་རབ་ཚུལ་མདོར་སངས་རྒྱས་ཀྱིས། །མཚུངས་པར་སྤངས་ཤིང་མངོན་པའི་
ཆོས་ལས་གསུངས། །བདེན་གཉིས་རིམ་པ་འདི་དག་བཤིག་ནས་ཀྱང་། །ཁྱོད་ཀྱི་རྫས་
ནི་བཀག་པས་འགྲུབ་མི་འགྱུར། །དེ་ཕྱིར་དེ་ལྟའི་རིམ་པས་དངོས་འདོད་ནས། །དེ་ཉིད་
མ་སྐྱེས་འཇིག་རྟེན་སྐྱེས་རིག་བྱ། །ཞེས་བྱུང་། ལང་ཀར་གཤེགས་པའི་མདོ་ལས་སེམས་
ཙམ་དུ་གསུངས་པ་དྲང་དོན་དུ་ལུང་གིས་བསྒྲུབ་པར་བསྟན་པའི་བློ་ཀ་ཕྱེད་དང་གཉིས་ནི།
མདོ་སྡེ་གང་ལས་ཕྱི་རོལ་སྣང་ཡོད་མིན། །སེམས་ནི་སྣ་ཚོགས་སྣང་ངོ་ཞེས་གསུངས་པ།།
གཟུགས་ལ་ཤིན་ཏུ་ཆགས་གང་དེ་དག་ལ། །གཟུགས་བཟློག་པ་སྟེ་དེ་ཡང་དྲང་དོན་ཉིད།།
འདི་ནི་སྟོན་པས་དྲང་དོན་ཉིད་གསུངས་ཤིང་། །འདི་ནི་དྲང་དོན་ཉིད་དུ་རིགས་པས་འཐད།།



444
༼ང༽
དབུ་མ་འཇུག་པའི་ས་བཅད།
ཅེས་བྱུང་། དེ་ལྟར་གསུངས་པའི་མདོ་གཞན་མདོ་སྡེ་དགོངས་འགྲེལ་དྲང་དོན་དུ་བསྟན་
པའི་ཚིག་རྐང་གཉིས་ནི། རྣམ་པ་དེ་ལྟའི་མདོ་སྡེ་གཞན་ཡང་ནི། །དྲང་དོན་ཉིད་དུ་ལུང་
འདིས་གསལ་བར་བྱེད། །ཅེས་བྱུང་། སྔར་གྱི་མདོ་སྡེ་ས་བཅུ་པའི་ལུང་འདིས་ཅེས་པའོ།།
སེམས་ཙམ་དུ་གསུངས་པ་དྲང་དོན་དུ་རིགས་པས་བསྒྲུབ་པའི་བློ་ཀ་གཅིག་ནི། ཤེས་བྱ་
མེད་ན་ཤེས་པ་བསལ་བ་ནི། །བདེ་བླག་རྙེད་ཅེས་སངས་རྒྱས་རྣམས་ཀྱིས་གསུངས། །ཤེས་
བྱ་མེད་ན་ཤེས་པ་བཀག་འགྲུབ་པས། །དང་པོར་ཤེས་བྱ་དགག་པར་མཛད་པ་ཡིན། །ཞེས་
བྱུང་། མདོའི་དྲང་ངེས་ཀྱི་དོན་རྟོགས་པའི་ཐབས་བསྟན་པའི་བློ་ཀ་གཅིག་ནི། དེ་ལྟར་
ལུང་གི་ལོ་རྒྱུས་ཤེས་བྱས་ཏེ། །མདོ་གང་དེ་ཉིད་མ་ཡིན་བཤད་དོན་ཅན། །དྲང་དོན་གསུངས་
པའང་རྟོགས་ནས་དྲང་བྱ་ཞིང་། །སྟོང་ཉིད་དོན་ཅན་ངེས་དོན་ཤེས་པར་གྱིས། །ཞེས་
བྱུང་། བདག་གཞན་གཉིས་ཀ་ལས་སྐྱེ་བ་དགག་པའི་བློ་ཀ་གཅིག་ནི། གཉིས་ལས་སྐྱེ་བའང་
རིགས་པའི་ངོ་བོ་མ་ཡིན་གང་གི་ཕྱིར། །བཤད་ཟིན་ཉེས་པ་དེ་དག་ཐོག་ཏུ་འབབ་པ་ཡིན་
ཕྱིར་རོ། །འདི་ནི་འཇིག་རྟེན་ལས་མིན་དེ་ཉིད་དུ་ཡང་འདོད་མིན་ཏེ། །གང་ཕྱིར་རེ་རེ་
ལས་ནི་སྐྱེ་བ་འགྲུབ་པ་ཡོད་མ་ཡིན། །ཞེས་བྱུང་། རྒྱུ་མེད་ལས་སྐྱེ་བ་དགག་པའི་བློ་ཀ་
ལྔ་ནི། གལ་ཏེ་རྒྱུ་མེད་ཁོ་ནར་སྐྱེ་བར་ལྟ་ཞིག་འགྱུར་ན་ནི། །དེ་ཚེ་མཐའ་དག་རྟག་ཏུ་
ཐམས་ཅད་ལས་ཀྱང་སྐྱེ་འགྱུར་ཞིང་། །འབྲས་འབྱུང་ཆེད་དུ་འཇིག་རྟེན་འདི་ཡིས་ས་བོན་
ལ་སོགས་ནི། །བརྒྱ་ཕྲག་དག་གི་སྒོ་ནས་སྡུད་པར་བྱེད་པར་ཡང་མི་འགྱུར། །གལ་ཏེ་
འགྲོ་བ་རྒྱུ་ཡིས་སྟོང་པར་གྱུར་ན་ནམ་མཁའ་ཡི། །ཨུཏྤལ་ཡི་དྲི་མདོག་ཇི་བཞིན་གཟུང་
དུ་མེད་ཉིད་ན། །ཤིན་ཏུ་ཆེས་བཀྲའི་འཇིག་རྟེན་འཛིན་པའང་ཡིན་པ་དེའི་ཕྱིར། །རང་
གི་བློ་བཞིན་འཇིག་རྟེན་རྒྱུ་ལས་ཡིན་པར་ཤེས་པར་གྱིས། །འབྱུང་བ་དེ་དག་བདག་ཉིད་
གང་ཞིག་གིས་ནི་ཁྱོད་ཀྱི་བློའི། །ཡུལ་དུ་འགྱུར་བ་དེ་ཡི་བདག་ཉིད་ཅན་ནི་མ་ཡིན་ན། །གང་
ལ་ཡིད་ཀྱི་མུན་པ་འཐུག་པོ་འདི་ཉིད་དུ་ཡོད་པ། །དེས་ནི་ཇི་ལྟར་འཇིག་རྟེན་ཕ་རོལ་ཡང་



དབུ་མ་འཇུག་པའི་ས་བཅད།
༼ང༽
445
དག་རྟོགས་པར་འགྱུར། །འཇིག་རྟེན་ཕ་རོལ་འགོག་པར་བྱེད་པའི་དུས་སུ་བདག་ཉིད་ནི།།
ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་བར་རྟོག་བྱ་སྟེ། །དེ་ཡི་ལྟ་བའི་རྣམ་པའི་རྟེན་མཚུངས་
ལུས་དང་ལྡན་ཉིད་ཕྱིར། །གང་ཚེ་འབྱུང་བའི་བདག་ཉིད་ཡོད་ཉིད་ཁས་ལེན་དེ་ཚེ་བཞིན།།
འབྱུང་བ་དེ་དག་ཇི་ལྟར་ཡོད་མིན་དེ་ལྟར་བཤད་ཟིན་ཏེ། །གང་གི་ཕྱིར་ན་གོང་དུ་རང་
གཞན་ལས་དང་གཉིས་ཀ་ལས། །སྐྱེ་དང་རྒྱུ་མེད་ཐུན་མོང་དུ་ནི་བཀག་ཟིན་དེ་ཡི་ཕྱིར།།
མ་བཤད་འབྱུང་བ་འདི་དག་ལྟ་ཞིག་ཡོད་པ་མ་ཡིན་ནོ། །ཞེས་བྱུང་། མཐའ་བཞིའི་སྐྱེ་
བ་བཀག་པས་གྲུབ་པའི་དོན་བསྟན་པའི་ཚིག་རྐང་གཉིས་ནི། གང་གི་ཕྱིར་ན་བདག་དང་
་གཞན་དང་གཉིས་ཀ་ལས་སྐྱེ་དང༌། །རྒྱུ་ལ་མ་ལྟོས་ཡོད་པ་མིན་པས་དངོས་རྣམས་རང་
བཞིན་བྲལ། །ཞེས་བྱུང་། དེ་ལྟར་མཐའ་བཞི་ལས་སྐྱེ་བ་བཀག་པ་ལ། དངོས་པོ་རྣམས་
ཀྱི་རང་བཞིན་མཐར་ཐུག་གནས་ལུགས་ཀྱི་དོན་གཟུང་དུ་མེད་པར་འགྱུར་བའི་རྩོད་པ་དཔེ་
དོན་དུ་མའི་སྒོ་ནས་དགག་པའི་བློ་ཀ་ཕྱེད་དང་བདུན་ནི། གང་གིས་སྤྲིན་ཚོགས་དང་མཚུངས་
གཏི་མུག་སྟུག་པོ་འཇིག་རྟེན་ལ། །ཡོད་པ་དེས་ན་ཡུལ་རྣམས་ལོག་པ་དག་ཏུ་སྣང་བར་
འགྱུར། །ཇི་ལྟར་རབ་རིབ་མཐུ་ཡིས་འགའ་ཞིག་སྐྲ་ཤད་ཟླ་གཉིས་དང་། །རྨ་བྱའི་མདོངས་
དང་སྦྲང་མ་ལ་སོགས་ལོག་པར་འཛིན་བྱེད་པ། །དེ་བཞིན་དུ་ནི་གཏི་མུག་སྐྱོན་གྱི་དབང་
གིས་མི་མཁས་པས། །འདུས་བྱས་ལྟ་ཞིག་སྣ་ཚོགས་བློ་གྲོས་ཀྱིས་ནི་རྟོགས་པར་འགྱུར།།
གལ་ཏེ་གཏི་མུག་བརྟེན་ནས་ལས་འབྱུང་གཏི་མུག་མེད་པ་དེ། །མི་འབྱུང་ཞེས་བྱར་མི་མཁས་
ཁོ་ནས་རྟོགས་པར་གོར་མ་ཆག །བློ་བཟང་ཉི་མས་མུན་པ་སྟུག་པོ་རྣམ་པར་བསལ་བ་ཡི།།
མཁས་པ་དག་ནི་སྟོང་ཉིད་ཁོང་དུ་ཆུད་ཅིང་གྲོལ་བར་འགྱུར། །གལ་ཏེ་དངོས་རྣམས་དེ་
ཉིད་དུ་མེད་ན། །ཐ་སྙད་དུ་ཡང་མོ་གཤམ་བུ་ཇི་བཞིན། །དེ་དག་རང་བཞིན་གྱིས་ནི་ཡོད་
པ་ཉིད། །གང་དག་རབ་རིབ་ཅན་སོགས་ཡུལ་འགྱུར་བ། །སྐྲ་ཤད་ལ་སོགས་དེ་དག་མ་
སྐྱེས་པས། །རེ་ཞིག་དེ་དག་ཉིད་ལ་བརྩད་བྱ་སྟེ། །ཕྱི་ནས་མ་རིག་རབ་རིབ་རྗེས་འབྲེལ་



446
༼ང༽
དབུ་མ་འཇུག་པའི་ས་བཅད།
ལའོ། །གལ་ཏེ་རྨི་ལམ་དྲི་ཟའི་གྲོང་ཁྱེར་བཅས། །སྨིག་རྒྱུའི་ཆུ་དང་མིག་འཕྲུལ་གཟུགས་
བརྙན་སོགས། །སྐྱེ་མེད་མཐོང་ན་ཡོད་ཉིད་མིན་མཚུངས་ཀྱང་། །ཁྱོད་ལ་ཇི་ལྟར་དེར་
འགྱུར་དེ་མི་རིགས། །དེ་ཉིད་དུ་འདི་ཇི་ལྟར་སྐྱེ་མེད་ཀྱང་། །མོ་གཤམ་བུ་ལྟར་གང་ཕྱིར་
འཇིག་རྟེན་གྱི། །མཐོང་བའི་ཡུལ་དུ་མི་འགྱུར་མ་ཡིན་པ། །དེ་ཡི་ཕྱིར་ན་སྨྲ་འདི་མ་ངེས་
པའོ། །ཞེས་བྱུང་། འདིའི་དོན་བསྡུས་ཏེ་བསྟན་པའི་བློ་ཀ་གསུམ་ནི། མོ་གཤམ་བུ་ལ་
རང་གི་བདག་ཉིད་ཀྱིས། །སྐྱེ་བ་དེ་ཉིད་དུ་མེད་འཇིག་རྟེན་དུའང་། །ཡོད་མིན་དེ་བཞིན་
དངོས་འདི་ཀུན་ངོ་བོ། །ཉིད་ཀྱིས་འཇིག་རྟེན་དེ་ཉིད་དུ་མ་སྐྱེས། །དེ་ཕྱིར་འདི་ལྟར་སྟོན་
པས་ཆོས་རྣམས་ཀུན། །གདོད་ནས་ཞི་ཞིར་སྐྱེ་བྲལ་རང་བཞིན་གྱིས། །ཡོངས་སུ་མྱ་ངན་
འདས་པ་གསུངས་གྱུར་པ། །དེ་ཕྱིར་རྟག་ཏུ་སྐྱེ་བ་ཡོད་མ་ཡིན། །བུམ་སོགས་འདི་དག་
དེ་ཉིད་དུ་མེད་ཅིང་། །འཇིག་རྟེན་རབ་ཏུ་གྲགས་པར་ཡོད་ཅི་བཞིན། །དེ་བཞིན་དངོས་
པོ་ཐམས་ཅད་འགྱུར་བས་ན། །མོ་གཤམ་བུ་དང་མཚུངས་པར་ཐལ་མི་འགྱུར། །ཞེས་
བྱུང༌། རྟེན་འབྱུང་གི་སྐྱེ་བ་ཉིད་ཀྱིས་མཐར་འཛིན་གྱི་ལོག་རྟོག་འགོག་ཚུལ་བསྟན་པའི་
བློ་ཀ་གསུམ་ནི། གང་ཕྱིར་རྒྱུ་མེད་པ་དང་དབང་ཕྱུག་གི །རྒྱུ་ལ་སོགས་དང་བདག་གཞན་
གཉིས་ཀ་ལས། །དངོས་རྣམས་སྐྱེ་བར་འགྱུར་བ་མ་ཡིན་པ། །དེ་ཕྱིར་བརྟེན་ནས་རབ་
ཏུ་སྐྱེ་བར་འགྱུར། །གང་ཕྱིར་དངོས་པོ་བརྟེན་ནས་རབ་འབྱུང་བ། །རྟོག་པ་འདི་དག་
བརྟགས་པར་མི་ནུས་པ། །དེ་ཕྱིར་རྟེན་འབྱུང་རིགས་པ་འདི་ཡིས་ནི། །ལྟ་ངན་དྲ་བ་མཐའ་
དག་གཅོད་པར་བྱེད། །རྟོག་རྣམས་དངོས་པོ་ཡོད་ན་འགྱུར་བ་སྟེ། །དངོས་པོ་ཇི་ལྟར་
མེད་པར་ཡོངས་དཔྱད་ཟིན། །དངོས་པོ་མེད་པར་འདི་རྣམས་མི་འབྱུང་དཔེར། །བུད་
ཤིང་མེད་པར་མེ་ཡོད་མིན་དེ་བཞིན། །ཞེས་བྱུང་། རིགས་པས་དཔྱད་པའི་འབྲས་བུ་
ངོས་གཟུང་བའི་བློ་ཀ་གསུམ་ནི། སོ་སོའི་སྐྱེ་བོ་རྣམས་ནི་རྟོག་པས་བཅིངས། །མི་རྟོག་
རྣལ་འབྱོར་པ་ནི་གྲོལ་འགྱུར་བས། །རྟོག་རྣམས་ལོག་པར་གྱུར་པ་གང་ཡིན་པ། །རྣམ་



བུ་མ་འཇུག་པའི་ས་བཅད།
༼ང༽
447
ན་དཔྱོད་པའི་འབྲས་བུར་མཁས་རྣམས་གསུངས་། །བསྟན་བཅོས་ལས་དཔྱད་རྩོད་ལ་
ཚོགས་པའི་ཕྱིར། །མ་མཛད་རྣམ་གྲོལ་ཕྱིར་ནི་དེ་ཉིད་བསྟན། །གལ་ཏེ་དེ་ཉིད་རྣམ་པར་
བཤད་པ་ན། །གཞན་གཞུང་འཇིག་པར་འགྱུར་ན་ཉེས་པ་མེད། །རང་གི་ལྟ་ལ་ཆགས་
དང་དེ་བཞིན་དུ། །གཞན་གྱི་ལྟ་ལ་འཁྲུག་གང་རྟོག་པ་ཉིད། །དེ་ཕྱིར་འདོད་ཆགས་ཁོང་
ཟློ་རྣམ་བསལ་ཏེ། །རྣམ་འབྱོར་པ་ནི་མྱུར་དུ་གྲོལ་བར་འགྱུར། །ཞེས་བྱུང་། ཆོས་ཀྱི་
་་བདག་མེད་རིགས་པས་གྲུབ་ཟིན་ན། གང་ཟག་གི་བདག་མེད་རིགས་པས་གྲུབ་པ་ལ། ཐར་
འདོད་ཀྱིས་ཐོག་མར་བདག་རང་བཞིན་གྱིས་གྲུབ་པ་ཉིད་དགག་དགོས་པར་བསྟན་པའི་བློ་
ན་གྲགཅིག་ནི། ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །ལྟ་ལས་བྱུང་བར་བློ་
མིས་མཐོང་གྱུར་ཅིང་། །བདག་ནི་འདི་ཡི་ཡུལ་དུ་རྟོགས་བྱས་ནས། །རྣལ་འབྱོར་བ་ཡིས་
བདག་ནི་འགོག་པར་བྱེད། །ཅེས་བྱུང་། གཞན་གྱིས་སྒྲོ་བཏགས་པའི་ཕུང་པོ་ལས་ངོ་བོ་
ཟདད་པའི་བདག་དགག་པ་ལ། དེའི་ཕྱོགས་སྔ་གྲངས་ཅན་པའི་འདོད་པ་བརྗོད་པའི་ཚིག་
རྐང་གཉིས་ནི། ཟ་བོ་རྟག་དངོས་བྱེད་པོ་མིན་པའི་བདག །ཡོན་ཏན་བྱ་མེད་མུ་སྟེགས་
''རྣམས་ཀྱིས་བརྟགས། །ཞེས་བྱུང་། དེའི་ཕྱོགས་སྔ་བྱེ་བྲག་པ་སོགས་ཀྱི་འདོད་པ་བསྟན་
པའི་ཚིག་རྐང་གཉིས་ནི། དེའི་དབྱེ་ཅུང་ཟད་ཅུང་ཟད་ལ་བརྟེན་ནས། །མུ་སྟེགས་ཅན་
རྣམས་ལུགས་ནི་ཐ་དད་འགྱུར། །ཞེས་བྱུང་། ལུགས་དེ་དག་དགག་པའི་བློ་ཀ་བཞི་ནི།
མོ་གཤམ་བུ་ལྟར་སྐྱེ་བ་དང་བྲལ་ཕྱིར། །དེ་ལྟར་གྱུར་པའི་བདག་ནི་ཡོད་མིན་ཞིང་། །འདི་
ན་ངར་འཛིན་རྟེན་དུའང་མི་རིགས་ལ། །འདི་ནི་ཀུན་རྫོབ་ཏུ་ཡང་ཡོད་མི་འདོད། །གང་
ཕྱིར་བསྟན་བཅོས་བསྟན་བཅོས་ལས་དེའི་ཁྱད། །མུ་སྟེགས་རྣམས་ཀྱིས་གང་བསྟན་དེ་
ཀུན་ལ། །རང་གྲགས་མ་སྐྱེས་གཏན་ཚིགས་ཀྱིས་གནོད་པ། །དེ་ཕྱིར་དེ་ཁྱད་ཀུན་ཀྱང་
་ཡོད་མ་ཡིན། །དེ་ཕྱིར་ཕུང་པོ་ལས་གཞན་བདག་མེད་དེ། །ཕུང་པོ་མ་གཏོགས་དེ་འཛིན་
མ་གྲུབ་ཕྱིར། །འཇིག་རྟེན་ངར་འཛིན་བློ་ཡི་རྟེན་དུ་ཡང་། །མི་འདོད་དེ་རིག་མིན་པའང་



448
༼ང༽
དབུ་མ་འཇུག་པའི་ས་བཅད།
བདག་ལྟའི་ཕྱིར། །གང་དག་དུད་འགྲོར་བསྐལ་མང་བརྐྱལ་གྱུར་པ། །དེས་ཀྱང་མ་སྐྱེས་
རྟག་འདི་མ་མཐོང་ལ། །ངར་འཛིན་དེ་དག་ལ་ཡང་འཇུག་མཐོང་སྟེ། །དེས་ན་ཕུང་པོ་
ལས་གཞན་བདག་འགའ་མེད། །ཅེས་བྱུང་། རང་སྡེའི་གྲུབ་མཐའ་སྨྲ་བ་འགའ་ཞིག་གིས་
ཕུང་པོ་བདག་གི་མཚན་གཞིར་འདོད་པ་བསྟན་པའི་བློ་ཀ་གཅིག་ནི། ཕུང་པོ་ལས་གཞན་
བདག་གྲུབ་མེད་པའི་ཕྱིར། །བདག་ལྟའི་དམིགས་པ་ཕུང་པོ་ཁོ་ནའོ། །ཁ་ཅིག་བདག་ལྟའི་
རྟེན་དུ་ཕུང་པོ་ནི། །ལྔ་ཆར་ཡང་འདོད་ཁ་ཅིག་སེམས་གཅིག་འདོད། །ཅེས་བྱུང་། ལུགས་
དེ་དག་དགག་པའི་བློ་ཀ་གཉིས་ནི། གལ་ཏེ་ཕུང་པོ་བདག་ན་དེ་ཕྱིར་དེ། །མང་བས་བདག་
དེ་དག་ཀྱང་མང་པོར་འགྱུར། །བདག་ལ་རྫས་སུ་འགྱུར་ཞིང་དེར་ལྟ་བ། །རྫས་ལ་འཇུག་
པས་ཕྱིན་ཅི་ལོག་མི་འགྱུར། །མྱ་ངན་འདས་ཚེ་ངེས་པར་བདག་ཆད་འགྱུར། །མྱ་ངན་
འདས་སྔོན་སྐད་ཅིག་དག་ལ་ནི། །སྐྱེ་འཇིག་བྱེད་པོ་མེད་པས་དེ་འབྲས་མེད། །གཞན་
གྱིས་བསགས་ལ་གཞན་གྱིས་ཟ་བར་འགྱུར། །ཞེས་བྱུང་། དེ་ལྟར་བཀག་པ་ལ་སྐྱོན་སྤོང་
གི་ལན་དགག་པའི་ཚིག་རྐང་གསུམ་ནི། དེ་ཉིད་དུ་རྒྱུད་ཡོད་ན་སྐྱོན་མེད་ན། །སྔར་རྣམས་
དཔྱད་ཚེ་རྒྱུད་ལ་ཉེས་བཤད་ཟིན། །དེ་ཕྱིར་ཕུང་པོ་དང་སེམས་བདག་མི་རིགས། །ཞེས་
བྱུང་། ཕུང་པོ་བདག་ཏུ་འདོད་པར་མི་རིགས་པའི་སྒྲུབ་བྱེད་བསྟན་པའི་ཚིག་རྐང་གཅིག་
ནི༑ འཇིག་རྟེན་མཐའ་ལྡན་ལ་སོགས་མེད་ཕྱིར་རོ། །ཞེས་བྱུང་། ཕུང་པོ་བདག་ཏུ་འདོད་
པ་ལ་གནོད་བྱེད་གཞན་བསྟན་པའི་བློ་ཀ་གཉིས་ནི། ཁྱོད་ཀྱི་རྣལ་འབྱོར་བདག་མེད་མཐོང་
བ་ལ། །དེ་ཚེ་ངེས་པར་དངོས་རྣམས་མེད་པར་འགྱུར། །རྟག་བདག་སྤོང་ན་དེ་ཚེ་དེ་ཡི་
ཕྱིར། །ཁྱོད་ཀྱི་སེམས་སམ་ཕུང་པོ་བདག་གི་འགྱུར། །ཁྱོད་ཀྱི་རྣམ་འབྱོར་བདག་མེད་
མཐོང་བ་ཡིས། །གཟུགས་སོགས་དེ་ཉིད་རྟོགས་པར་མི་འགྱུར་ཞིང་། །གཟུགས་ལ་དམིགས་
ནས་འཇུག་ཕྱིར་འདོད་ཆགས་སོགས། །སྐྱེ་འགྱུར་དེ་ཡི་ངོ་བོ་རྟོགས་མེད་ཕྱིར། །ཞེས་
བྱུང་། ཕུང་པོ་བདག་ཏུ་གང་ལྟ་བ་ཐམས་ཅད་ཕུང་པོ་ཁོ་ན་ལ་ལྟ་བར་གསུངས་པའི་ལུང་



དབུ་མ་འཇུག་པའི་ས་བཅད།
༼ང༽
449
གི་དགོངས་པ་དགག་བྱ་གཅོད་པའི་དགག་ཕྱོགས་ནས་ཡིན་པར་བསྟན་པའི་བློ་ཀ་གཉིས་ནི།
གང་ཕྱིར་སྟོན་པས་ཕུང་པོ་བདག་གོ་ཞེས། །གསུངས་པ་དེ་ཕྱིར་ཕུང་པོ་བདག་འདོད་ན།།
དེ་ནི་ཕུང་ལས་གཞན་བདག་འགོག་པ་སྟེ། །གཟུགས་བདག་མིན་སོགས་མདོ་གཞན་གསུངས་
ཕྱིར་རོ། །གང་ཕྱིར་གཟུགས་ཚོར་བདག་མིན་འདུ་ཤེས་ཀྱང་། །མ་ཡིན་འདུ་བྱེད་རྣམས་
མིན་རྣམ་ཤེས་ཀྱང་། །མིན་པར་མདོ་གཞན་ལས་གསུངས་དེ་ཡི་ཕྱིར། །མདོར་བསྟན་
ཕུང་པོ་བདག་ཅེས་བཞེད་མ་ཡིན། །ཞེས་བྱུང་། དེ་ལྟར་གསུངས་པ་སྒྲུབ་ཕྱོགས་ནས་
ཡིན་དུ་ཆུག་ཀྱང་ཕུང་པོ་བདག་ཏུ་བསྟན་པ་མིན་པར་བསྟན་པའི་བློ་ཀ་གཅིག་ནི། ཕུང་པོ་
བདག་ཅེས་བརྗོད་ཚེ་ཕུང་རྣམས་ཀྱི། །ཚོགས་པ་ཡིན་གྱི་ཕུང་པོའི་ངོ་བོ་མིན། །མགོན་
མིན་འདུལ་བའང་དབང་པོ་ཉིད་ཀྱང་མིན། །དེ་མེད་ཕྱིར་དེ་ཚོགས་པ་མ་ཡིན་ནོ། །ཞེས་
བྱུང་། དེ་དག་ལ་གཞན་གྱི་རྩོད་པ་སྤོང་ཚུལ་བསྟན་པའི་ཚིག་རྐང་གཉིས་ནི། དེ་ཚེ་དེ་
ཡི་ཡན་ལག་ཚོགས་གནས་རྣམས། །ཤིང་རྟ་ཉིད་འགྱུར་ཤིང་རྟ་དང་བདག་མཚུངས། །ཞེས་
བྱུང་། མདོ་གཞན་ལ་བརྟེན་ནས་ཕུང་པོ་ཚོགས་ཙམ་བདག་མིན་པར་བསྟན་པའི་ཚིག་རྐང་
གཉིས་ནི། མདོ་ལས་ཕུང་པོ་བརྟེན་ནས་ཡིན་གསུངས་པ། །དེ་ཕྱིར་ཕུང་པོ་འདུས་ཙམ་
བདག་མ་ཡིན། །ཞེས་བྱུང་། ཕུང་པོ་ཚོགས་པ་ཙམ་གྱི་དབྱིབས་ཀྱི་བཀོད་པ་བདག་ཡིན
པ་དགག་པའི་བློ་ཀ་གཅིག་ནི། དབྱིབས་ཞེ་ན་དེ་གཟུགས་ཅན་ལ་ཡོད་ཕྱིར། །ཁྱོད་ལ་དེ་
དག་ཉིད་བདག་ཅེས་འགྱུར་གྱི། །སེམས་སོགས་ཚོགས་ནི་བདག་ཉིད་འགྱུར་མིན་ཏེ། །གང་
ཕྱིར་དེ་དག་ལ་དབྱིབས་ཡོད་མ་ཡིན། །ཞེས་བྱུང་། ཕུང་པོའི་ཚོགས་ཙམ་བདག་ཏུ་འདོད་
པ་ལ་གནོད་བྱེད་གཞན་བསྟན་པའི་བློ་ཀ་གཅིག་ནི། ལེན་པོ་རང་ཉེར་ལེན་གཅིག་རིགས་
དངོས་མིན། །དེ་ལྟ་ན་ལས་བྱེད་པོ་གཅིག་ཉིད་འགྱུར། །བྱེད་པོ་མེད་ལས་ཡོད་སྙམ་བློ་
ཡིན་ན། །མ་ཡིན་གང་ཕྱིར་བྱེད་པོ་མེད་ལས་མེད། །ཅེས་བྱུང་། རྩ་ཤེས་ལས། གལ་
ཏེ་ཤིང་དེ་མ་ཡིན་ན། །བྱེད་པ་པོ་དང་ལས་གཅིག་འགྱུར། །ཞེས་སོགས། ཕུང་པོའི་



450
༼ང༽
དབུ་མ་འཇུག་པའི་ས་བཅད།
ཚོགས་ཙམ་བདག་ཏུ་འདོད་པ་ཡབ་སྲས་མཇལ་བའི་མདོ་ལས་བདག་ཁམས་དྲུག་ལ་བརྟེན་
པར་བཤད་པ་དང་འགལ་བར་བསྟན་པའི་བློ་ཀ་གཉིས་ནི། གང་ཕྱིར་ཐུབ་པས་བདག་དེ་
ས་ཆུ་མེ། །རླུང་དང་རྣམ་ཤེས་ནམ་མཁའ་ཞེས་བྱ་བ། །ཁམས་དྲུག་དང་ནི་མིག་སོགས་
རེག་པ་ཡི། །རྟེན་དྲུག་དག་ལ་གཏན་ནས་ཉེར་བསྟེན་ཞིང་། །སེམས་དང་སེམས་བྱུང་
ཆོས་རྣམས་ཉེར་བཟུང་ནས། །དེས་གསུངས་དེ་ཕྱིར་དེ་ནི་དེ་རྣམས་དང་། །དེ་ཉིད་མ་
ཡིན་ཚོགས་ཙམ་ཉིད་མིན་ཏེ། །དེ་ཕྱིར་ངར་འཛིན་བློ་དེ་རྣམས་ལ་མིན། །ཞེས་བྱུང་།
ངར་འཛིན་ལྷན་སྐྱེས་ཀྱི་དམིགས་ཡུལ་བཏགས་དོན་བཙལ་བ་ན་ཕུང་པོ་ལྔ་ཆར་དང་། སེམས་
གཅིག་པོ་རྙེད་པར་འདོད་པ་སོགས་འབྲེལ་མེད་དུ་བསྟན་པའི་བློ་ཀ་གཉིས་ནི། བདག་མེད་
རྟོགས་ཚེ་རྟག་པའི་བདག་སྤོང་ཞིང་། །འདི་ནི་ངར་འཛིན་རྟེན་དུའང་མི་འདོད་པ། །དེ་
ཕྱིར་བདག་མེད་ཤེས་པས་བདག་ལྟ་བ། །དཔྱིས་ཀྱང་འབྱིན་ཞེས་སྨྲ་བ་ཤིན་ཏུ་མཚར། །རང་
ཁྱིམ་རྩིག་ཕུག་སྦྲུལ་གནས་མཐོང་བཞིན་དུ། །འདི་ན་གླང་ཆེན་མེད་ཅེས་དོགས་བསལ་
ཏེ༑ ༑སྦྲུལ་གྱི་འཇིགས་པའང་སྤོང་བར་བྱེད་པ་ནི། །ཀྱེ་མ་གཞན་གྱི་གནམ་པོར་འགྱུར
ཉིད་དོ། །ཞེས་བྱུང་། ཕུང་པོ་དང་བདག་གཉིས་ངོ་བོ་ཉིད་ཀྱི་རྟེན་བརྟེན་པ་དགག་པའི་
བློ་ཀ་གཉིས་ནི། ཕུང་པོ་བདག་ཡོད་མ་ཡིན་བདག་ལ་ཡང་། །ཕུང་པོ་དེ་རྣམས་ཡོད་མིན་
གང་ཕྱིར་འདིར། །གཞན་ཉིད་ཡོད་ན་རྟོག་པ་འདིར་འགྱུར་ན། །གཞན་ཉིད་དེ་མེད་དེ་
ཕྱིར་འདི་རྟོག་པའོ། །བདག་ནི་གཟུགས་ལྡན་མི་འདོད་གང་ཕྱིར་བདག །ཡོད་མིན་དེ་
ཕྱིར་ལྡན་དོན་སྦྱོར་བ་མེད། །གཞན་ན་གནག་ལྡན་གཞན་མིན་གཟུགས་ལྡན་ན། །བདག་
ནི་གཟུགས་ལས་དེ་ཉིད་གཞན་ཉིད་མིན། །ཞེས་བྱུང་། དེ་ལྟར་བཀག་པ་རྣམས་ཀྱི་དོན་
བསྡོམས་ཏེ་བསྟན་པའི་བློ་ཀ་གཉིས་ནི། གཟུགས་བདག་མ་ཡིན་བདག་ནི་གཟུགས་ལྡན་
མིན། །གཟུགས་ལ་བདག་མེད་བདག་ལའང་གཟུགས་ཡོད་མིན། །དེ་ལྟར་རྣམ་བཞིར་
ཕུང་ཀུན་ཤེས་བྱ་སྟེ། །དེ་དག་བདག་ཏུ་ལྟ་བ་ཉི་ཤུར་འདོད། །ལྟ་རི་བདག་མེད་རྟོགས་



དབུ་མ་འཇུག་པའི་ས་བཅད།
༼ང༽
451
པའི་རྡོ་རྗེ་ཡིས། །བཅོམ་བདག་གང་དང་ལྷན་ཅིག་འཇིག་འགྱུར་བ། །འཇིག་ཚོགས་ལྟ་
རི་ལྷུན་སྟུག་ལ་གནས་པ། །རྩེ་མོ་མཐོ་བར་གྱུར་པ་འདི་དག་གོ །ཞེས་བྱུང༌། བརྗོད་
མེད་ཀྱི་བདག་སྨྲ་བའི་ཕྱོགས་སྔའི་འདོད་པ་བསྟན་པའི་བློ་ཀ་གཅིག་ནི། ཁ་ཅིག་དེ་ཉིད་གཞན་
ཉིད་རྟག་མི་རྟག །ལ་སོགས་བརྗོད་མེད་གང་ཟག་རྫས་ཡོད་འདོད། །རྣམ་ཤེས་དྲུག་གི་
ཤེས་བྱར་དེ་འདོད་ཅིང་། །དེ་ནི་ངར་འཛིན་གཞིར་ཡང་འདོད་པ་ཡིན། །ཞེས་བྱུང་། ལུགས་
དེ་དགག་པའི་བློ་ཀ་གསུམ་ནི། གང་ཕྱིར་གཟུགས་ལས་སེམས་བརྗོད་མེད་མི་རྟོགས། །དངོས་
ཡོད་བརྗོད་མེད་རྟོགས་པ་མ་ཡིན་ཉིད། །གལ་ཏེ་བདག་འགའ་དངོས་པོར་གྲུབ་གྱུར་ན།།
སེམས་ལྟར་གྲུབ་དངོས་བརྗོད་དུ་མེད་མི་འགྱུར། །གང་ཕྱིར་ཁྱོད་བུམ་དངོས་པོ་མ་གྲུབ་
པའི། །ངོ་བོ་གཟུགས་སོགས་ལས་བརྗོད་མེད་འགྱུར་བས། །བདག་གང་ཕུང་པོ་ལས་བརྗོད་
མེད་འགྱུར་ཏེ། །རང་གིས་ཡོད་པར་གྲུབ་པར་རྟོགས་མི་བྱ། །ཁྱོད་ཀྱི་རྣམ་ཤེས་རང་
བདག་ལས་གཞན་ནི། །མི་འདོད་གཟུགས་སོགས་ལས་གཞན་དངོས་འདོད་ཅིང་། །དངོས་
ལ་རྣམ་པ་དེ་ཉིད་མཐོང་འགྱུར་བ། །དེ་ཕྱིར་བདག་མེད་དངོས་ཆོས་དང་བྲལ་ཕྱིར། །ཞེས་
བྱུང་། བདག་མཐའ་བདུན་དུ་མེད་ཀྱང་བརྟེན་ནས་བཏགས་པ་ཤིང་རྟ་དང་འདྲ་བར་བསྟན་
པའི་བློ་ཀ་གཉིས་ནི། དེ་ཕྱིར་ངར་འཛིན་རྟེན་ནི་དངོས་པོ་མིན། །ཕུང་ལས་གཞན་མིན་
ཕུང་པོ་ངོ་བོ་མིན། །ཕུང་པོ་རྟེན་མིན་འདི་ནི་དེ་ལྡན་མིན། །འདི་ནི་ཕུང་པོ་རྣམས་བརྟེན་
འགྲུབ་པར་འགྱུར། །ཤིང་རྟ་རང་ཡན་ལག་ལས་གཞན་འདོད་མིན། །གཞན་མིན་མ་ཡིན་
དེ་ལྡན་ཡང་མིན་ཞིང་། །ཡན་ལག་ལ་མིན་ཡན་ལག་དག་དེར་མིན། །འདུས་པ་ཙམ་
མིན་དབྱིབས་མིན་ཇི་བཞིན་ནོ། །ཞེས་བྱུང་། ཤིང་རྟའི་ཡན་ལག་གི་ཚོགས་པ་ཤིང་རྟར་
འདོད་པ་དགག་པའི་བློ་ཀ་གཅིག་ནི། གལ་ཏེ་ཚོགས་ཙམ་ཤིང་རྟར་འགྱུར་ན་ནི། །སིལ་
བུར་གནས་ལ་ཤིང་རྟ་ཉིད་ཡོད་འགྱུར། །གང་ཕྱིར་ཡན་ལག་ཅན་མེད་ཡན་ལག་དག །མེད་
པས་དབྱིབས་ཙམ་ཤིང་རྟར་རིགས་པའང་མིན། །ཞེས་བྱུང་། ཤིང་རྟའི་དབྱིབས་ཤིང་



45a
༼ང༽
དབུ་མ་འཇུག་པའི་ས་བཅད།
རྟར་འདོད་པ་དགག་པའི་བློ་ཀ་གསུམ་ནི། ཁྱོད་དབྱིབས་ཡན་ལག་རེ་རེ་སྔར་ཡོད་གྱུར།།
ཇི་བཞིན་ཤིང་རྟར་རྟོགས་ལའང་དེ་བཞིན་ནོ། །བྱེ་བར་གྱུར་པ་དེ་དག་ལ་ཇི་ལྟར། །དེ་
ལྟར་ཡང་ནི་ཤིང་རྟ་ཡོད་མ་ཡིན། །ད་ལྟ་གལ་ཏེ་ཤིང་རྟ་ཉིད་དུས་འདིར། །འཕང་ལོ་
སོགས་ལ་དབྱིབས་ཐ་དད་ཡོད་ན། །འདི་གཟུང་འགྱུར་ན་དེ་ཡང་ཡོད་མིན་ཏེ། །དེ་ཕྱིར་
དབྱིབས་ཙམ་ཤིང་རྟར་ཡོད་མ་ཡིན། །གང་ཕྱིར་ཁྱོད་ཀྱི་ཚོགས་པ་ཅང་མེད་པས། །དབྱིབས་
དེ་ཡན་ལག་ཚོགས་ཀྱི་མ་ཡིན་ན། །གང་ཞིག་ཅི་ཡང་མ་ཡིན་དེ་བརྟེན་ནས། །འདིར་ནི་
དབྱིབས་སུ་ལྟ་ཞིག་ཇི་ལྟར་འགྱུར། །ཞེས་བྱུང་། རིགས་པ་དེ་གཞན་ལ་ཁ་སྤོ་ནས་བསྟན་
པའི་བློ་ཀ་གཉིས་ནི། ཁྱོད་ཀྱི་འདི་ནི་ཇི་ལྟར་འདོད་དེ་ལྟར། །མི་བདེན་པ་ཡི་རྒྱུ་ལ་བརྟེན་
བྱས་ནས། །འབྲས་བུའི་རྣམ་པ་མི་བདེན་རང་བཞིན་ཅན། །ཐམས་ཅད་ཀྱང་ནི་སྐྱེ་བར་
ཤེས་པར་གྱིས། །འདིས་ནི་གཟུགས་སོགས་དེ་ལྟར་གནས་རྣམས་ལ། །བུམ་བློ་ཞེས་བྱའང་
རིགས་པ་མ་ཡིན་ཉིད། །སྐྱེ་བ་མེད་པས་གཟུགས་སོགས་ཀྱང་ཡོད་མིན། །དེ་ཡི་ཕྱིར་ཡང་
དེ་དག་དབྱིབས་མི་རིགས། །ཞེས་བྱུང་། དེ་ལྟར་བཞེད་པ་ལ་གཞན་གྱིས་རྩོད་པ་སྤོང་
བའི་བློ་ཀ་གཅིག་ནི། དེ་ནི་ཉིད་དུ་འམ་འཇིག་རྟེན་དུ། །རྣམ་པ་བདེན་གྱིས་འགྲུབ་འགྱུར་
མིན་མོད་ཀྱི། །རྣམ་དཔྱད་མེད་པར་འཇིག་རྟེན་ཉིད་ལས་འདིར། །རང་གི་ཡན་ལག་
བརྟེན་ནས་འདོགས་པ་ཡིན། །ཞེས་བྱུང་། མིང་གི་ཐ་སྙད་ཀྱི་དོན་རིགས་པ་གསུམ་གྱིས་
འཐད་པར་བསྟན་པའི་བློ་ཀ་གཅིག་ནི། དེ་ཉིད་ཡན་ལག་ཅན་དེ་ཆ་ཤས་ཅན། །ཤིང་རྟ་
དེ་ཉིད་བྱེད་པོ་ཞེས་འགྲོར་བསྙད། །སྐྱེ་བོ་རྣམས་ལ་ལེན་པོ་ཉིད་དུ་འགྲུབ། །འཇིག་རྟེན་
གྲགས་པའི་ཀུན་རྫོབ་མ་བརླག་ཅིག །ཅེས་བྱུང༌། དེ་ལྟར་བཞག་པ་ལ་མཐར་འཛིན་གྱི་
རྟོག་པ་སྤང་སླ་བའི་ཡོན་ཏན་བསྟན་པའི་བློ་ཀ་གཅིག་ནི། རྣམ་བདུན་གྱིས་མེད་གང་དེ་ཇི་
ལྟ་བུར། །ཡོད་ཅེས་རྣལ་འབྱོར་པས་འདིའི་ཡོད་མི་རྙེད། །དེས་དེ་ཉིད་ལའང་བདེ་བླག་
འཇུག་འགྱུར་པས། །འདིར་དེའི་གྲུབ་པ་དེ་བཞིན་འདོད་པར་བྱ། །ཞེས་བྱུང༌། དེ་ལ་



དབུ་མ་འཇུག་པའི་ས་བཅད།
༼ང༽
453
རྩོད་པ་སྤོང་བ་དཔེ་དང་བཅས་པ་བསྟན་པའི་ཊོ་ཀ་གཅིག་ནི། ཤིང་རྟ་ཡོད་ཉིད་མིན་ན་
དེ་ཡི་ཚེ། །ཡན་ལག་ཅན་མེད་དེའི་ཡན་ལག་ཀྱང་མེད། །ཤིང་རྟ་ཚིག་ན་ཡན་ལག་མེད་
དཔེ་བཞིན། །བློ་མེས་ཡན་ལག་ཅན་བསྲེགས་ཡན་ལག་གོ །ཞེས་བྱུང་། རྣལ་འབྱོར་པ་
རྣམས་བདེན་པ་གཉིས་ཀ་ལ་བདེ་བླག་ཏུ་འཇུག་པར་བྱ་བའི་ཕྱིར། ཤིང་རྟའི་འཕང་ལོ་སོགས་
ཀྱི་ཡན་ལག་ལ་བརྟེན་ནས་ཤིང་རྟར་བཏགས་པ་ལྟར། ཕུང་པོ་ལྔ་དང་། ཁམས་དྲུག་དང་།
སྐྱེ་མཆེད་དྲུག་རྣམས་ལ་བརྟེན་ནས་བདག་ཏུ་བཏགས་པར་བསྟན་པའི་བློ་ཀ་གཅིག་ནི། དེ་
བཞིན་འཇིག་རྟེན་གྲགས་པས་ཕུང་པོ་དང་། །ཁམས་དང་དེ་བཞིན་སྐྱེ་མཆེད་དྲུག་བརྟེན་
ནས། །བདག་ཀྱང་ཉེ་བར་ལེན་པ་ཉིད་དུ་འདོད། །ཉེར་ལེན་ལས་ཡིན་འདི་ནི་བྱེད་པོའང་
མིན། །ཞེས་བྱུང་། བརྟེན་ནས་བཏགས་པའི་བདག་ཁས་ལེན་པའི་ཡོན་ཏན་གཞན་བདག་
མི་རྟག་པ་སོགས་སུ་ངོ་བོ་ཉིད་ཀྱིས་གྲུབ་པར་འཛིན་པའང་བཟློག་པའི་ཡོན་ཏན་སོགས་བསྟན་
པའི་བློ་ཀ་གཅིག་ནི། དངོས་ཡོད་མིན་ཕྱིར་འདི་ནི་བརྟན་མིན་ཞིང་། །མི་བརྟན་ཉིད་མིན་
འདི་ནི་སྐྱེ་འཇིག་མིན། །འདི་ལ་རྟག་པ་ཉིད་ལ་སོགས་པ་ཡང་། །ཡོད་མིན་དེ་ཉིད་དང་
ནི་གཞན་ཉིད་མེད། །ཅེས་བྱུང་། རྩ་ཤེས་ལས། གལ་ཏེ་ཕུང་པོ་བདག་ཡིན་ན། །སྐྱེ་
དང་འཇིག་པ་ཅན་དུ་འགྱུར། །ཞེས་བྱུང་། མཁས་རྨོངས་ཀྱི་འཆིང་གྲོལ་གྱི་གཞིའི་བདག་
ངོས་བཟུང་བའི་བློ་ཀ་གཅིག་ནི། གང་ལ་རྟག་ཏུ་འགྲོ་རྣམས་ངར་འཛིན་བློ། །རབ་ཏུ་འབྱུང་
ཞིང་དེ་ཡི་གང་ཡིན་དེར། །ང་ཡིར་འཛིན་བློ་འབྱུང་བའི་བདག་དེ་ནི། །མ་བརྟགས་གྲགས་
པར་གཏི་མུག་ལས་ཡིན་ནོ། །ཞེས་བྱུང་། རྩ་ཤེས་ལས། །ནང་དང་ཕྱི་རོལ་ཉིད་དག་
ལ༑ ༑བདག་དང་བདག་གི་སྙམ་ཟད་ན། །ཉེ་བར་ལེན་པ་འགག་འགྱུར་ཞིང་། །དེ་ཟད་
པས་ན་སྐྱེ་བ་ཟད། །ཅེས་བྱུང་། བདག་གི་བ་རང་བཞིན་གྱིས་གྲུབ་པ་དགག་པའི་བློ་ཀ་
གཅིག་ནི། གང་ཕྱིར་བྱེད་པོ་མེད་ཅན་ལས་མེད་པ། །དེ་ཕྱིར་བདག་གི་བདག་མེད་པར་
ཡོད་མིན། །དེ་ཕྱིར་བདག་དང་བདག་གི་སྟོང་ལྟ་ཞིང་། །རྣལ་འབྱོར་པ་དེ་རྣམ་པར་གྲོལ་



454
༼ང༽
དབུ་མ་འཇུག་པའི་ས་བཅད།
བར་འགྱུར། །ཞེས་བྱུང་། དང་པོར་ང་ཞེས། ཞེས་པ་དང་། བདག་གིས་འདི་ཞེས།
ཞེས་པ་གཉིས་འདིར་ཡང་དྲན་པར་བྱའོ། །རྩ་ཤེས་ལས། བདག་ཉིད་ཡོད་པ་མ་ཡིན་ན།།
བདག་གི་ཡོད་པ་ག་ལ་འགྱུར། །ཞེས་སོགས་སོ། །བདག་དང་ཤིང་རྟའི་དཔྱད་པ་དངོས་
པོ་གཞན་བུམ་སྣམ་སོགས་ལ་བསྒྲེ་བར་བསྟན་པའི་བློ་ཀ་གཉིས་ནི། བུམ་པ་སྣམ་བུ་རེ་ལྡེ་
དམག་དང་ནགས་ཚལ་ཕྲེང་བ་ལྗོན་ཤིང་དང་། །ཁང་ཁྱིམ་ཤིང་རྟ་ཕྲན་དང་མགྲོན་གནས་
ལ་སོགས་དངོས་རྣམས་གང་དག་དང་། །དེ་བཞིན་གང་དག་སྒོ་ནས་སྐྱེ་འདིས་བསྙད་པ་
དེ་རྣམས་རྟོགས་བྱ་སྟེ། །གང་ཕྱིར་ཐུབ་དབང་དེ་ནི་འཇིག་རྟེན་ལྷན་ཅིག་རྩོད་མི་མཛད་
ཕྱིར་རོ། །ཡན་ལག་ཡོན་ཏན་འདོད་ཆགས་མཚན་ཉིད་དང་ནི་བུད་ཤིང་ལ་སོགས་དང་།།
ཡོན་ཏན་ཅན་ཡན་ལག་ཅན་ཆགས་དང་མཚན་གཞི་མེ་ལ་སོགས་དོན་དག །དེ་རྣམས་
ཤིང་རྟའི་རྣམ་དཔྱད་བྱས་པས་རྣམ་བདུན་ཡོད་པ་མ་ཡིན་ཞིང་། །དེ་ལས་གཞན་དུ་གྱུར་
པར་འཇིག་རྟེན་གྲགས་པའི་སྒོ་ནས་ཡོད་པ་ཡིན། །ཞེས་བྱུང་། བདག་དང་ཤིང་རྟའི་དཔྱད་
པ་རྒྱུ་དང་འབྲས་བུའི་དངོས་པོ་ལ་བསྒྲེ་བ་བསྟན་པའི་བློ་ཀ་གསུམ་ནི། གལ་ཏེ་རྒྱུ་ཡིས་བསྐྱེད་
པར་བྱ་སྐྱེད་དེ་ལྟ་ན་དེ་རྒྱུ་ཡིན་ཞིང་། །གལ་ཏེ་འབྲས་བུ་མི་སྐྱེད་ན་ནི་དེ་མེད་རྒྱུ་མེད་ཅན་
དུ་འགྱུར། །འབྲས་བུ་ཡང་ནི་རྒྱུ་ཡོད་གྱུར་ན་སྐྱེ་བར་འགྱུར་བ་དེ་ཡི་ཕྱིར། །གང་ལས་
གང་ཞིག་འགྱུར་བ་གང་ཞིག་ལས་སྔར་གང་ཞིག་འགྱུར་བ་སྨོས། །གལ་ཏེ་ཁྱོད་ཀྱི་རྒྱུ་ཡིས་
ཕྲད་ནས་འབྲས་སྐྱེད་བྱེད་ན་དེ་ཡི་ཚེ། །དེ་དག་ནུས་པ་གཅིག་པས་སྐྱེད་བྱེད་འབྲས་བུ་ཐ་
དད་མེད་འགྱུར་ཞིང་། །སོ་སོར་ན་ནི་རྒྱུ་འདི་རྒྱུ་མིན་རྣམས་དང་ཁྱད་པར་མེད་འགྱུར་
ལ༑ ༑གཉིས་པོ་འདི་དག་སྤངས་ནས་རྟོག་པ་གཞན་ཡང་ཡོད་པར་འགྱུར་མ་ཡིན། །ཅི་
སྟེ་ཁྱོད་ཀྱི་རྒྱུ་ཡིས་འབྲས་བུ་སྐྱེད་པར་མི་བྱེད་དེ་ཕྱིར་འབྲས། །ཞེས་བྱ་ཡོད་མིན་འབྲས་
བྲལ་རྒྱུ་ནི་རྒྱུ་མེད་ཅན་འགྱུར་ཡོད་པའང་མིན། །གང་ཕྱིར་འདི་དག་གཉིས་ཆར་ཡང་ནི་
སྒྱུ་མ་དང་འདྲ་དེ་ཡི་ཕྱིར། །བདག་ལ་སྐྱོན་དུ་མི་འགྱུར་འཇིག་རྟེན་པ་ཡི་དངོས་པོ་རྣམས་



དབུ་མ་འཇུག་པའི་ས་བཅད།
༼ང༽
455
ཀྱང་ཡོད། །ཅེས་བྱུང་། རྒྱུ་འབྲས་རང་བཞིན་གྱིས་གྲུབ་པ་འགོག་པ་ལ་རྒྱུ་འབྲས་མ་ཕྲད་
ཀྱི་བརྟག་པ་བྱེད་པ་དང་། ཁྱོད་ཀྱི་སུན་འབྱིན་པ་འདིས་སུན་དབྱུང་བྱ་ཕྲད་ནས་སམ་མ་
ཕྲད་པར་སུན་འབྱིན་ཞེས་བརྟག་པ་བྱེད་པར་མཚུངས་ཞེས་པའི་རྩོད་པ་བསྟན་པའི་བློ་ཀ་
གཉིས་ནི། སུན་འབྱིན་འདིས་སུན་དབྱུང་བྱ་ཕྲད་ནས་འབྱིན་ནམ་མ་ཕྲད་པར། །ཡིན་
ཞེས་ཉེས་པ་འདི་ནི་ཁྱོད་ལའང་འགྱུར་བ་མ་ཡིན་ནམ། །གང་ཚེ་དེ་སྐད་སྨྲ་ཞིང་རང་ཕྱོགས་
ཁོ་ན་རྣམ་འཇོམས་པ། །དེ་ཚེ་ཁྱོད་ཀྱིས་སུན་དབྱུང་སུན་ནི་འབྱིན་པར་ནུས་མ་ཡིན། །གང་
ཕྱིར་རང་གི་ཚིག་ལའང་ཐལ་བ་མཚུངས་པའི་ལྟག་ཆོད་ཀྱིས། །༼ལྟག་ཆོད་བཅུ་བཞི་ཚད་མའི་
མདོར་གསུངས།༽ རིགས་པ་མེད་པར་དངོས་མཐའ་དག་ལ་སྐུར་འདེབས་དེ་ཡི་ཕྱིར། །ཁྱོད་
ནི་སྐྱེ་བོ་དམ་པས་བཞེད་མི་འགྱུར་ཞིང་གང་གི་ཕྱིར། །ཁྱོད་ལ་རང་ཕྱོགས་མེད་པས་སུན་
ཅི་ཕྱིན་དུ་རྒོལ་བའང་ཡིན། །ཞེས་བྱུང་། ཐ་སྙད་དུ་གཞན་ཕྱོགས་སུན་འབྱིན་ཁས་ལེན་
ཚུལ་བསྟན་པའི་བློ་ཀ་གཅིག་ནི། སུན་འབྱིན་པས་སུན་དབྱུང་བྱ་མ་ཕྲད་སུན་ནི་འབྱིན་བྱེད་
དམ། །འོན་ཏེ་ཕྲད་ནས་ཡིན་ཞེས་སྨྲས་ཟིན་ཉེས་པ་འདིར་གང་ལ། །ངེས་པར་ཕྱོགས་
ཡོད་དེ་ལ་འགྱུར་གྱི་བདག་ལ་ཕྱོགས་འདི་ནི། །ཡོད་པ་མིན་པས་ཐལ་བར་འགྱུར་བ་འདི་
ནི་སྲིད་མ་ཡིན། །ཞེས་བྱུང་། རང་གི་ཕྱོགས་ལ་སུན་འབྱིན་དང་སྒྲུབ་པ་ཁས་ལེན་ཚུལ་
བསྟན་པའི་བློ་ཀ་གཉིས་ནི། ཇི་ལྟར་ཁྱོད་ཀྱིས་ཉི་མའི་དཀྱིལ་འཁོར་ལ་ཡོད་ཁྱད་པར་རྣམས།།
གཟུགས་བརྙན་ལ་ཡང་གཟས་བཟུང་ལ་སོགས་རྣམས་ཚེ་མཐོང་འགྱུར་ལ། །ཉི་མ་དང་
ནི་གཟུགས་བརྙན་རྣམ་པར་ཕྲད་དང་མ་ཕྲད་པར། །མི་རིགས་མོད་ཀྱི་བརྟེན་ནས་ཐ་སྙད་
ཙམ་ཞིག་འབྱུང་འགྱུར་ཞིང་། །མི་བདེན་བཞིན་དུའང་རང་གི་བྱད་བཞིན་མཛེས་པར་བསྒྲུབ་
བྱའི་ཕྱིར། །དེ་ནི་ཡོད་པ་ཇི་ལྟར་དེ་བཞིན་འདིར་ཡང་ཤེས་རབ་གདོང་། །སྦྱང་པར་བྱ་
ལ་ནུས་པ་མཐོང་བར་འགྱུར་བའི་གཏན་ཚིགས་ནི། །འཐད་པ་དང་བྲལ་ལས་ཀྱང་བསྒྲུབ་
བྱ་རྟོགས་ཞེས་ཤེས་པར་བྱ། །ཞེས་བྱུང་། གཞན་གྱི་ཐལ་བ་མི་མཚུངས་པའི་རྒྱུ་མཚན་



58
༼ང༽
དབུ་མ་འཇུག་པའི་ས་བཅད།
གསལ་བར་བསྟན་པའི་བློ་ཀ་གཅིག་ནི། གལ་ཏེ་རང་གི་བསྒྲུབ་བྱ་གོ་བྱེད་གཏན་ཚིགས་
དངོས་གྲུབ་དང་། །དངོས་སུ་གོ་བྱ་ཉིད་འགྱུར་བསྒྲུབ་བྱའི་ངོ་བོའང་ཡོད་གྱུར་ན། །ཕྲད་
པ་ལ་སོགས་རིགས་པ་ཉེ་བར་འགྱུར་ཞིག་ན། །དེ་ཡང་ཡོད་པ་མིན་པས་ཁྱོད་ཀྱི་ཡི་ཆད་
འབའ་ཞིག་ཡིན། །ཞེས་བྱུང་། རང་བཞིན་མེད་པར་སྒྲུབ་ནུས་པ་བཞིན་དུ་གཞན་གྱིས་
བཟློག་སྟེ་བསྒྲུབ་མི་ནུས་པར་བསྟན་པའི་བློ་ཀ་གཅིག་ནི། དངོས་རྣམས་མཐའ་དག་དངོས་
པོ་མེད་པར་རྟོགས་སུ་གཞུག་པར་ནི། །ནུས་པར་ཆེས་སླ་ཇི་ལྟ་དེ་ལྟར་རང་བཞིན་གཞན་
དག་ལ། །ཁོང་དུ་ཆུད་པར་བདེ་བླག་ཏུ་ནི་ནུས་པ་མ་ཡིན་ནོ། །རྟོག་གེ་ངན་པའི་དྲ་བས་
འཇིག་རྟེན་ཅི་སྟེ་འདིར་བཅོལ་བྱེད། །ཅེས་བྱུང་། འདིར་མ་བཤད་པའི་སུན་འབྱིན་ལྷག་
མ་ཤེས་པར་བྱེད་པ་བསྟན་པའི་བློ་ཀ་གཅིག་ནི། སུན་འབྱིན་ལྷག་མ་གོང་དུ་བསྟན་པ་ཡང་
ནི་ཤེས་བྱས་ནས། །ཕྲད་པ་ལ་སོགས་ཕྱོགས་ཀྱི་ལན་གྱི་ཆེད་དུ་འདིར་བཏང་བྱ། །སུན་
ཅི་ཕྱིན་དུ་རྒོལ་བ་པོ་ཡང་ཇི་ལྟར་ཡོད་མིན་པ། །དེ་སྐད་སྔར་བཤད་ལྷག་མ་ཕྱོགས་འདི་
ཉིད་ཀྱིས་རྟོགས་པར་བྱ། །ཞེས་བྱུང་། དེ་ཉིད་དེ་ལས་འབྱུང་མིན་གཞན་དག་ལས་ལྟག་
ལ་ཞིག །ཅེས་པ་ནས། རྣམ་དཔྱོད་པ་ནི་མྱུར་ཏུ་གྲོལ་བར་འགྱུར། །བར་ཆོས་ཀྱི་བདག་
མེད་གསལ་བར་བཤད། ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །ཞེས་པ་ནས།
འདི་ཡན་ཆད་ཀྱིས་ནི་གང་ཟག་གི་བདག་མེད་གསལ་བར་བཤད་ནས། ལུང་རིགས་གཉིས་
ཀྱིས་སྒྲུབ་པའི་སྟོང་པ་ཉིད་ཀྱི་རབ་དབྱེ་མདོར་བསྟན་པའི་བློ་ཀ་གཉིས་ནི། བདག་མེད་འདི་
ནི་འགྲོ་བ་རྣམ་དགྲོལ་ཕྱིར། །ཆོས་དང་གང་ཟག་དབྱེ་བས་རྣམ་གཉིས་གསུངས། །དེ་
ལྟར་སྟོན་པས་སླར་ཡང་འདི་ཉིད་ནི། །གདུལ་བྱ་རྣམས་ལ་ཕྱེ་སྟེ་རྣམ་མང་གསུངས། །སྤྲོས་
དང་བཅས་པར་སྟོང་པ་ཉིད། །བཅུ་དྲུག་བཤད་ནས་མདོར་བསྡུས་ཏེ། །སླར་ཡང་བཞིར་
བཤད་དེ་དག་ནི། །ཐེག་ཆེན་དུ་ཡང་བཞེད་པ་ཡིན། །ཞེས་བྱུང་། སྟོང་ཉིད་ཀྱི་རབ་
དབྱེ་བཅུ་དྲུག་བཤད་པ་ལ། ནང་སྟོང་པ་ཉིད་བསྟན་པའི་ཚིག་རྐང་དགུ་ནི། གང་ཕྱིར་



དབུ་མ་འཇུག་པའི་ས་བཅད།
༼ང༽
457
དེ་ཡི་རང་བཞིན་དེ། །ཡིན་ཕྱིར་མིག་ནི་མིག་གིས་སྟོང་། །དེ་བཞིན་རྣ་བ་སྣ་དང་ལྕེ། ལུས་
དང་ཡིད་ཀྱང་བསྙད་པར་བྱ། །ཐེར་གཟུགས་གནས་པ་མ་ཡིན་དང་། །འཇིག་པ་མ་ཡིན་
ཉིད་ཀྱི་ཕྱིར། །མིག་ལ་སོགས་པ་དྲུག་པོ་ཡི། །རང་བཞིན་མེད་ཉིད་གང་ཡིན་པ། །དེ་ནི་
ནང་སྟོང་ཉིད་དུ་འདོད། །ཅེས་བྱུང་། ཕྱི་སྟོང་པ་ཉིད་དང་ཕྱི་ནང་གཉིས་ཀ་སྟོང་པ་ཉིད་
དང་སྟོང་པ་ཉིད་སྟོང་པ་ཉིད་གསུམ་བསྟན་པའི་བློ་ཀ་བཞི་ནི། གང་ཕྱིར་དེ་ཡི་རང་བཞིན་
དེ༑ ༑སྒྲ་དང་དྲི་རོ་རེག་བྱ་དང་། །ཆོས་རྣམས་ཉིད་ཀྱང་དེ་བཞིན་ནོ། །གཟུགས་སོགས་
རང་བཞིན་མེད་པ་ཉིད། །ཕྱི་རོལ་སྟོང་པ་ཉིད་དུ་འདོད། །གཉིས་ཆར་རང་བཞིན་མེད་
ཉིད་ནི། །ཕྱི་ནང་སྟོང་པ་ཉིད་ཡིན་ནོ། །ཆོས་རྣམས་རང་བཞིན་མེད་པ་ཉིད། །མཁས་
པས་སྟོང་པ་ཉིད་ཅེས་བསྙད། །སྟོང་ཉིད་དེ་ཡང་སྟོང་ཉིད་ཀྱི། །ངོ་བོས་སྟོང་པར་འདོད་
པ་ཡིན། །སྟོང་ཉིད་ཅེས་བྱའི་སྟོང་ཉིད་གང་། །སྟོང་ཉིད་སྟོང་ཉིད་དུ་འདོད་དེ། །སྟོང་
ཉིད་དངོས་པོའི་བློ་ཅན་གྱི། །འཛིན་པ་བཟློག་ཕྱིར་གསུངས་པ་ཡིན། །ཞེས་བྱུང་། ཆེན་
པོ་སྟོང་པ་ཉིད་དང་དོན་དམ་པ་སྟོང་པ་ཉིད་དང་འདུས་བྱས་སྟོང་པ་ཉིད་དང་འདུས་མ་བྱས་
སྟོང་པ་ཉིད་བཅས་བཞི་བསྟན་པའི་བློ་ཀ་དྲུག་ནི། སེམས་ཅན་སྣོད་ཀྱི་འཇིག་རྟེན་ནི། །མ་
ལུས་ཁྱབ་བྱེད་ཉིད་ཕྱིར་དང་། །ཚད་མེད་དཔེ་ཡིས་མུ་མཐའ་ནི། །མེད་ཕྱིར་ཕྱོགས་རྣམས་
ཆེན་པོ་ཉིད། །འདི་དག་བཅུ་ཆར་ཕྱོགས་རྣམས་ཀྱིས། །སྟོང་པ་ཉིད་ནི་གང་ཡིན་དེ། །ཆེན་
པོ་སྟོང་པ་ཡིན་དེ། ཆེན་པོར་འཛིན་པ་བཟློག་ཕྱིར་གསུངས། །དེ་ནི་དགོས་པ་མཆོག་ཡིན་
པོས། །དོན་དམ་མྱ་ངན་འདས་པ་ཡིན། །དེ་ནི་དེ་ཡིས་སྟོང་ཉིད་གང་། །དེ་ནི་དོན་དམ་
སྟོང་ཉིད་དེ། །མྱང་འདས་དངོས་པོའི་བློ་ཅན་གྱི། །འཛིན་པ་བཟློག་པར་བྱ་བའི་ཕྱིར།།
དོན་དམ་མཁྱེན་པའི་དོན་དམ་པ། །སྟོང་པ་ཉིད་ནི་བསྟན་པར་མཛད། །རྐྱེན་ལས་བྱུང་
ཕྱིར་ཁམས་གསུམ་པོ། །འདུས་བྱས་ཡིན་པར་ངེས་པར་བསྙད། །དེ་ནི་དེ་ཡིས་སྟོང་ཉིད་
གང་། །དེ་ནི་འདུས་བྱས་སྟོང་ཉིད་གསུངས། །གང་ལ་སྐྱེ་གནས་མི་རྟག་ཉིད། །དེ་དག་



458
༼ང༽
དབུ་མ་འཇུག་པའི་ས་བཅད།
མེད་པ་འདུས་མ་བྱས། །དེ་ནི་དེ་ཡིས་སྟོང་ཉིད་གང་། །དེ་ནི་འདུས་མ་བྱས་སྟོང་ཉིད།།
ཅེས་བྱུང་། མཐའ་ལས་འདས་པ་སྟོང་པ་ཉིད་དང་ཐོག་མ་དང་མཐའ་མ་མེད་པ་སྟོང་པ་
ཉིད་དང་དོར་བ་མེད་པ་སྟོང་པ་ཉིད་དང་རང་བཞིན་སྟོང་པ་ཉིད་དང་བཞི་བསྟན་པའི་བློ་
ཀ་བདུན་ནི། ༈ །གང་ལ་མཐའ་ནི་ཡོད་མིན་པ། །དེ་ནི་མཐའ་ལས་འདས་པར་བརྗོད།།
དེ་དེ་ཁོ་ནས་སྟོང་པ་ཉིད། །མཐའ་ལས་འདས་པ་སྟོང་ཉིད་བསྙད། །ཐོག་མ་དང་པོ་ཐ་
མ་མཐའ། །དེ་དག་མེད་པས་འཁོར་བ་ནི། །ཐོག་མ་ཐ་མ་མེད་པར་བརྗོད། །འགྲོ་འོང་
བྲལ་ཕྱིར་རྨི་ལམ་ལྟའི། །སྲིད་འདི་དེ་ཡིས་དབེན་ཉིད་གང་། །དེ་ནི་ཐོག་མ་དང་མཐའ་
མ༑ ༑མེད་པ་སྟོང་པ་ཉིད་དོ་ཞེས། །བསྟན་བཅོས་ལས་ནི་ངེས་པར་བསྙད། །དོར་བ་
ཞེས་བྱ་འཐོར་བ་དང་། །འབོར་བ་ལ་ནི་ངེས་པར་བརྗོད། །དོར་མེད་གཏོང་བ་མེད་པ་
སྟེ༑ ༑འགའ་ཡང་དོར་མེད་གང་ཡིན་པའོ། །དོར་བ་མེད་པ་དེ་ཉིད་ཀྱིས། །དེ་ཉིད་སྟོང་
པ་ཉིད་གང་ཡིན། །དེ་དེའི་ཕྱིར་ན་དོར་མེད་པ། །སྟོང་པ་ཉིད་ཅེས་བྱ་བར་བརྗོད། །འདུས་
བྱས་ལ་སོགས་ངོ་བོ་ཉིད། །གང་ཕྱིར་སློབ་མ་རང་སངས་རྒྱས། །རྒྱལ་སྲས་དེ་བཞིན་
གཤེགས་རྣམས་ཀྱིས། །མ་མཛད་དེའི་ཕྱིར་འདུས་བྱས་ལ། །སོགས་པ་རྣམས་ཀྱི་ངོ་བོ་
ཉིད། །རང་བཞིན་ཉིད་དུ་བསྙད་པ་སྟེ། །དེ་ཉིད་ཀྱིས་དེ་སྟོང་ཉིད་གང་། །དེ་ནི་རང་
བཞིན་སྟོང་པ་ཉིད། །ཅེས་བྱུང་། ཆོས་ཐམས་ཅད་སྟོང་པ་ཉིད་བསྟན་པའི་ཚིག་རྐང་དྲུག་
ནི༔ ༈ ཁམས་བཅོ་བརྒྱད་དང་རེག་དྲུག་དང་། །དེ་ལས་བྱུང་བའི་ཚོར་དྲུག་དང་། །གཟུགས་
ཅན་གཟུགས་ཅན་མིན་དེ་བཞིན། །འདུས་བྱས་འདུས་མ་བྱས་ཆོས་རྣམས། །ཆོས་དེ་དག་
ནི་ཐམས་ཅད་ཀྱི། །དེ་དག་གིས་དབེན་སྟོང་ཉིད་གང་། །ཞེས་བྱུང༌། རང་གི་མཚན་
ཉིད་སྟོང་པ་ཉིད་མདོར་བསྟན་པའི་ཚིག་རྐང་གཉིས་ནི། ༈ གཟུགས་རུང་ལ་སོགས་དངོས་
མེད་གང་། །དེ་ནི་རང་མཚན་སྟོང་པ་ཉིད། །ཅེས་བྱུང་། གཞིའི་སྟེང་གི་མཚན་ཉིད་
སྟོང་པ་ཉིད་བསྟན་པའི་བློ་ཀ་གསུམ་ནི། ༈ གཟུགས་ནི་གཟུགས་རུང་མཚན་ཉིད་ཅན།།



དབུ་མ་འཇུག་པའི་ས་བཅད།
༼ང༽
454
ཚོར་བ་མྱོང་བའི་བདག་ཉིད་ཅན། །འདུ་ཤེས་མཚན་མར་འཛིན་པ་སྟེ། འདུ་བྱེད་མངོན་
པོར་འདུ་བྱེད་པའོ། །ཡུལ་ལ་སོ་སོར་རྣམ་རིག་པ། །རྣམ་ཤེས་རང་གི་མཚན་ཉིད་དོ།།
ཕུང་པོའི་སྡུག་བསྔལ་རང་མཚན་ཉིད། །ཁམས་ཀྱི་བདག་ཉིད་སྦྲུལ་གདུག་འདོད། །སྐྱེ་
མཆེད་རྣམས་ནི་སངས་རྒྱས་ཀྱིས། །སྐྱེ་བའི་སྒོར་གྱུར་ཉིད་དུ་གསུངས། །རྟེན་ཅིང་འབྲེལ་
བར་འབྱུང་བ་གང་། །དེ་ནི་འདུ་འཕྲོད་མཚན་ཉིད་དོ། །ཞེས་བྱུང་། ལམ་གྱི་སྟེང་གི་
རིང་གི་མཚན་ཉིད་སྟོང་པ་ཉིད་བསྟན་པའི་བློ་ཀ་ལྔ་ནི། ༈ གཏོང་བ་སྦྱིན་པའི་ཕ་རོལ་
ཕྱིན། །ཚུལ་ཁྲིམས་གདུང་མེད་མཚན་ཉིད་བཟོད། །ཁྲོ་མེད་མཚན་ཉིད་བརྩོན་འགྲུས་
ཀྱི༑ ༑ཁ་ན་མ་ཐོ་མེད་ཉིད་དོ། །བསམ་གཏན་སྡུད་པའི་མཚན་ཉིད་ཅན། །ཤེས་རབ་
ཆགས་མེད་མཚན་ཉིད་དེ། །ཕ་རོལ་ཕྱིན་པ་དྲུག་རྣམས་ཀྱི། །མཚན་ཉིད་འདི་དག་ཡིན་
པར་བརྗོད། །བསམ་གཏན་རྣམས་དང་ཚད་མེད་དང་། །དེ་བཞིན་གཞན་གང་གཟུགས་
མེད་པ། །དེ་དག་ཡང་དག་མཁྱེན་པ་ཡིས། །མི་འཁྲུགས་མཚན་ཉིད་ཅན་དུ་གསུངས།།
བྱང་ཆུབ་ཕྱོགས་ཆོས་སུམ་ཅུ་བདུན། །ངེས་པར་འབྱུང་བྱེད་རང་མཚན་ཉིད། །སྟོང་པ་
ཉིད་ཀྱི་མཚན་ཉིད་ནི། །དམིགས་པ་མེད་པས་རྣམ་དབེན་ཉིད། །མཚན་མ་མེད་པ་ཞི་ཉིད་
དེ༈ ༈གསུམ་པའི་མཚན་ཉིད་སྡུག་བསྔལ་དང་། །གཏི་མུག་མེད་རྣམ་ཐར་རྣམས་ཀྱི། །མཚན་
ཉིད་རྣམ་པར་གྲོལ་བྱེད་པའོ། །ཞེས་བྱུང་། འབྲས་བུའི་སྟེང་གི་རང་གི་མཚན་ཉིད་སྟོང་
པ་ཉིད་བསྟན་པའི་བློ་ཀ་ལྔ་ནི། ༈ སྟོབས་རྣམས་ཤིན་ཏུ་རྣམ་པར་ནི། །གཏན་ལ་འབེབས་
པའི་རང་བཞིན་གསུངས། །སྐྱོབ་པའི་མི་འཇིགས་པ་རྣམས་ནི། །ཤིན་ཏུ་བརྟན་པའི་ངོ་
བོ་ཡིན། །སོ་སོར་ཡང་དག་རིག་རྣམས་ནི། །སྤོབས་སོགས་ཚད་མེད་མཚན་ཉིད་ཅན།།
འགྲོ་ལ་ཕན་པ་ཉེར་སྒྲུབ་པ། །བྱམས་པ་ཆེན་པོ་ཞེས་བྱའོ། །སྡུག་བསྔལ་ཅན་རྣམས་ཡོངས་
སྐྱོབ་པ། །ཐུགས་རྗེ་ཆེན་པོའོ་དགའ་བ་ནི། །རབ་དགའི་མཚན་ཉིད་བཏང་སྙོམས་ནི། །མ་
འདྲེས་མཚན་ཉིན་ཅན་ཞེས་བྱ། །སངས་རྒྱས་ཆོས་ནི་མ་འདྲེས་པ། །བཅུ་དང་བརྒྱད་དུ་



460
༼ང༽
དབུ་མ་འཇུག་པའི་ས་བཅད།
གང་འདོད་དག །གང་ཕྱིར་སྟོན་དེས་མི་འཕྲོགས་པ། །དེ་ཕྱིར་མི་འཕྲོགས་རང་མཚན་
ཉིད། །རྣམ་ཀུན་མཁྱེན་ཉིད་ཡེ་ཤེས་ནི། །མངོན་སུམ་མཚན་ཉིད་ཅན་དུ་འདོད། །གཞན་
ནི་ཉི་ཚེ་བ་ཉིད་ཀྱིས། །མངོན་སུམ་ཞེས་བྱར་མི་འདོད་དོ། །ཞེས་བྱུང་། རང་གི་མཚན་
ཉིད་སྟོང་པ་ཉིད་ཀྱི་དོན་བསྡུ་ནས་བསྟན་པའི་བློ་ཀ་གཅིག་ནི། ༈ གང་ཞིག་འདུས་བྱས་
མཚན་ཉིད་དང་། །འདུས་མ་བྱས་པའི་མཚན་ཉིད་གང་། །དེ་དེ་ཁོ་ནས་སྟོང་པ་ཉིད། །དེ་
ནི་རང་མཚན་སྟོང་པ་ཉིད། །ཅེས་བྱུང་། མི་དམིགས་པ་སྟོང་པ་ཉིད་དང་དངོས་པོ་མེད་
པའི་ངོ་བོ་ཉིད་སྟོང་པ་ཉིད་གཉིས་བསྟན་པའི་བློ་ཀ་གསུམ་ནི། ༈ ད་ལྟ་བ་འདི་མི་གནས་
ཤིང་། །འདས་དང་མ་འོངས་ཡོད་མ་ཡིན། །གང་དུ་དེ་དག་མི་དམིགས་པ། །དེ་ལ་མི་
དམིགས་པ་ཞེས་བརྗོད། །མི་དམིགས་པ་དེ་རང་ངོ་བོ། །དེ་ཡིས་དབེན་པ་ཉིད་གང་དེ།།
ཐེར་ཟུག་གནས་མིན་འཇིག་མིན་པས། །མི་དམིགས་ཞེས་བྱའི་སྟོང་ཉིད་དོ། །རྐྱེན་ལས་
བྱུང་ཕྱིར་དངོས་རྣམས་ལ། །འདུས་པ་བ་ཡི་ངོ་བོ་མེད། །འདུས་པ་བ་ནི་དེ་ཉིད་ཀྱིས།།
སྟོང་ཉིད་དངོས་མེད་སྟོང་ཉིད་དོ། །ཞེས་བྱུང་། སྟོང་ཉིད་བཅུ་དྲུག་པོ་དེ་རྣམས་ཀྱི་སྟོང་
གཞི་ཆོས་ཅན་རྣམས་འཇུག་པའི་ཚིག་ཟིན་ལ་གསལ་བ་ལྟར་རོ། །སྟོང་ཉིད་བཞིར་ཕྱེ་ནས་
བསྟན་པའི་བློ་ཀ་ལྔ་ནི། དངོས་པོའི་སྒྲས་ནི་མདོར་བསྡུས་ན། །ཕུང་པོ་ལྔ་རྣམས་བརྗོད་
པ་ཡིན། །དེ་རྣམས་དེ་ཡིས་སྟོང་ཉིད་གང་། །དེ་དངོས་སྟོང་པ་ཉིད་དུ་བཤད། མདོར་
བསྡུས་ན་ནི་དངོས་མེད་པ། །འདུས་མ་བྱས་ཆོས་རྣམས་ལ་བརྗོད། །དེ་ཉིད་དངོས་མེད་
དེས་སྟོང་ཉིད། །དངོས་པོ་མེད་པ་སྟོང་ཉིད་དོ། །རང་བཞིན་ངོ་བོ་ཉིད་མེད་ནི། །རང་
བཞིན་ཞེས་བྱའི་སྟོང་ཉིད་དེ། །འདི་ལྟར་རང་བཞིན་མ་བྱས་པས། །རང་བཞིན་ཞེས་ནི་
བྱ་བར་བསྙད། །སངས་རྒྱས་རྣམས་ནི་བྱུང་བའམ། །མ་བྱུང་ཡང་རུང་དངོས་སུ་ནི། །དངོས་
པོ་ཀུན་གྱི་སྟོང་པ་ཉིད། །གཞན་གྱི་དངོས་པོར་རབ་ཏུ་སྒྲགས། །ཡང་དག་མཐའ་དང་
དེ་བཞིན་ཉིད། །དེ་གཞན་དངོས་པོའི་སྟོང་ཉིད་དོ། །ཤེས་རབ་ཕ་རོལ་ཕྱིན་ཚུལ་ལས།།



'i
དབུ་མ་འཇུག་པའི་ས་བཅད།
༼ང༽
461
སངས་
དེ་དག་དེ་སྐད་རབ་ཏུ་བསྒྲགས། །ཞེས་བྱུང་། ད་ནི་ཤེར་ཕྱིན་ལྷག་པར་མོས་པའི་བྱང་
ཆུབ་སེམས་དཔའ་རྣམས་ཀྱི་ཐུན་མོང་མ་ཡིན་པའི་ཡོན་ཏན་བརྗོད་པའི་སྒོ་ནས། ཤེར་
ཕྱིན་གྱི་སྐབས་རྫོགས་པར་བྱ་བའི་ཕྱིར་དུ་བཤད་པའི་བློ་ཀ་གསུམ་ནི། ༈ དེ་ལྟར་བློ་གྲོས་
ཟེར་གྱིས་སྣང་བ་གསལ་བྱས་པའི། །རང་གི་ལག་ན་གནས་པའི་སྐྱུ་རུ་ར་བཞིན་དུ། །སྲིད་
གསུམ་འདི་དག་མ་ལུས་གདོད་ནས་སྐྱེ་མེད་པར། །རྟོགས་ཏེ་ཐ་སྙད་བདེན་པའི་སྟོབས་
ཀྱིས་འགོག་པར་འགྲོ། །རྟག་ཏུ་འགོག་པར་གཏོགས་པའི་བསམ་ལྡན་ཡིན་མོད་ཀྱི། །འགྲོ་
བོ་མགོན་མེད་པ་ལ་སྙིང་རྗེའང་སྐྱེད་པར་བྱེད། །དེ་གོང་བདེ་གཤེགས་གསུང་སྐྱེས་སང་
རྒྱས་འབྲིང་བཅས་ནི། །མ་ལུས་པ་རྣམས་བློ་ཡིས་ཕམ་པར་བྱེད་པའང་ཡིན། །ཀུན་
ན་རྫོབ་
དེ་ཉིད་གཤོག་ཡངས་དཀར་པོ་རྒྱས་གྱུར་པ། །ངང་པའི་རྒྱལ་པོ་དེ་ནི་སྐྱེ་བོའི་ངང་པ་ཡིས།།
མདུན་དུ་བདར་ནས་དགེ་བའི་རླུང་གི་ཤུགས་སྟོབས་ཀྱིས། །རྒྱལ་བའི་ཡོན་ཏན་རྒྱ་མཚོའི་
ཕ་རོལ་མཆོག་ཏུ་འགྲོ། །ཞེས་བྱུང་། དབུ་མ་ལ་འཇུག་པ་ལས་སེམས་བསྐྱེད་པ་དྲུག་པའོ།།
འདི་ལ་བློ་ཀ་ཉིས་བརྒྱ་ཉི་ཤུ་རྩ་ལྔ་ཡོད་པ་རྣམས་རྫོགས་སོ།། །།
ས་བདུན་པ་རིང་དུ་སོང་བའི་ས་འདིར་ས་དྲུག་པར་ཐོབ་པའི་འགོག་པ་ལ། ས་དྲུག་
པ་མན་ཆད་ཀྱི་བྱང་སེམས་དང་ཉན་རང་རྣམས་ཀྱིས་འཇུག་ལྡང་བྱེད་མི་ཐུབ་པའི་སྐད་ཅིག་
ཐུང་གཅིག་ལ་སྙོམས་པར་འཇུག་ལྡང་བྱེད་ཐུབ་པ་དང་། །ནང་གི་སངས་རྒྱས་ཀྱི་ཆོས་
འགྲུབ་པ་ལས་བརྩམས་པའི་ཐབས་མཁས་དྲུག་དང་། ཕྱིའི་སེམས་ཅན་སྨིན་པར་བྱ་བ་
ལས་བརྩམས་པའི་ཐབས་མཁས་དྲུག་བཅས་ཐབས་ལ་མཁས་པ་བཅུ་གཉིས་ལ་མཁས་པའི་
ཕར་ཕྱིན་ལྷག་མར་ཐོབ་པ་དང་བཅས་པ་བསྟན་པའི་ཚིག་རྐང་གསུམ་ནི། རིང་དུ་སོང་
འདིར་འདི་ན་སྐད་ཅིག་དང་། །སྐད་ཅིག་ལ་ནི་འགོག་པར་འཇུག་འགྱུར་ཞིང་། །ཐབས་
ཀྱི་ཕ་རོལ་ཕྱིན་ལེགས་འབར་བའང་འཐོབ། །ཅེས་བྱུང་། དབུ་མ་ལ་འཇུག་པ་ལས་སེམས་
བསྐྱེད་པ་བདུན་པའོ། །འདི་ལ་ཚིག་རྐང་གསུམ་ཡོད་དོ། །



462
༼ང༽
དབུ་མ་འཇུག་པའི་ས་བཅད།
ས་བརྒྱད་པར་སྨོན་ལམ་གྱི་ཕར་ཕྱིན་ལྷག་པར་ཐོབ་ཅིང་འགོག་པ་ལ་སྙོམས་པར་
འཇུག་པ་རྒྱལ་བ་རྣམས་ཀྱིས་སློང་བར་མཛད་པ་དང་བཅས་པ་བསྟན་པའི་ཚིག་རྐང་ལྔ་ནི།
ཡང་ཡང་སྔར་དགེ་ལས་ལྷག་ཐོབ་བྱའི་ཕྱིར། །གང་དུ་ཕྱིར་མི་ལྡོག་པ་ཉིད་འགྱུར་བ། །མི་
གཡོ་དེ་ལས་བདག་ཉིད་ཆེ་དེ་འཇུག །འདི་ཡི་སྨོན་ལམ་ཤིན་ཏུ་དག་འགྱུར་ཞིང་། །རྒྱལ་
བ་རྣམས་ཀྱིས་འགོག་ལས་སློང་བར་མཛད། །ཅེས་བྱུང་། ས་བརྒྱད་པའི་སྐབས་ཉོན་མོངས་
ཐམས་ཅད་ཟད་པར་བསྟན་པའི་བློ་ཀ་གཅིག་ནི། ༈ ཆགས་པ་མེད་པའི་བློ་ནི་སྐྱོན་རྣམས་
དག་དང་ལྷན་ཅིག་མི་གནས་ཕྱིར། །ས་བརྒྱད་པ་ལ་དྲི་མ་དེ་དག་རྩ་བཅས་ཉེ་བར་ཞི་འགྱུར་
ཞིང་། །ཉོན་མོངས་ཟད་ཅིང་ས་གསུམ་བླ་མར་གྱུར་ཀྱང་སངས་རྒྱས་རྣམས་ཀྱི་ནི། །འབྱོར་
བ་མཁའ་ལྟར་མཐའ་བྲལ་མ་ལུས་འཐོབ་པར་ནུས་མ་ཡིན། །ཞེས་བྱུང་། ས་བརྒྱད་པ་
འདི་ནས་དཔལ་འཕྲེང་གི་མདོ་ལས་བཤད་པའི་ཡེ་ཤེས་ལ་དབང་བ་སོགས་ཀྱི་དབང་བཅུ་
ཐོབ་པར་བསྟན་པའི་ཚིག་རྐང་གཉིས་ནི། ༈ འཁོར་བ་འགག་ཀྱང་དབང་རྣམས་བཅུ་
པོ་ཐོབ་པར་འགྱུར་ཞིང་དེ་དག་གིས། །སྲེད་པའི་འགྲོ་བར་རང་གི་བདག་ཉིད་སྣ་ཚོགས་
སྟོན་པར་བྱེད་པར་འགྱུར། །ཞེས་བྱུང་། དབུ་མ་ལ་འཇུག་པ་ལས་སེམས་བསྐྱེད་པ་བརྒྱད་
པའོ། །འདི་ལ་ཚིག་རྐང་བཅུ་གཅིག་ཡོད། ལེགས་པའི་བློ་གྲོས་ས་དགུ་པར་སྟོབས་ཀྱི་
ཕར་ཕྱིན་ལྷག་པར་ཐོབ་ཅིང་སོ་སོ་ཡང་དག་པར་རིག་པ་བཞི་རྗེས་སུ་མཐུན་པའང་ཐོབ་
པར་བསྟན་པའི་ཚིག་རྐང་གཉིས་ནི། དགུ་པ་ལ་ནི་དེའི་སྟོབས་ལྟ་ཞིག་མཐའ་དག་རྫོགས་
པར་དག་འགྱུར་ཞིང་། །དེ་བཞིན་ཡང་དག་རིག་ཆོས་རང་གི་ཡོན་ཏན་ཡོངས་སུ་དག་
པའང་འཐོབ། །ཅེས་བྱུང་། དབུ་མ་ལ་འཇུག་པ་ལས་སེམས་བསྐྱེད་པ་དགུ་པའོ། །འདི་
ལ་ཚིག་རྐང་གཉིས་སོ། །ས་བཅུ་པ་ཆོས་ཀྱི་སྤྲིན་འདི་ནས་ཡེ་ཤེས་ཀྱི་ཕར་ཕྱིན་ལྷག་པར་
ཐོབ་ཅིང་འོད་ཟེར་ཆེན་པོའི་དབང་བསྐུར་ཡང་འདི་ནས་ཐོབ་པར་བསྟན་པའི་བློ་ཀ་གཅིག་
ནི༑ ལ བཅུ་པའི་ས་ལ་དེ་ཡིས་ཀུན་ནས་སངས་རྒྱས་རྣམས་ལས་དབང་བསྐུར་བ། །དམ་



དབུ་མ་འཇུག་པའི་ས་བཅད།
༼ང༽
468
པ་འཐོབ་ཅིང་ཡེ་ཤེས་ལྷག་པར་མཆོག་ཏུ་བྱུང་བར་གྱུར་བའང་ཡིན། །ཆར་སྤྲིན་རྣམས་
ལས་ཆུ་ཆར་འབབ་པ་ཇི་ལྟར་དེ་བཞིན་འགྲོ་རྣམས་ཀྱི། །དགེ་བའི་ལོ་ཏོག་ཆེད་དུ་རྒྱལ་
སྲས་ལས་ཀྱང་ལྷུན་གྲུབ་ཆོས་ཆར་འབབ། །ཅེས་བྱུང་། དབུ་མ་ལ་འཇུག་པ་ལས་སེམས་
བསྐྱེད་པ་བཅུ་པའོ། །འདི་ལ་བློ་ཀ་གཅིག་ཡོད་པ་རྫོགས་སོ། །ས་དང་པོའི་ཡོན་ཏན་བརྒྱ་
ཕྲག་བཅུ་གཉིས་བསྟན་པའི་བློ་ཀ་གསུམ་ནི། ༈ དེ་ཚེ་འདིས་ནི་སངས་རྒྱས་བརྒྱ་མཐོང་
ཞིང་། །དེ་དག་བྱིན་གྱིས་བརླབས་ཀྱང་འདི་ཡིས་རྟོགས། །དེ་ཉིད་ཚེ་ན་བསྐལ་པ་བརྒྱར་
གནས་ཤིང་། །སྔོན་དང་ཕྱི་མའི་མཐར་ཡང་ཡང་དག་འཇུག །བློ་ལྡན་ཏིང་འཛིན་བརྒྱ་
ཕྲག་སྙོམས་པར་འཇུག་ཅིང་གཏོང་བྱེད་དོ། །འཇིག་རྟེན་ཁམས་བརྒྱ་འདི་ཡིས་ཀུན་ནས་
གཡོ་ཞིང་སྣང་བར་ནུས། །དེ་བཞིན་རྫུ་འཕྲུལ་གྱིས་དེས་སེམས་ཅན་བརྒྱ་ཕྲག་སྨིན་བྱེད་
ཅིང་། །བརྒྱ་ཕྲག་གྲངས་དང་རྗེས་འབྲེལ་ཞིང་དག་ཏུ་ཡང་འགྲོ་བར་འགྱུར། །དེས་ནི་
ཆོས་ཀྱི་སྒོ་རྣམས་ཡང་དག་འབྱེད་བྱེད་ཐུབ་དབང་སྲས། །རང་གི་ལུས་ལ་ལུས་རྣམས་
ཀུན་ནས་སྟོན་པར་བྱེད་པའང་ཡིན། །རང་གི་འཁོར་དང་བཅས་པས་མཛེས་འབྱོར་ལུས་
ནི་རེ་རེ་ཞིང་། །རྒྱལ་བའི་སྲས་པོ་བརྒྱ་ཕྲག་དག་དང་རྗེས་སུ་འབྲེལ་བའང་སྟོན། །ཞེས་
བྱུང་། ས་གཉིས་པ་ནས་ས་བདུན་པའི་བར་གྱི་ཡོན་ཏན་སྡེ་ཚན་བཅུ་གཉིས་པོ་རྣམས་རིམ་
པ་དེ་བཞིན་འབུམ་ཕྲག་བཅུ་གཉིས་ནས། བྱེ་བ་ཕྲག་ཁྲིག་ཕྲག་བརྒྱའི་བར་འཕེལ་བའི་ཚུལ་
རྣམས་བསྟན་པའི་བློ་ཀ་གཉིས་ནི། ༈ བློ་ལྡན་རབ་ཏུ་དགའ་བར་གནས་པས་ཡོན་ཏན་
དེ་དག་ནི། །ཐོབ་པར་གྱུར་ནས་དེ་བཞིན་ཁོ་ནར་དྲི་མ་མེད་གནས་པས། །དེ་དག་སྟོང་
ནི་ཡང་དག་འཐོབ་པར་འགྱུར་ཏེ་ས་ལྔ་པོ། །འདི་དག་རྣམས་ལ་བྱང་ཆུབ་སེམས་དཔའ་
ཡིས་ནི་འབུམ་ཕྲག་དང་། །བྱེ་བ་ཕྲག་བརྒྱ་འཐོབ་ཅིང་དེ་ཡིས་བྱེ་བ་སྟོང་འགྱུར་འཐོབ།།
དེ་ནས་བྱེ་བ་བརྒྱ་ཕྲག་སྟོང་འགྱུར་ཡང་འཐོབ་བྱེ་བ་ཕྲག །ཁྲག་ཁྲིག་ཕྲག་བརྒྱར་རྫོགས་
པར་བསྒྱུར་དང་སླར་ཡང་སྟོང་ཕྲག་ཏུ། །ཡང་དག་པར་ནི་བསྒྱུར་བ་མཐའ་དག་རབ་ཏུ་



464
༼ང༽
དབུ་མ་འཇུག་པའི་ས་བཅད།
འཐོབ་པར་འགྱུར། །ཞེས་བྱུང་། དག་པ་ས་གསུམ་གྱི་ཡོན་ཏན་བསྟན་པའི་བློ་ཀ་བཞི་
ནི༑ མི་གཡོའི་སར་གནས་རྣམ་རྟོག་མེད་པ་དེས། །སྟོང་གསུམ་བརྒྱ་ཕྲག་སྟོང་བསྡོམས་
འཇིག་རྟེན་ན། །རྡུལ་ཚད་ཇི་སྙེད་ཡོད་པ་དེ་རྣམས་དང་། །གྲངས་མཉམ་ཡོན་ཏན་དག་
ནི་འཐོབ་པར་འགྱུར། །ལེགས་པའི་བློ་གྲོས་ས་ལ་གནས་པ་ཡི། །བྱང་ཆུབ་སེམས་དེས་
སྔར་བསྟན་ཡོན་ཏན་དག །གྲངས་མེད་བརྒྱ་ཕྲག་སྟོང་དུ་ཡང་དག་པར། །བསྡོམས་པ་
ཕྲག་བཅུའི་རྡུལ་ཚད་ཐོབ་པར་འགྱུར། །རེ་ཞིག་བཅུ་པ་འདིར་དེའི་ཡོན་ཏན་དག །ངག་
གི་སྤྱོད་ཡུལ་ལས་ཆེས་འདས་འགྱུར་ཞིང་། །ངག་གི་སྤྱོད་ཡུལ་མ་ཡིན་བསྡོམས་རྣམས་
ནི༑ ༑རྡུལ་དག་ཇི་སྙེད་ཡོད་པ་དེ་སྙེད་འགྱུར། །བ་སྤུའི་ཁུང་བུར་བྱང་ཆུབ་སེམས་རྣམས་
དང་། །ལྷན་ཅིག་རྫོགས་སངས་རྒྱས་སྐུ་བགྲང་འདས་དང་། །དེ་བཞིན་ལྷ་དང་ལྷ་མིན་
མི་དག་ཀྱང་། །སྐད་ཅིག་སྐད་ཅིག་ལ་ནི་སྟོན་པར་ནུས། །ཞེས་བྱུང་། བྱང་ཆུབ་སེམས་
དཔའི་ས་དང་པོ་དགུ་ལ་ཡོངས་སྦྱོང་བརྒྱ་དང་བཅོ་ལྔ་ཡོད་པ་རྣམས་ནི་མངོན་པར་རྟོགས་
པའི་རྒྱན་ལས་གསལ་བར་གསུངས་ལ། ས་བཅུ་པ་ལ་དེར་ཡོངས་སྦྱོང་མ་བཤད་པའི་རྒྱུ་
མཚན་ཤེས་དགོས། འབྲས་བུའི་ས་བཤད་པ་ལ། མངོན་པར་རྫོགས་པར་སངས་རྒྱས་
པའི་ཚུལ་བསྟན་པའི་བློ་ཀ་གཉིས་ནི། གང་ཕྱིར་ནམ་མཁའ་དྲི་མ་མེད་ལ་ཟླ་སྣང་གསལ་
བར་གྱུར་པའི་ཕྱིར། །སྔོན་ཚེ་སྟོབས་བཅུ་སྐྱེད་པའི་ས་ལ་ཁྱོད་ཀྱི་སླར་ཡང་འབད་གྱུར་
ཅིང་། །འོག་མིན་དུ་ནི་གང་གི་དོན་དུ་འབད་གྱུར་གོ་འཕང་མཆོག་ཞི་བ། །ཡོན་ཏན་མཐའ་
དག་མཐར་ཐུག་མཚུངས་པ་མེད་དེ་ཁྱོད་ཀྱིས་བརྙེས། །ཇི་ལྟར་སྣོད་ཀྱི་དབྱེ་བས་མཁས་
ལ་དབྱེ་བ་མེད་དེ་ལྟར། །དངོས་བྱས་དབྱེ་བ་འགའ་ཡང་དེ་ཉིད་ལ་མེད་དེ་ཡི་ཕྱིར། །རོ་
མཉམ་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་ན། །མཁྱེན་བཟང་ཁྱོད་ཀྱིས་སྐད་
ཅིག་གིས་ནི་ཤེས་བྱ་ཐུགས་སུ་ཆུད། །ཅེས་བྱུང་། དེ་ལ་རྩོད་པའི་ཕྱོགས་སྔའི་འདོད་པ་
བསྟན་པའི་བློ་ཀ་གཅིག་ནི། གང་ཚེ་ཞི་བ་དེ་ཉིད་ཡིན་ན་དེ་ལ་བློ་གྲོས་འཇུག་མི་འགྱུར།།



དབུ་མ་འཇུག་པའི་ས་བཅད།
༼ང༽
485
བློ་མ་ཞུགས་པར་ཤེས་བྱའི་ཡུལ་ཅན་ངེས་པར་རིགས་པའང་མ་ཡིན་ལ། །ཀུན་ནས་ཤེས་
མེད་པ་ནི་ཤེས་པར་ཇི་ལྟར་འགྱུར་ཏེ་འགལ་བར་འགྱུར། །མཁྱེན་པོ་མེད་པར་ཁྱོད་ཀྱིས་
གཞན་ལ་འདི་ལྟའོ་ཞེས་སུ་ཞིག་སྟོན། །ཅེས་བྱུང་། དེ་ཁོ་ན་ཉིད་རྟོགས་པ་མི་འཐད་པར་
རྩོད་པ་སྤོང་ཚུལ་བསྟན་པའི་བློ་ཀ་གཅིག་ནི། གང་ཚེ་སྐྱེ་མེད་དེ་ཉིད་ཡིན་ཞིང་བློ་ཡང་སྐྱེ་
བ་དང་བྲལ་བ། །དེ་ཚེ་དེ་རྣམ་སྟོན་ལས་དེ་ཡིས་དེ་ཉིད་རྟོགས་པ་ལྟ་བུ་སྟེ། །ཇི་ལྟར་སེམས་
ནི་གང་གི་རྣམ་པ་ཅན་དུ་འགྱུར་བ་དེ་ཡིས་ཡུལ། །དེ་ཡོངས་ཤེས་པ་དེ་བཞིན་ཐ་སྙད་ཉེ་
བར་བརྟེན་ནས་རིག་པ་ཡིན། །ཞེས་བྱུང་། མཁྱེན་པ་པོ་མི་འཐད་པར་རྩོད་པ་སྤོང་ཚུལ་
བསྟན་པའི་བློ་ཀ་གཅིག་ནི། དེ་ཡི་ལོངས་སྤྱོད་རྫོགས་སྐུ་བསོད་ནམས་ཀྱིས། །ཟིན་དང་
སྤྲུལ་པ་མཁའ་གཞན་ལས་དེའི་མཐུས། །སྒྲ་གང་ཆོས་ཀྱི་དེ་ཉིད་སྟོན་འབྱུང་བ། །དེ་ལས་
འཇིག་རྟེན་གྱིས་ཀྱང་དེ་ཉིད་རིག །ཅེས་བྱུང་། རྩོད་སྤོང་དེའི་འཐད་པ་དངོས་བསྟན་
པའི་བློ་ཀ་གཉིས་ནི། ཇི་ལྟར་རྫ་མཁན་སྟོབས་ཆེན་ལྡན་པས་འདིར། །ཡུན་རིང་ཆེས་འབད་
པས་བསྐོར་འཁོར་ལོ་ནི། །དེའི་རྩོལ་དེ་ལྟར་སྐྱེ་བ་མེད་བཞིན་དུའང་། །འཁོར་ཞིང་བུམ་
པ་ལ་སོགས་རྒྱུར་མཐོང་ལྟར། །དེ་བཞིན་ད་ལྟ་སྐྱེས་རྩོལ་མེད་བཞིན་དུ། །ཆོས་ཀྱི་བདག་
ཅན་སྐུ་ཉིད་ལ་བཞུགས་དེའི། །འཇུག་པ་སྐྱེ་བོའི་དགེ་དང་སྨོན་ལམ་གྱི། །ཁྱད་པར་གྱིས་
འཕགས་ལས་ཆེས་བསམ་མི་ཁྱབ། །ཅེས་བྱུང་། ཆོས་ཀྱི་སྐུ་བསྟན་པའི་བློ་ཀ་གཅིག་ནི།
ཤེས་བྱའི་བུད་ཤིང་སྐམ་པོ་མ་ལུས་པ། །བསྲེགས་པས་ཞི་དེ་རྒྱལ་རྣམས་ཆོས་སྐུ་སྟེ། །དེ་
ཚེ་སྐྱེ་བ་མེད་ཅིང་འགག་པ་མེད། །སེམས་འགག་པས་དེ་སྐུ་ཡིས་མངོན་སུམ་མཛད། །ཅེས་
བྱུང་། རྣམ་རྟོག་མི་མངའ། ཞེས་པ་འདིར་འབྲེལ་ལོ། །ལོངས་སྤྱོད་རྫོགས་པའི་སྐུ་བསྟན་
པའི་བློ་ཀ་གཅིག་ནི། ཞི་སྐུ་དཔག་བསམ་ཤིང་ལྟར་གསལ་གྱུར་ཅིང་། །ཡིད་བཞིན་ནོར་
བུ་ཇི་བཞིན་རྣམ་མི་རྟོག །འགྲོ་གྲོལ་བར་དུ་འཇིག་རྟེན་འབྱོར་སླད་རྟག །འདི་ནི་སྤྲོས་
དང་བྲལ་ལ་སྣང་བར་འགྱུར། །ཞེས་བྱུང་། རྒྱུ་མཐུན་པའི་སྐུ་དང་བ་སྤུའི་ཁུང་བུ་གཅིག་



466
༼ང༽
དབུ་མ་འཇུག་པའི་ས་བཅད།
ཏུ་སངས་རྒྱས་རྣམས་རང་རང་གི་སྤྱོད་པ་ཀུན་སྟོན་ཚུལ་བསྟན་པའི་བློ་ཀ་བཞི་ནི། ༈ ཐུབ་
དབང་དུས་གཅིག་ཁོ་ནར་དེའི་རྒྱུ་མཐུན། །གཟུགས་སྐུ་གཅིག་ལ་རང་གི་སྐྱེ་གནས་སྐབས།།
སྔར་འགགས་གསལ་དང་མ་འཆོལ་བྱུང་ཚུལ་ནི། །མ་ལུས་ཀྱིས་བཀྲ་མཐའ་དག་སྟོན་པར་
མཛད། །སངས་རྒྱས་ཞིང་ཇི་འདྲར་ཐུབ་དབང་དེ་དང་། །དེ་དག་སྐུ་སྤྱོད་མཐུ་སྟོབས་
ཇི་འདྲ་དང་། །ཉན་ཐོས་དགེ་འདུན་ཇི་སྙེད་ཇི་ལྟ་དང་། །བྱང་ཆུབ་སེམས་རྣམས་དེར་
གཟུགས་ཇི་འདྲ་དང་། །ཇི་འདྲའི་ཆོས་དང་དེར་བདག་ཇི་འདྲ་དང་། །ཆོས་ཐོས་སྤྱོད་
པ་གང་ལ་སྤྱད་པ་དང་། །སྦྱིན་གང་ཇི་ཙམ་དེ་དག་ལ་ཕུལ་བ། །དེ་ནི་མ་ལུས་སྐུ་གཅིག་
ལ་སྟོན་མཛད། །དེ་བཞིན་ཚུལ་ཁྲིམས་བཟོད་བརྩོན་ཏིང་འཛིན་དང་། །ཤེས་རབ་སྤྱད་
ཚེ་སྔར་གྱི་གནས་སྐབས་གང་། །མ་ཚང་མེད་དེ་དག་ཉིད་སྤྱོད་པ་ཀུན། །སྐུ་ཡི་བ་སྤུའི་
ཁུང་བུརའང་གསལ་བར་སྟོན། །ཅེས་བྱུང་། གནས་དེར་གཞན་གྱི་སྤྱོད་པ་ཀུན་སྟོན་ཚུལ་
བསྟན་པའི་བློ་ཀ་གསུམ་ནི། སངས་རྒྱས་གང་དག་འདས་དང་འབྱུང་འགྱུར་གང་། །གང་
དག་ད་ལྟར་ནམ་མཁའི་མཐར་ཐུག་པར། །གདངས་མཐོན་ཆོས་སྟོན་སྡུག་བསྔལ་གྱིས་
བཟུང་བའི། །འགྲོ་དབུགས་འབྱིན་ཞིང་འཇིག་རྟེན་བཞུགས་པ་དང་། །དང་པོའི་ཐུགས་
བཟུང་བྱང་ཆུབ་སྙིང་པོའི་བར། །དེ་དག་སྤྱད་ཀུན་དངོས་རྣམས་མིག་འཕྲུལ་གྱི། །རང་
བཞིན་མཁྱེན་ནས་བདག་བཞིན་བ་སྤུ་ཡི། །ཁུང་བུར་དུས་གཅིག་ལ་ནི་གསལ་བར་སྟོན།།
དེ་བཞིན་དུས་གསུམ་བྱང་ཆུབ་སེམས་དཔའ་དང་། །རང་རྒྱལ་འཕགས་པ་ཉན་ཐོས་མ་
ལུས་ཀྱི། །སྤྱོད་དང་དེ་ལྷག་སྐྱེ་བོའི་གནས་སྐབས་ནི། །ཐམས་ཅད་བ་སྤུའི་ཁུང་བུར་གཅིག་
ཚེ་སྟོན། །ཅེས་བྱུང་། དུས་གསུམ་གྱི་སངས་རྒྱས་ཐམས་ཅད་བཞེད་པ་ལ་མངའ་བསྒྱུར་
བ་ཕུན་སུམ་ཚོགས་པར་བསྟན་པའི་བློ་ཀ་གཉིས་ནི། ༈ དག་པ་འདི་ནི་བཞེད་པ་འཇུག་
པ་ཡིས། །རྡུལ་གཅིག་ཡུལ་ལ་མཁའ་གཏུགས་འཇིག་རྟེན་དང་། །འཇིག་རྟེན་མཐའ་ཡས་
ཕྱོགས་ཁྱབ་རྡུལ་སྟོན་མོད། །རྡུལ་རགས་མི་འགྱུར་འཇིག་རྟེན་ཕྲ་མི་འགྱུར། །རྣམ་རྟོག་



དབུ་མ་འཇུག་པའི་ས་བཅད།
༼ང༽
s7
མི་མངའ་ཁྱོད་ཀྱིས་སྲིད་མཐའི་བར། །སྐད་ཅིག་དེ་རེ་རེ་ལ་སྤྱོད་སྣ་ཚོགས། །ཇི་སྙེད་
སྟོན་པ་དེ་སྙེད་འཛམ་བུ་གླིང་། །མ་ལུས་རྡུལ་གང་དེ་སྙེད་ལ་གྲངས་མེད། །ཅེས་བྱུང་།
སྟོབས་བཅུ་མདོར་བསྟན་པའི་བློ་ཀ་གསུམ་ནི། ༈ གནས་དང་གནས་མིན་མཁྱེན་སྟོབས་
དང་། །དེ་བཞིན་ལས་རྣམ་སྨིན་བློ་དང་། །མོས་པ་སྣ་ཚོགས་ཐུགས་ཆུད་དང་། །སྣ་
ཚོགས་ཁམས་ནི་མཁྱེན་སྟོབས་དང་། །དེ་བཞིན་དབང་མཆོག་མཆོག་མ་ཡིན། །མཁྱེན་
དང་ཐམས་ཅད་དུ་འགྲོ་དང་། །བསམ་གཏན་རྣམ་ཐར་ཏིང་འཛིན་དང་། སྙོམས་པར་
འཇུག་སོགས་བློ་སྟོབས་དང་། །སྔོན་གནས་དྲན་པ་མཁྱེན་པ་དང་། །དེ་བཞིན་འཆི་འཕོ་
སྐྱེ་བློ་དང་། །ཟག་རྣམས་ཟད་པ་མཁྱེན་སྟོབས་དེ། སྟོབས་ནི་བཅུ་པོ་འདི་དག་གོ །ཞེས་
བྱུང་། གནས་དང་གནས་མིན་མཁྱེན་པའི་སྟོབས་སོགས་སྟོབས་དང་པོ་ལྔ་རྒྱས་པར་བསྟན་
པའི་བློ་ཀ་ལྔ་ནི། ༈ རྒྱུ་གང་ཞིག་ལས་གང་ཞིག་ངེས་པར་སྐྱེ་འགྱུར་པ། །དེ་ནི་དེ་ཡི་
གནས་སུ་དེ་མཁྱེན་རྣམས་ཀྱིས་གསུངས། །བཤད་པ་ལས་བཟློག་གནས་མིན་ཤེས་བྱ་མཐའ་
ཡས་པ། །མཁྱེན་པ་ཐོགས་པ་སྤངས་པ་དེ་ནི་སྟོབས་སུ་བཤད། །འདོད་དང་མི་འདོད་
དེ་ལས་བཟློག་དང་ཟད་དངོས་ཀྱི། །ལས་དང་དེ་ཡི་རྣམ་སྨིན་ཤིན་ཏུ་སྣ་ཚོགས་ལའང་།།
མཁྱེན་པ་ནུས་མཐུ་ཐོགས་མེད་སོ་སོར་འཇུག་འགྱུར་བ། །དུས་གསུམ་ཤེས་བྱ་ཁྱབ་མཛད་
དེ་ནི་སྟོབས་སུ་འདོད། །འདོད་ཆགས་སོགས་ཀྱིས་འབྱུང་བའི་སྟོབས་ཀྱིས་འདོད་པ་ནི།།
ཤིན་ཏུ་སྣ་ཚོགས་དམན་འབྲིང་གང་ཡང་ཁྱད་འཕགས་འདོད། །དེ་ལས་གཞན་རྣམས་ཀྱིས་
གཡོགས་མོས་ལའང་མཁྱེན་པ་ནི། །དུས་གསུམ་འགྲོ་བ་མ་ལུས་ཁྱབ་པ་སྟོབས་ཞེས་བྱ།།
སངས་རྒྱས་ཁམས་ཀྱི་རྣམ་པར་དབྱེ་ལ་མཁས་རྣམས་ཀྱི། །མིག་སོགས་རྣམས་ཀྱི་རང་
བཞིན་གང་དེ་ཁམས་སུ་གསུངས། །རྫོགས་པའི་སངས་རྒྱས་རྣམས་ཀྱི་མཁྱེན་པ་མཐའ་
ཡས་ཤིང་། །རྣམ་ཀུན་ཁམས་ཀྱི་ཁྱད་པར་ལ་འཇུག་སྟོབས་སུ་འདོད། །ཀུན་ཏུ་རྟོག་སོགས་
ཆེས་རྣོ་ཉིད་ནི་མཆོག་བཞེད་ལ། །འབྲིང་གནས་སྐབས་དང་རྟུལ་ཉིད་མཆོག་མིན་པར་བཤད་



4ss
༼ང༽
དབུ་མ་འཇུག་པའི་ས་བཅད།
དང་། །མིག་ལ་སོགས་དང་ཕན་ཚུན་སྒྲུབ་ནུས་ཆུད་པ་ལ། །རྣམ་པ་ཐམས་ཅད་མཁྱེན་
པ་ཆགས་མེད་སྟོབས་སུ་གསུངས། །ཞེས་བྱུང༌། ཐམས་ཅད་དུ་འགྲོ་བའི་ལམ་མཁྱེན་
པའི་སྟོབས་སོགས་སྟོབས་ཐ་མ་ལྔ་རྒྱས་པར་བསྟན་པའི་བློ་ཀ་ལྔ་ནི། ༈ ལམ་འགའ་རྒྱལ་
པ་ཉིད་དང་འགའ་ཞིག་རང་རྒྱལ་གྱི། །བྱང་ཆུབ་དང་ནི་ཉན་ཐོས་བྱང་ཆུབ་ཡི་དྭགས་དང༌།།
དུད་འགྲོ་ལྷ་མི་རྣམས་དང་དམྱལ་ལ་སོགས་འགྲོ་བ། །དེ་ལ་མཁྱེན་པ་ཆགས་མེད་མཐའ་
ཡས་སྟོབས་སུ་འདོད། །འཇིག་རྟེན་མཐའ་ཡས་རྣལ་འབྱོར་བྱེ་བྲག་ལ་ཐ་དད། །བསམ་
གཏན་རྣམ་ཐར་བརྒྱད་གང་ཞིག་གནས་གང་དག་དང་། །སྙོམས་འཇུག་ཁྱད་པར་གང་
དག་གཅིག་དང་བརྒྱད་གྱུར་པ། །དེ་ལ་མཁྱེན་པ་ཐོགས་མེད་འདི་ནི་སྟོབས་སུ་བཤད། ཇི་
སྲིད་གཏི་མུག་དེ་སྲིད་སྲིད་གནས་འདས་བདག་དང་། །སེམས་ཅན་གཞན་རེ་རེ་ཡི་སྲིད་
པའི་སེམས་ཅན་ནི། །ཇི་སྙེད་དེ་སྙེད་མཐའ་ཡས་གཞིར་བཅས་ཡུལ་ཕྱོགས་དང་། །བཅས་
རྣམས་ལ་བློ་གང་དང་གང་ཡིན་སྟོབས་སུ་བཤད། །སེམས་ཅན་རྣམས་ཀྱི་སེམས་ཅན་རེ་
རེའི་འཆི་འཕོ་དང་། །སྐྱེ་གང་འཇིག་རྟེན་ལ་གནས་ནམ་མཁའི་མཐར་ཐུག་དང་། །བཀྲ་
མང་དེ་ལ་མཁྱེན་པ་དུས་དེར་འཇུག་པ་ཡིས། །མ་ཆགས་རྣམ་ཀུན་ཡོངས་དག་མཐའ་ཡས་
སྟོབས་སུ་འདོད། །རྣམ་ཀུན་མཁྱེན་པའི་སྟོབས་ཀྱིས་མྱུར་དུ་རྒྱལ་རྣམས་ཀྱི། །ཉོན་མོངས་
དག་ནི་བག་ཆགས་དང་བཅས་འཇིག་འགྱུར་དང་། །སློབ་མ་ལ་སོགས་ཉོན་མོངས་བློ་ཡིས་
འགོག་པ་གང་། །དེ་ལ་མཁྱེན་པ་ཆགས་མེད་མཐའ་ཡས་སྟོབས་སུ་འདོད། །ཅེས་བྱུང་།
སངས་རྒྱས་ཀྱི་ཡོན་ཏན་སློབ་པའི་བརྗོད་ཡུལ་ལས་འདས་པར་བསྟན་པའི་བློ་ཀ་གཉིས་ནི།
༈ ནམ་མཁའ་མེད་པས་འདབ་ཆགས་ལྡོག་པར་མི་འགྱུར་གྱི། །འདིར་ནི་རང་མཐུ་ཟད་
པས་ལྡོག་པར་འགྱུར་དེ་བཞིན། །སློབ་མ་དང་བཅས་སངས་རྒྱས་སྲས་རྣམས་སངས་རྒྱས་
ཀྱི༑ ༑ཡོན་ཏན་མཁའ་ལྟར་མཐའ་ཡས་མ་བརྗོད་ལྡོག་པར་འགྱུར། །དེ་ཕྱིར་བདག་འདྲས་
ཁྱོད་ཡོན་འདི་དག་ཅི། །ཤེས་པ་དང་ནི་བརྗོད་པར་ནུས་འགྱུར་རམ། །འོན་ཀྱང་དེ་དག་



དབུ་མ་འཇུག་པའི་ས་བཅད།
༼ང༽
459
འཕགས་པ་ཀླུ་སྒྲུབ་ཀྱིས། །བཤད་ཕྱིར་དོགས་སྤོངས་ཅུང་ཞིག་ཙམ་ཞིག་སྨྲས། །ཞེས་
བྱུང་། མདོར་བསྡུས་ན་ཟབ་པ་དང་རྒྱ་ཆེ་བའི་ཡོན་ཏན་ལེགས་པར་ཤེས་པས་ནི། སངས་
རྒྱས་ཀྱི་ཡོན་ཏན་འདི་དག་འཐོབ་པར་བསྟན་པའི་བློ་ཀ་གཅིག་ནི། ༈ ཟབ་མོ་སྟོང་པ་
ཉིད་ཡིན་ཏེ། །ཡོན་ཏན་གཞན་རྣམས་རྒྱ་ཆེ་བའོ། །ཟབ་དང་རྒྱ་ཆེའི་ཚུལ་ཤེས་པའི། །ཡོན་
ཏན་འདི་དག་འཐོབ་པར་འགྱུར། །ཞེས་བྱུང་། སྤྲུལ་པའི་སྐུ་མཛད་པ་བཅུ་གཉིས་དང་
བཅས་པ་བསྟན་པའི་བློ་ཀ་གཅིག་ནི། ༈ སླར་ཡང་མི་གཡོ་སྐུ་མངའ་ཁྱོད་ཀྱིས་སྲིད་གསུམ་
བྱོན་ནས་སྤྲུལ་རྣམས་ཀྱིས། །གཤེགས་པ་དང་ནི་བལྟམ་དང་བྱང་ཆུབ་ཞི་བའི་འཁོར་ལོའང་
སྟོན་པར་མཛད། །དེ་ལྟར་ཁྱོད་ཀྱི་འཇིག་རྟེན་གཡོ་བག་སྤྱོད་ཅན་རེ་བའི་ཞགས་པ་ནི། །མང་
པོས་བཅིངས་པ་མ་ལུས་ཐུགས་རྗེས་མྱ་ངན་འདས་པར་དཀྲི་བར་མཛད། །ཅེས་བྱུང་། དེ་
ལྟར་སྐུ་གསུམ་གྱི་རྣམ་གཞག་བཤད་ནས། མཐར་ཐུག་ཐེག་པ་གཅིག་ལ་ཐེག་པ་གསུམ་
དུ་བསྟན་པ་དགོངས་པ་ཅན་དུ་བཤད་པ་རྒྱུ་མཚན་དང་བཅས་པ་བསྟན་པའི་བློ་ཀ་གསུམ་
ནི༑ ཨ གང་ཕྱིར་འདི་ན་དེ་ཉིད་ཤེས་ལས་དྲི་མ་མཐའ་དག་སེལ་བ་ནི། །ལྷུར་བྱེད་གཞན་
མེད་ཆོས་རྣམས་དེ་ཉིད་རྣམ་འགྱུར་དབྱེ་ལའང་བསྟེན་མིན་ཞིང་། །དེ་ཉིད་ཡུལ་ཅན་བློ་
གྲོས་འདི་ཡང་ཐ་དད་འགྱུར་བ་མ་ཡིན་པ། །དེ་ཡི་ཕྱིར་ན་ཁྱོད་ཀྱིས་འགྲོ་ལ་ཐེག་པ་མི་
མཉམ་དབྱེར་མེད་བསྟེན། །གང་ཕྱིར་འགྲོ་ལ་ཉེས་པ་སྐྱེད་བྱེད་སྙིགས་མ་འདི་དག་ཡོད་
གྱུར་པ། །དེ་ཕྱིར་འཇིག་རྟེན་སངས་རྒྱས་སྤྱོད་ཡུལ་གཏིང་ཟབ་ལ་འཇུག་མི་འགྱུར་ཞིང༌།།
བདེ་གཤེགས་གང་ཕྱིར་ཁྱོད་ལ་མཁྱེན་རབ་ཐུགས་རྗེའི་ཐབས་དང་ལྷན་ཅིག་པ། །མངའ་
དང་གང་ཕྱིར་བདག་གིས་སེམས་ཅན་དགྲོལ་ཞེས་ཁྱོད་ཀྱིས་ཞལ་བཞེས་ཏེ། །དེ་ཕྱིར་མཁས་
པ་རིན་པོ་ཆེ་ཡི་གླིང་དུ་ཆས་པའི་སྐྱེ་ཚོགས་ཀྱི། །ངལ་བ་ཉེར་སེལ་གྲོང་ཁྱེར་ཡིད་འོང་
བར་དུ་རྣམ་པར་བཀོད་པ་ལྟར། །ཁྱོད་ཀྱིས་ཐེག་པ་འདི་ནི་སློབ་མ་ཉེ་བར་ཞི་བའི་ཚུལ་
ལ་ཡིད། །སྦྱར་ཞིང་རྣམ་པར་དབེན་ལའང་བློ་སྦྱངས་རྣམས་ལ་ལོགས་སུ་གསུངས། །ཞེས་



40
༼ང༽
དབུ་མ་འཇུག་པའི་ས་བཅད།
བྱུང་། བདེ་བར་གཤེགས་པ་མངོན་པར་རྫོགས་པར་བྱང་ཆུབ་པའི་དུས་ཀྱི་དབང་དུ་བྱས་
པའི་བཤད་པ་ནི། བདེ་བར་གཤེགས་པ་མ་ལུས་ཕྱོགས་ཞིང་སངས་རྒྱས་ཡུལ་དག་ན། །ཕྲ་
རབ་རྡུལ་གྱི་རྡུལ་རྣམས་བདོག་པར་གྱུར་པ་ཇི་སྙེད་པ། །བྱང་ཆུབ་མཆོག་རབ་དམ་པར་
གཤེགས་པའི་བསྐལ་པའང་དེ་སྙེད་དེ། །འོན་ཀྱང་ཁྱོད་ཀྱི་གསང་བ་འདི་ནི་བསྙད་བགྱི་
མ་ལགས་སོ། །ཞེས་པའི་བློ་ཀ་གཅིག་བྱུང་། ༈ བདེ་བར་གཤེགས་པ་བཞུགས་པའི་
དུས་ཀྱི་དབང་དུ་བྱས་པའི་བཤད་པ་ནི། རྒྱལ་བ་ཇི་སྲིད་འཇིག་རྟེན་མཐའ་དག་མཆོག་ཏུ་
རབ་ཞི་བར། །འགྲོ་བ་མིན་ཞིང་ནམ་མཁའ་རྣམ་འཇིག་འགྱུར་མིན་དེ་སྲིད་དུ། །ཤེས་
རབ་ཡུམ་གྱིས་བསྐྱེད་པ་ཁྱོད་ལ་ཐུགས་བརྩེ་མ་མ་ཡིས། །ཚུལ་ལུགས་བྱེད་པས་རབ་ཏུ་
ཞི་བར་འགྱུར་བ་གང་ལ་མངའ། །གཏི་མུག་སྐྱོན་གྱིས་འཇིག་རྟེན་ཁ་ཟས་དུག་བཅས་ཟ་
བ་ཡི། །སྐྱེ་བོ་ཉིད་ཀྱི་ནང་མི་དེ་ལ་ཁྱོད་བརྩེ་ཇི་ལྟ་བ། །དེ་ལྟར་དུག་ཟོས་ཉེན་པའི་བུ་ལ་
མ་ཡི་སྡུག་བསྔལ་མིན། །དེས་ན་མགོན་པོ་མཆོག་ཏུ་རབ་ཞིར་གཤེགས་པར་འགྱུར་མ་
ལགས། །གང་གི་ཕྱིར་ན་མི་མཁས་དངོས་དང་དངོས་མེད་པར་ཞེན་པ་ཡི་བློ་ཅན་གྱིས།།
སྐྱེ་དང་འཇིག་གནས་སྐབས་དང་སྡུག་དང་མི་སྡུག་བྲལ་ཕྲད་ཀྱིས་བསྐྱེད་སྡུག་བསྔལ་དང་།།
སྡིག་ཅན་འགྲོ་བ་འཐོབ་པ་དེ་ཕྱིར་འཇིག་རྟེན་ཐུགས་བརྩེའི་ཡུལ་དུ་རབ་དོང་བས། །བཅོམ་
ལྡན་ཐུགས་རྗེས་ཁྱོད་ཐུགས་ཞི་ལས་བཟློག་པས་ཁྱོད་ལ་མྱ་ངན་འདའ་མི་མངའ། །ཞེས་
པའི་བློ་ཀ་གསུམ་བྱུང་། བསྟན་བཅོས་ཆེན་པོ་དབུ་མ་ལ་འཇུག་པ་འདི་ཇི་ལྟར་བརྩམས་
པའི་ཚུལ་བསྟན་པའི་བློ་ཀ་བཞི་ནི། ༈ ལུགས་འདི་དགེ་སློང་ཟླ་གྲགས་ཀྱིས། །དབུ་མའི་
བསྟན་བཅོས་ལས་བཏུས་ནས། །ལུང་ཇི་བཞིན་དང་མན་ངག་ནི། །ཇི་ལྟ་བ་བཞིན་བརྗོད་
པ་ཡིན། །འདི་ལས་གཞན་ན་ཆོས་འདི་ནི། །ཇི་ལྟར་མེད་པ་དེ་བཞིན་དུ། །འདིར་འབྱུང་
ལུགས་ཀྱང་གཞན་ན་ནི། །མེད་ཅེས་མཁས་རྣམས་ངེས་པར་མཛོད། །ཀླུ་སྒྲུབ་བློ་མཚོ་
ཤིན་ཏུ་རྒྱ་ཆེའི་ཁ་དོག་གིས་འཇིགས་པས། །སྐྱེ་བོའི་ལུགས་བཟང་གང་དག་རྒྱང་རིང་སྤངས་



དབུ་མ་འཇུག་པའི་ས་བཅད།
༼ང༽
471
པས་དེ་ཡི་ཚིག །ལེའུར་བྱས་པའི་ཁ་འབུས་ཀུ་མུ་ད་ཁ་ཕྱེ་བའི་ཆུས། །ད་ལྟ་ཟླ་བ་གྲགས་
པ་རེ་
རི་རྣམས་རབ་ཏུ་སྐོང་བར་བྱེད། །དེ་ཉིད་བཤད་ཟིན་ཟབ་མོ་འཇིགས་རུང་འདི་ནི་སྔོན་
གོམས་ཉིད་ལས་སྐྱེ་བོ་ཡིས། །ངེས་པར་རྟོགས་འགྱུར་འདི་ནི་གསན་རྒྱ་ཆེ་ཡང་གཞན་གྱིས་
ཐུགས་སུ་ཆུད་མི་འགྱུར། །དེ་ཕྱིར་ཚུལ་ལུགས་རང་བློས་སྦྱར་བ་འདི་དག་མཐོང་ནས་
བདག་ཏུ་བརྗོད་པ་ཡི། །གཞུང་ལུགས་རྣམས་ལྟར་གཞན་ལུགས་བཞེད་གཞུང་འདི་ལས་
གཞན་ལ་དགའ་བློ་དོར་བར་བྱ། །ཞེས་བྱུང་། བསྟན་བཅོས་ཆེན་པོ་དབུ་མ་ལ་འཇུག་
པ་འདི་བརྩམས་པའི་དགེ་བ་བསྔོ་བའི་བློ་ཀ་གཅིག་ནི། ༈ སློབ་དཔོན་ཀླུ་སྒྲུབ་ལུགས་བཟང་
བསྙད་ལས་བདག་གི་བསོད་ནམས་ཕྱོགས་ཀྱི་མཐར། །ཁྱབ་ཅིང་ཡིད་མཁའ་ཉོན་མོངས་
ཀྱིས་སྔོར་སྟོན་ཀའི་རྒྱུ་སྐར་ལྟར་དཀར་བའམ། །སེམས་ཀྱི་སྦྲུལ་ལ་གདེངས་ཀའི་ནོར་བུ་
དང་འདྲ་གང་ཞིག་ཐོབ་པ་དེས། །འཇིག་རྟེན་མ་ལུས་དེ་ཉིད་རྟོགས་ནས་མྱུར་དུ་བདེ་གཤེགས་
སར་བགྲོད་ཤོག །ཅེས་བྱུང་། མཇུག་གི་དོན་ལ། །སློབ་དཔོན་གང་གིས་མཛད་པ་ནི།།
དབུ་མ་ལ་འཇུག་པ་ཟབ་པ་དང་རྒྱ་ཆེ་བའི་ཚུལ་གསལ་བར་བྱེད་པ། །སློབ་དཔོན་ཟླ་བ་
གྲགས་པ་ཐེག་པ་མཆོག་ལ་ཐུགས་གཞོལ་བ། །མི་འཕྲོགས་པའི་མཁྱེན་རབ་དང་ཐུགས་
རྗེ་མངའ་བ། །རི་མོར་བྲིས་པའི་བ་དྲུས་མ་ལས་འོ་མ་བཞོས་པས་བདེན་པར་ཞེན་པ་བཟློག་
པར་མཛད་པས་སྦྱར་བ་རྫོགས་སོ།། །།
ལོ་པཎ་གང་གི་བསྒྱུར་བ་ནི། ཁ་ཆེའི་ཡུལ་གྱི་གྲོང་ཁྱེར་དཔེ་མེད་ཀྱི་དབུས་རིན་
ཆེན་སྦས་པའི་གཙུག་ལག་ཁང་དུ། ཁ་ཆེའི་རྒྱལ་པོ་དཔལ་འཕགས་པ་ལྷའི་སྐུ་རིང་ལ། རྒྱ་
གར་གྱི་མཁན་པོ་ཏི་ལ་ག་དང་། བོད་ཀྱི་ལོ་ཟླ་བ་བན་དེ་བ་ཚབ་ཉི་མ་གྲགས་གཉིས་ཀྱིས་
ཁ་ཆེའི་དཔེ་དང་མཐུན་པར་བསྒྱུར། །ཕྱིས་ར་ས་ར་མོ་ཆེར་རྒྱ་གར་གྱི་མཁན་པོ་ཀ་ན་ཝརྨ་
དང་། ལོ་ཟླ་བ་དེ་ཉིད་ཀྱིས་ཉི་འོག་རྒྱ་གར་ཤར་ཕྱོགས་པའི་དཔེ་དང་གཏུགས་ཤིང་ལེགས་
པར་བཅོས་ཏེ་གཏན་ལ་ཕབ་པའོ། །དབུ་མ་ལ་འཇུག་པ་འདིའི་བློ་ཀའི་གྲངས་ཤེས་སླ་བས་



472
༼ང༽
དབུ་མ་འཇུག་པའི་ས་བཅད།
ལོགས་སུ་མ་སྨོས། འཇུག་པ་རང་འགྲེལ་ལ་བློ་ཀ་སུམ་སྟོང་ལྔ་བརྒྱ་ལྔ་བཅུ་ཡོད། བམ་
པོ་བཅུ་གཉིས་སུ་བམ་པོའི་དྲུག་ཆ་གཅིག་གིས་དམན་པ་ཡིན། བློ་ཀ་དུ་ཙམ་གྱིས་བམ་པོ་
བྱས་པ་བློ་ཀའི་གྲངས་ཀྱིས་ཤེས་སླའོ། །ཕྱིས་ར་མོ་ཆེར་གཏན་ལ་ཕབ་ཅེས་པའི་ར་མོ་ཆེ་
ནི༑ བོད་ལ་བསྟན་པ་ཕྱིས་དར་གྱི་འགོ་ཚུགས་སྐབས་ཀླུ་མེས་དང་སུམ་པ་གཉིས་ཀྱིས་འཕན་
སྟོད་ར་མོ་ཆེར་དགྱེས་ལྷ་ཁང་བཞེངས་ ༡༡༣༩ ཆུ་བྱི་ ༡༠ ༡༢པའི་ལོ་རྒྱུས་ཡོད་པས་གདོང་
ཐོག་བསྟན་པའི་རྒྱལ་མཚན་རིན་པོ་ཆེའི་དེབ་ཆུང་ནང་འགྱེལ་ལྷ་ཁང་ཞེས་འདུག་ཀྱང་དེ་
ཡིན་ནམ་སྙམ། དེ་ཡིན་ན་ནི། དེ་ད་ལྟའི་དུས་སུ་ཁྱིམ་པའི་གནས་སུ་གྱུར་ཡོད་འདྲ་བསམས།
གང་ཡིན་ཞེས་ན། ལུང་པ་དེར་ར་མོ་ཆེ་སྟེང་པ་ཟེར་བའི་ཁྱིམ་ཚང་གཅིག་འདུག་པ་དེའི་
ཁང་པའི་དབྱིབས་ཀྱང་ལྷ་ཁང་གི་དབྱིབས་རང་བྱས་འདུག །ཁང་པའི་ནང་ཐང་ག་རྙིང་
པ་ཤིན་ཏུ་མང་པོ་དང་། དེ་བཞིན་དགོན་པའི་ཡོ་བྱད་ཀྱང་ཤིན་ཏུ་མང་པོ་འདུག་པ་ཅི་ཡིན་
བདག་པོས་ཀྱང་བཤད་རྒྱུ་མེད་འདུག །དེའི་ཐག་ཉེར་ལོ་ཙྪ་མཆོད་རྟེན་ཟེར་བའི་གནས་
རྩ་ཆེན་ཞིག་གི་མཆོད་རྟེན་ཆེན་པོ་གཅིག་གི་བུམ་པའི་ནང་བ་ཚབ་ལོ་ཟླ་ཉི་མ་གྲགས་ཀྱི་སྐུ་
གདུང་ཡོད་ཟེར་གྱི་འདུག །དེ་དང་ཐག་ཉེར་རྒྱལ་སྟོད་སྨད་ཀྱི་དགོན་པ་གཉིས་ཡོད་པ་
དེ༈ སྣ་ནམ་རྡོ་རྗེ་དབང་ཕྱུག་གིས་འཕན་ཡུལ་དུ་རྒྱལ་ལུགས་ལྷ་ཁང་ཟེར་བ་བཞེངས་པ་
༡༡༤༡ ཤིང་སྟག་ ༡༠ ༡༤ དེ་ཡིན་ནམ་དཔྱད་པར་བྱའོ། །བསྟན་བཅོས་ཆེན་པོ་དབུ་མ་
ལ་འཇུག་པའི་ས་བཅད་འདི་འཇམ་མགོན་བླ་མ་རྗེ་ཙོང་ཁ་པ་ཆེན་པོས་མཛད་པའི་རྣམ་བཤད་
དགོངས་པ་རབ་གསལ་གཞི་བཞག་གི་སྟེང་ནས་བྲིས། རྗེ་བཙུན་བླ་མ་ཙོང་ཁ་པ་ཆེན་པོའི་
ངོ་མཚར་རྨད་དུ་བྱུང་བའི་རྣམ་ཐར་དད་པའི་འཇུག་ངོགས་ལས། འོ་ན་འཕགས་པ་ཀླུ་
སྒྲུབ་ཀྱི་དགོངས་པ་འགྲེལ་པ་ལ་སློབ་དཔོན་ཟླ་བ་གྲགས་པ་འཁྲུལ་མེད་རང་འབའ་ཞིག་ཏུ་
བཟུང་བས་ཨེ་ཆོག་ཞུས་པས། ཟླ་བ་གྲགས་པ་ནི་སྟེང་ཕྱོགས་ཀྱི་འཇིག་རྟེན་གྱི་ཁམས་གྱི་
ཞིང་ཞིག་གི་དེ་བཞིན་གཤེགས་པ་ཞིག་གི་ཞབས་དྲུང་ནས་བྱང་ཆུབ་སེམས་དཔའ་རྣམ་དཔྱོད་



དབུ་མ་འཇུག་པའི་ས་བཅད།
༼ང༽
473
དང་སྙིང་སྟོབས་མཆོག་ཏུ་གྱུར་པ་ཞིག་ཞིང་འདིར་སངས་རྒྱས་ཀྱི་བསྟན་པའི་སྙིང་པོ་འཕགས་
པ་ཀླུ་སྒྲུབ་ཀྱི་ལུགས་གསལ་བར་བྱ་བའི་སླད་དུ་བསམ་བཞིན་དུ་སྐྱེ་བ་བཟུང་བ་ཡིན་པས།
འདི་འཕགས་པ་ཀླུ་སྒྲུབ་ཀྱི་དགོངས་པ་འགྲེལ་པ་ལ་སྔགས་དང་མཚན་ཉིད་གང་གི་སྐབས་
སུའང་འཁྲུལ་པ་ཕྲ་མོ་ཙམ་ཡང་མེད་པས། འདི་ལ་རྣམ་པ་ཐམས་ཅད་དུ་ཡིད་ཆེས་ཀྱི་
གནས་འབའ་ཞིག་ཏུ་ངེས་པར་བཟུང་དགོས་པ་ཡིན་ནོ། །འདི་ནི་རྗེ་བཙུན་འཇམ་པའི་དབྱངས་
ཀྱིས་རྗེ་བླ་མ་ཙོང་ཁ་པ་ཆེན་པོ་ལ་དངོས་སུ་བཀའ་སྩལ་པ་ཡིན་ནོ། །སྐྱབས་ཀུན་འདུས་
པ་བླ་མའི་བྱིན་རླབས་ཀྱིས། །གནས་སྐབས་མཐར་ཐུག་རྒུད་པ་ཀུན་ཞི་ནས། །སྲིད་དང་
ཞི་བའི་ལེགས་ཚོགས་ལྷུན་འགྲུབ་པའི། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག།
ཅེས་པ་འདི་ནི་དཀོན་མཆོག་ལ་མི་ཕྱེད་པའི་དད་ལྡན་ཆོས་རྗེ་རབ་བརྟན་ནས་བསྐུལ་ངོར།
ཕྱི་ལོ་ཆིག་སྟོང་དགུ་བརྒྱ་བདུན་ཅུ་དོན་གསུམ། བོད་རྒྱལ་ལོ་གཉིས་སྟོང་ཆིག་བརྒྱ་ཐམ་
པའི་ཧོར་ཟླ་དྲུག་པའི་ཚེས་བཞི་ཉིན་འབྲས་སྒོ་མང་བསམ་བློ་བཀའ་བཅུ་པ་ངག་དབང་ཉི་
མས་རྫོགས་པར་བྲིས་པའོ། །འདིས་ཀྱང་སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་
ལ་ཡུན་རིང་དུ་གནས་པའི་རྒྱུར་འགྱུར་ཅིག། །།སརྦ་མངྒ་ལཾ། །དགེའོ། །



474
༼ང༽
མངོན་རྟོགས་རྒྱན་གྱི་ས་བཅད།
༄༅། །བསྟན་བཅོས་ཆེན་པོ་མངོན་པར་རྟོགས་པའི་
རྒྱན་གྱི་ས་བཅད་བཞུགས་སོ། །
༄༅། །ན་མོ་གུ་རུ། །ཐོག་མའི་དུས་ནའོང་སྙིང་སྟོབས་འགྲན་བྲལ་བྱམས་བརྩེས་དྲངས་
པའི་སེམས་བསྐྱེད་ཅིང་། །ལམ་གྱི་དུས་ནའང་སྦྱོར་བཞི་ཕྱིན་དྲུག་བསྡུ་བཞི་ས་བཅུ་ཀུན་
ལ་བསླབས། །འབྲས་བུའི་དུས་ནའང་ཆོས་ཀྱི་ཆར་འབེབ་མཚན་གྱི་སྒྲས་ཀྱང་འགྲོ་འདྲེན་
མཛད། །པད་དཀར་ལྟར་བསྔགས་ཐོབ་འོས་མགོན་པོ་ཉི་མའི་གཉེན་ལ་གུས་ཕྱག་འཚལ།།
སྟོན་པ་ཚད་མ་ཤཱཀྱའི་རྒྱལ་པོ་ཡི། །བསྟན་པ་ཚད་མའི་སྲོལ་འཛིན་བྱམས་འཇམ་དབྱངས།།
དེ་རྗེས་བསྟན་པ་དྲང་ངེས་འབྱེད་པ་པོ། །ཤིང་རྟ་ཆེན་པོ་གཉིས་སོགས་གཙུག་ན་རྒྱལ། །རབ་
འབྱམས་ཞིང་དུ་རྒྱལ་བསྟན་སྙིང་པོའི་དོན། །ཉི་ལྟར་གསལ་མཛད་འཇམ་དབྱངས་བླ་མ་
དང་། །དེ་ཉིད་དགྱེས་བཞད་ཀུན་མཁྱེན་ཡབ་སྲས་སོགས། །དྲིན་ཅན་བླ་མ་རྣམས་ལ་
གུས་ཕྱག་འཚལ། །གང་གིས་བདག་ལ་རིགས་པ་བསླབ་པ་དང་། །མདོ་རྒྱུད་བསྟན་བཅོས་
མན་ངག་རྗེས་བསྟན་དང་། །བསླབ་པ་སྩལ་དང་དབང་བསྐུར་བྱིན་རླབས་པའི། །དངོས་
བརྒྱུད་བླ་མ་རྣམས་ལ་གུས་པས་འདུད། །མཁས་བཙུན་བཟང་པོའི་ཡོན་ཏན་རྒྱལ་དང་མཉམ།།
མཁས་མང་ཚོགས་པའི་དབུས་ན་མངོན་པར་མཐོ། །མཁས་པའི་གྲགས་སྙན་འཛིན་མའི་
ཁྱོན་ཀུན་ཁྱབ། །མཁས་མཆོག་དགེ་བའི་བཤེས་རྣམས་ཕྱག་གི་ཡུལ། །ཡུམ་མདོའི་དགོངས་
དོན་དངོས་བརྒྱད་དོན་བདུན་ཅུ། །རྒྱན་ལས་ཇི་ལྟར་འགྲེལ་ཚུལ་འདིར་འཆད་བྱ། །དེ་
དག་བདག་གི་སྤྱོད་ཡུལ་མ་གྱུར་ཀྱང་། །གཞོན་ནས་སློབ་གཉེར་བྱས་ལ་དགའ་སྤྲོས་འབྲི།།
དེ་ལ་འདིར་ཡུམ་རྒྱས་འབྲིང་བསྡུས་པ་སྐོར་དགུའི་དོན་མངོན་པར་རྟོགས་པའི་རྒྱན་
ལས་ཇི་ལྟར་བཀྲལ་བའི་ཚུལ་བཤད་པ་ལ། མཚན་གྱི་དོན། འགྱུར་གྱི་ཕྱག །གཞུང་གི་



མངོན་རྟོགས་རྒྱན་གྱི་ས་བཅད།
༼ང༽
475
དོན། མཇུག་གི་དོན་དང་བཞི། དང་པོ་ནི། རྒྱ་གར་སྐད་དུ། ཨ་བྷི་ས་མ་ཡ་ཨ་ལངྐཱ་ར་
ནཱ་མ་པྲ་ཛྙཱ་པ་ར་མི་ཏ་ཨུ་པ་དེ་ཤ་ཤཱས། བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་
མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ། ཞེས་བྱུང་། གཉིས་
པ་ནི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །ཞེས་
བྱུང་།
གསུམ་པ་གཞུང་དོན་ལ། མཆོད་བརྗོད། དགོས་འབྲེལ་ངག ལུས་རྣམ་བཞག།
ཡན་ལག་རྒྱས་བཤད། དོན་བསྡུ་བ་དང་ལྔ། དང་པོ་མཆོད་པར་བརྗོད་པ་ལ། ཡུམ་
མཁྱེན་གསུམ་ལ་དངོས་སུ་བསྟོད་ནས། སྦྱོར་བ་བཞི་དང་འབྲས་བུ་ཆོས་སྐུ་ལ་དོན་གྱིས་
བསྟོད་པར་འགྱུར་པའི་བློ་ཀ་གཅིག་ནི། ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་
ཉེར་ཞིར་ཁྲིད་མཛད་གང་ཡིན་དང་། །འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་
འཇིག་རྟེན་དོན་སྒྲུབ་མཛད་པ་གང་། །གང་དང་ཡང་དག་ལྡན་པས་ཐུབ་རྣམས་རྣམ་པ་
ཀུན་ལྡན་སྣ་ཚོགས་འདི་གསུངས་པ། །ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་
རྒྱས་ཀྱི་ནི་ཡུམ་དེ་ལ་ཕྱག་འཚལ་ལོ། །ཞེས་བྱུང་། དེ་ཡང་ཚིག་རྐང་དང་པོས་གཞི་ཤེས་
དང་། དེའང་འཁོར་བའི་སྡུག་བསྔལ་ཉེ་བར་ཞི་བའི་ཉེར་ཞི་དང་། དེ་སྒྲུབ་པའི་ཐབས་
དང་རྟེན་རྣམས་དངོས་སུ་བསྟན་ནས། ངན་སོང་གི་སྡུག་བསྔལ་ཉེ་བར་ཞི་བའི་ཉེར་ཞི་
བཏགས་པ་བ་དང་། དེ་སྒྲུབ་བྱེད་ཀྱི་ཐབས་རིང་དུ་མི་གནས་པར་འཆི་བ་དྲན་པ་དང་། ངན་
སོང་གི་སྡུག་བསྔལ་བསམ་པ་དང་། སྐྱབས་འགྲོ་ལས་འབྲས་སོགས་ཤུགས་ལ་བསྟན་པས།
སྐྱེས་བུ་ཆུང་འབྲིང་ཐུན་མོང་གི་ལམ་བསྟན། ཚིག་རྐང་གཉིས་པས། ལམ་ཤེས་ཀྱིས་རིགས་
ཅན་གསུམ་གྱི་དོན་བྱེད་ཚུལ་དང་། སེམས་བསྐྱེད་སོགས་ཐེག་ཆེན་གྱི་རྒྱུ་འབྲས་ཀུན་བསྟན།
ཚིག་རྐང་གསུམ་པས། རྣམ་མཁྱེན་གྱིས་ཆོས་འཁོར་བསྐོར་བའི་བདག་རྐྱེན་བྱེད་ཚུལ་དང་།
དེའི་མཐུས་ཐུབ་དབང་སངས་རྒྱས་བཅོམ་ལྡན་འདས་རྣམས་ཀྱིས་དུས་དང་རྣམ་པ་ཀུན་



476
༼ང༽
མངོན་རྟོགས་རྒྱན་གྱི་ས་བཅད།
ཏུ་གདུལ་བྱ་རང་རང་གི་སྐལ་བ་དང་མཚམས་པའི་དྲང་དོན་ངེས་དོན་གྱི་ཆོས་སྣ་ཚོགས་
པ་གསུངས་པར་བསྟན། ཚིག་རྐང་བཞི་པས། སྟོང་ཉིད་རྟོགས་པའི་ཡུམ་ཉན་རང་བྱང་
སེམས་སངས་རྒྱས་རྣམས་ཀྱི་བཞེད་དོན་སྒྲུབ་བྱེད་དུ་བསྟན་པས། མཆོད་བརྗོད་ཀྱི་སྐབས་
སུ་སྐྱེས་བུ་གསུམ་གྱི་ལམ་རིམ་ཡོངས་རྫོགས་བསྟན་པ་ཡིན་ནོ། །ཐལ་འགྱུར་པའི་རང་
གཞུང་ཡིན་པ་དེས་ཤེས་སོ། །གཞན་ཡང་། མཁྱེན་གསུམ་གྱིས་མངོན་རྟོགས་མཐའ་དག་
ཉམས་ལེན་གྱི་སྒོ་ནས་བསྡུས་པ་དང་། མཁྱེན་པ་གསུམ་གྱིས་རིགས་ཅན་གསུམ་གྱི་དོན་
ཐམས་ཅད་ཕུན་སུམ་ཚོགས་པར་བྱེད་པས། དེ་དག་ཐུགས་ལ་དགོངས་ནས་བྱ་བ་གང་
ལ་འཇུག་པ་ཡིན་ཞེ་ན། རྒྱལ་བའི་ཡུམ་རྒྱས་འབྲིང་བསྡུས་པ་སྐོར་དགུ་བཤད་པ་ལ་འཇུག་
པ་ཡིན་ཞེས་ཁོང་ནས་བསྟན་ཏོ། །ཇི་ལྟར་བཤད་ཅེ་ན། གཞུང་འཆད་པའི་ཐོག་མར་འཆད་
པར་འགྱུར་པའི་གཞུང་གི་མཚམས་སོ་སོར་བཅད་པ་དང་། གཞུང་དེས་རང་གི་རྩ་བ་ཇི་
ལྟར་བཤད་པ་རྣམས་བསྟན་ན་འཆད་པ་དང་ཉན་པ་རྣམས་བློ་མི་འཁྲུག་ཅིང་། དོན་ཚན་
རྣམས་སོ་སོར་ཕྱེད་པར་འགྱུར་བ་དེའི་ཕྱིར་ན། བཤད་ཐབས་ལྔ་ཡི་སྒོ་ནས་འཆད་པར་
བྱ་སྟེ། འདི་བྱམས་པ་ཉིད་ཀྱི་མན་ངག་ཡིན་པ་ལེགས་བཤད་གསེར་ཕྲེང་ལས་གསུངས།
དེ་ཡང་། དགོས་དོན། བསྡུས་དོན། ཚིག་དོན་གསུམ་དངོས་སུ་དང༌། མཚམས་སྦྱར་
ཤུགས་ལ་བསྟན་ཅིང་། བརྒལ་ལན་ནི་ཕལ་ཆེར་ཤུགས་ལ་བསྟན་ཏོ། །དགོས་དོན་ནི་
དགོས་འབྲེལ་དང་། བསྡུས་དོན་ནི་ལུས་རྣམ་བཞག་དང་། ཚིག་དོན་ནི་ཡན་ལག་རྒྱས་
བཤད་ཀྱིས་དངོས་སུ་བསྟན་ཏོ། །བརྒལ་ལན་ནི། ཆོས་ཀྱི་དབྱིངས་ལ་དབྱེར་མེད་ཕྱིར།།
ཞེས་དང་། དངོས་པོ་བརྗོད་དུ་མེད་པ་ལ། །ཞེས་དང་། གཞན་གྱི་ཆོས་རྣམས་ཀྱང་ཡོད་
ལ༑ ༑ཞེས་སོགས་འགའ་རེ་དངོས་སུ་བསྟན་ཅིང་ཕལ་ཆེར་ཤུགས་ལ་བསྟན་པ་རྣམས་
རྒྱ་འགྲེལ་ཉེར་གཅིག་རྣམས་སུ་གསལ་བར་བཤད་པ་དེ་དག་གསེར་ཕྲེང་ལས་སོ་སོར་བཀོད་
པ་ལས་ཤེས་པར་བྱའོ། །རྒྱན་གྱིས་མདོ་བཤད་པའི་མཚམས་སྦྱར་དངོས་སུ་མེད་ཅིང་།



མངོན་རྟོགས་རྒྱན་གྱི་ས་བཅད།
༼ང༽
477
སློབ་དཔོན་སེང་གེ་བཟང་པོས་འགྲེལ་ཆུང་དོན་གསལ་དུ་བརྒྱ་དང་ཞེ་བཞི་དངོས་སུ་བཀོད་
ཅིང་། དོན་གྱིས་ཐོབ་པ་གཞན་ཡང་ཡོད་པ་རྣམས་རང་རང་གིས་བརྟགས་པས་ཁོང་དུ་
ཆུད་པར་བྱའོ། །ཆོས་ཀྱི་བཤེས་གཉེན་གྱིས་བརྒྱ་དང་ང་གསུམ་འདོད་པ་གསེར་འཕྲེང་
དུ་དགག །ཡུམ་མཁྱེན་གསུམ་ལ་བསྟོད་ཕྱག་མཛད་པའི་ཤུགས་ལ་མངོན་པར་རྟོགས་པའི་
རྒྱུན་རྩོམ་པར་དམ་བཅའ་བའང་ཡིན་པས། དེ་ལྟར་ན་མཁྱེན་གསུམ་གྱི་ཡུལ་སྟོན་དགོས་
ལ༑ མཁྱེན་གསུམ་གྱི་ཡུལ་གཞི་གཉེན་རྣམ་པ་གསུམ་གང་བརྗོད་བྱར་བསྡུས་ནས་བརྩམས་
ཀྱང་མདོ་སོགས་དང་ཟློས་པའི་སྐྱོན་མེད་པར་མ་ཟད། བརྗོད་བྱ་དང་དགོས་པ་དང་དགོས་
པའི་ཡང་དགོས་པ་རྣམས་འབྲེལ་བའི་ཕྱིར། འདི་འཐད་པ་ཡིན་ནོ། །
གཉིས་པ། མངོན་རྟོགས་རྒྱན་རྩོམ་པ་དགོས་མེད་ཀྱི་དོགས་པ་དང་། མདོ་དང་
ཟློས་པའི་སྐྱོན་ཡོད་སྙམ་པའི་དོགས་པ་ཁོང་ན་གནས་པ་རྣམས་བསུ་བའི་ཚུལ་གྱིས་སྐྱོན་མེད་
དགོས་སོགས་བཞི་བསྟན་པའི་དགོས་འབྲེལ་ངག་གི་བློ་ཀ་གཉིས་ནི། རྣམ་པ་ཐམས་
ཅད་མཁྱེན་ཉིད་ལམ། །སྟོན་པས་འདི་ལས་བཤད་པ་གང་། །གཞན་གྱིས་མྱོང་མ་མ་ཡིན་
ཏེ༑ ༑ཆོས་སྤྱོད་བཅུ་ཡི་བདག་ཉིད་ཀྱི། །མདོ་དོན་དྲན་པ་ལ་བཞག་ནས། །བློ་དང་ལྡན་
པས་མཐོང་འགྱུར་ཕྱིར། །བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་པའི་དགོས་པ་ཡིན།།
ཅེས་བྱུང༌། སྤྱིར་ཆོས་སྤྱོད་བཅུ་ལ། དབུས་མཐའ་ལས། ཡི་གེ་འབྲི་མཆོད་སྦྱིན་པ་དང་།།
ཉན་དང་ཀློག་དང་ལེན་པ་དང་། །འཆད་དང་ཁ་ཏོན་བྱེད་པ་དང་། །དེ་སེམས་པ་དང་
སྒོམ་པའོ། །ཞེས་གསུངས་པ་ལྟར་གྱི་ཆོས་བཅུ་དང༌། རྗེ་ས་པཎ་གྱི་བསྟན་པ་སྤྱིའི་རྣམ་
གཞག་ལས། ཡན་ལག་བདུན་པའི་སྟེང་དུ་སྐྱབས་འགྲོ་དང་སྨོན་འཇུག་གི་སེམས་བསྐྱེད་
གཉིས་དང་བཅུ་ལ་ཆོས་སྤྱོད་བཅུར་གསུངས་པ་སོགས་ཡོད་ཀྱང་། འདིར་ནི་འགྲེལ་པ་
ལས། བྱང་ཆུབ་ཀྱི་སེམས་དང་སྦྱིན་པ་ལ་སོགས་པའི་སྤྱོད་པ། ཞེས་གསུངས་པ་ལ་བརྟེན་
ནས། རྣམ་བཤད་སྙིང་པོའི་རྒྱན་ལས། ཐེག་ཆེན་སེམས་བསྐྱེད་སོགས་རྣམ་མཁྱེན་མཚོན་



478
༼ང༽
མངོན་རྟོགས་རྒྱན་གྱི་ས་བཅད།
བྱེད་ཆོས་བཅུ་ལ་གསུངས། ལེགས་བཤད་གསེར་གྱི་ཕྲེང་བ་དང་ཕར་ཕྱིན་རྟོགས་དཀའི་
སྣང་བ་གཉིས་ལས། སྦྱིན་སོགས་ཕར་ཕྱིན་བཅུ་ལ་གསུངས་པའི་དང་པོ་ནི། བྱང་ཆུབ་
ཀྱི་སེམས་ཞེས་པས་ཆོས་སྤྱོད་བཅུའི་དང་པོ་དང༌། སྦྱིན་པ་ལ་སོགས་པ་ཞེས་པས་གོ་སྒྲུབ་
སོགས་ཆོས་ཕྱི་མ་བཞི་བསྟན་པས་བར་གྱི་གདམས་ངག་སོགས་ཀྱང་བསྟན་པར་བཞེད།
གཉིས་པ་ནི། བྱང་ཆུབ་ཀྱི་སེམས་དང་ཞེས་པས་རྟེན་སེམས་བསྐྱེད་དང་། སྦྱིན་པ་ལ་སོགས་
པ་ཞེས་པས་སྤྱོད་པ་ཕར་ཕྱིན་བཅུ་བསྟན་པར་བཞེད་གསུང་། གཞན་སྒྲའི་དོན་ཕྱི་རོལ་
པ་དང་ཅིག་ཤོས་ཀྱི་འདོད་ཆགས་དང་བྲལ་བ། ཞེས་གསུངས་པས། འདིར་ནི་ཐེག་ཆེན་
ཁོ་ནའི་ཉམས་ལེན་གྱི་དབང་དུ་བྱས་པའོ། །དེ་ཡང་ཤེར་ཕྱིན་གྱི་མདོའི་དོན་མ་ལུས་པ་
གང་ཟག་གཅིག་འཚང་རྒྱ་བའི་ཉམས་ལེན་དུ་དྲིལ་ཏེ་གསལ་བར་བསྟན་པས། བྱམས་པ་
སྙིང་རྗེ་བྱང་ཆུབ་ཀྱི་སེམས་རྣམས་དང་། སྦྱོར་བ་བཞི་དང་སྒྲུབ་པ་བཞི་ས་བཅུ་ལམ་ལྔ་
ལ་སོགས་པའི་མཚན་ཉིད་གདུལ་བྱ་རྣམས་ཀྱིས་བདེ་བླག་ཏུ་རྟོགས་པ་སྟེ་ཐོབ་པར་འགྱུར་
པ་ནི་བསྟན་བཅོས་རྩོམ་པའི་དགོས་པའི་གཙོ་བོ་ཡིན་ནོ། །དེ་ལྟར་དགོས་དོན་དགོས་འབྲེལ་
གྱིས་བཤད་ནས།
བསྡུས་དོན་ལུས་རྣམ་བཞག་གིས་བཤད་པ་ལ། མདོར་བསྟན་པ་དང་། རྒྱས་པར་
བཤད་པ་གཉིས། སྤྱིར་བཀའ་དང་བསྟན་བཅོས་ཀྱི་ལུས་ལ། བརྗོད་བྱ་དོན་གྱི་ལུས་དང་།
རྗོད་བྱེད་ཚིག་གི་ལུས་གཉིས་ཡོད་པ་ལྟར། བྱེ་བྲག་མངོན་པར་རྟོགས་པའི་རྒྱན་ལའང་
དེ་བཞིན་ཡོད་པ་ལས། འདིའི་བརྗོད་བྱ་དོན་གྱི་ལུས་དངོས་པོ་བརྒྱད་པོ་ངོ་བོའི་སྒོ་ནས་
མདོར་བསྟན་པའི་རྗོད་བྱེད་ཚིག་གི་ལུས་བློ་ཀ་གཉིས་ནི། ཤེས་རབ་ཕ་རོལ་ཕྱིན་པ་ནི། །དངོས་
པོ་བརྒྱད་ཀྱིས་ཡང་དག་བཤད། །རྣམ་ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་
ཅད་ཤེས་པ་ཉིད། །རྣམ་ཀུན་མངོན་རྫོགས་རྟོགས་པ་དང་། །རྩེ་མོར་ཕྱིན་དང་མཐར་
གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་སྐུ་དང་དེ་རྣམས་བརྒྱད།།



མངོན་རྟོགས་རྒྱན་གྱི་ས་བཅད།
༼ང༽
479
ཅེས་གྲངས་ཀྱིས་དོན་བསྡུས་པའོ། །དངོས་པོ་བརྒྱད་པོ་དེ་ཉིད་ཆོས་བདུན་ཅུས་མཚོན་པའི་
ཆ་ནས་རྒྱས་པར་བསྟན་པའི་རྗོད་བྱེད་ཚིག་གི་ལུས་བློ་ཀ་བཅུ་གསུམ་ཡོད་པ་ལས། རྣམ་
མཁྱེན་མཚོན་བྱེད་ཀྱི་ཆོས་བཅུ་བསྟན་པའི་བློ་ཀ་གཉིས་ནི། སེམས་བསྐྱེད་པ་དང་གདམས་
ངག་དང་། །ངེས་འབྱེད་ཡན་ལག་རྣམ་བཞི་དང་། །སྒྲུབ་པ་ཡི་ནི་རྟེན་གྱུར་པ། །ཆོས་
ཀྱི་དབྱིངས་ཀྱི་རང་བཞིན་དང་། །དམིགས་པ་དག་དང་ཆེད་དང་ནི། །གོ་ཆ་འཇུག་པའི་
བྱ་བ་དང་། །ཚོགས་གཉིས་ངེས་པར་འབྱུང་བཅས་རྣམས། །ཐུབ་པའི་རྣམ་ཀུན་མཁྱེན་
པ་ཉིད། །ཅེས་བྱུང་། སྐབས་ལྷག་མ་བདུན་གྱི་ལུས་རྣམ་བཞག་རྣམས་སོ་སོའི་ཐད་དུ་
འཆད་པར་འགྱུར་རོ། །མདོའི་བཤད་པ་དངོས་ནི་ལུས་རྣམ་བཞག་ནས་ཡིན་ཏེ། མཆོད་
བརྗོད་དང་དགོས་འབྲེལ་ངག་གཉིས་མདོ་བཤད་པའི་སྔོན་འགྲོ་ཡིན་གྱི་མདོའི་བཤད་པ་དངོས་
མིན་པ། དཔེར་ན། འགྲེལ་པ་དོན་གསལ་གྱི་ཤེས་རབ་ཕ་རོལ་ཕྱིན་པ་ལ། །ཞེས་སོགས་
ཀྱི་བློ་ཀ་བརྒྱད་རྒྱན་གྱི་འགྲེལ་པ་མིན་པ་བཞིན་ཡིན་པ། ལེགས་བཤད་གསེར་གྱི་ཕྲེང་བ་
ལས་གསུངས་པའི་ཕྱིར། མདོར་བསྡུས་ན། དགོས་འབྲེལ་ངག་གིས་བསྟན་པའི་དགོས་
དོན་དང་། ལུས་རྣམ་བཞག་གིས་བསྟན་པའི་བསྡུས་དོན་དང་། ཡན་ལག་རྒྱས་བཤད་
ཀྱིས་བསྟན་པའི་ཚིག་དོན་དང་། མཚམས་སྦྱོར་ཚུལ་དང་། འདི་ལའང་རྒྱུ་མཚན་གྱི་སྒོ་
ནས་དང་། དགོས་པའི་སྒོ་ནས་དང་། དྲི་བའི་སྒོ་ནས་དང་། ལན་གྱི་སྒོ་ནས་མཚམས་
སྦྱོར་ཚུལ་དང་། བརྒལ་བ་དང་ལན་གྱི་དོན་རྣམས་སོ་སོར་ཕྱེ་ན་གོ་བདེའོ། །
རྩ་བའི་ས་བཅད་བཞི་པ། ཚིག་དོན་ཡན་ལག་གི་སྒོ་ནས་རྒྱས་པར་བཤད་པ་ལ་
སྐབས་བརྒྱད་ཡོད་པ་ལས། དང་པོ། རྣམ་མཁྱེན་མཚོན་བྱེད་ཀྱི་ཆོས་བཅུ་བཤད་པ་ལ།
དེ་ཡང་མཚོན་བྱེད་ཀྱི་ཆོས་ཤེས་པ་ལ་མཚོན་ཚུལ་ཤེས་ན་ལེགས་པས། སྤྱིར་མཚོན་ཚུལ་
ལ༑ འབྲས་བུས་རྒྱུ་མཚོན་པ། རང་བཞིན་གྱིས་རང་བཞིན་མཚོན་པ། རྒྱུས་འབྲས་བུ་
མཚོན་པ། ཡུལ་གྱིས་ཡུལ་ཅན་མཚོན་པ་སོགས་ཡོད་པ་ལས། མཚོན་ཚུལ་དང་པོ་གཉིས་



480
༼ང༽
མངོན་རྟོགས་རྒྱན་གྱི་ས་བཅད།
འོག་ནས་འཆད་པར་འགྱུར་བའི་མཚན་ཉིད་བཞིའི་མཚོན་ཚུལ་ལས་ཤེས་པར་སླའོ། །རྒྱུས་
འབྲས་བུ་མཚོན་ཚུལ་ནི། དཔེར་ན། སྒྲུབ་པ་བཞི་རྣམ་མཁྱེན་གྱི་རྒྱུ་ཡིན་ལ། དེའང་
རྟེན། དམིགས་པ། ཆེད་དུ་བྱ་བ། སྒྲུབ་པ་རང་གི་ངོ་བོ་སྟེ་ཁྱད་པར་བཞི་ལྡན་ཡིན་པ་
དང༌། རྟེན་དེའང་བསམ་པའི་ཁྱད་པར་སེམས་བསྐྱེད་པ། དེ་གོང་དུ་འཕེལ་བའི་ཁྱད་པར་
གདམས་ངག །སྦྱོར་བའི་ཁྱད་པར་ངེས་འབྱེད་ཡན་ལག །རིགས་ཀྱི་ཁྱད་པར་ཁམས་
བདེ་བར་གཤེགས་པའི་སྙིང་པོ་སྟེ། ཁྱད་པར་བཞི་ལྡན་དང་། སྒྲུབ་པ་རང་གི་ངོ་བོ་ལའང་
གོ་སྒྲུབ་སོགས་བཞི་ཡོད་པས། དེ་ལྟར་ན། མཚོན་བྱེད་གཞན་རྣམས་སྒྲུབ་པའི་ཁྱད་ཆོས་
དང་། ཐེག་ཆེན་སྒྲུབ་པ་རང་ཉིད་རྣམ་མཁྱེན་གྱི་རྒྱུ་ཡིན་པས་ན། རྒྱུས་འབྲས་བུ་མཚོན་
པ་སྟེ་དཔོག་པ་ཡིན་ནོ། །ཡུལ་གྱིས་ཡུལ་ཅན་མཚོན་པ་ནི། དཔེར་ན། སངས་རྒྱས་ཀྱི་
གོ་འཕང་ཐོབ་པའི་ཐབས་ཆ་ཚང་ཞིག་སྐད་ཅིག་མ་གཅིག་ལ་མངོན་སུམ་དུ་མཁྱེན་པའི་ཡེ་
ཤེས་ལ། རྣམ་མཁྱེན་གྱི་དོན་ཡོངས་སུ་རྫོགས་པ་ཡིན་པས། འདིར་མཚོན་བྱེད་ཀྱི་ཆོས་
བཅུས་རྣམ་མཁྱེན་དུ་འགྲོད་པའི་ལམ་ཆ་ཚང་ཞིག་བསྟན་པ་ཡིན་ལ། རྣམ་མཁྱེན་གྱིས་
དེ་མངོན་སུམ་དུ་གཟིགས་པས། ཡུལ་གྱིས་ཡུལ་ཅན་མཚོན་པར་བྱེད་དོ། །དང་པོ།
སྒྲུབ་
པའི་རྟེན་བསམ་པ་སེམས་བསྐྱེད་ཀྱི་མཚན་ཉིད་བསྟན་པའི་ཚིག་རྐང་གཉིས་ནི། སེམས་
བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་བྱུང་། འདོད་
ཅེས་པ་གྲོགས་མིང་གྲོགས་ཅན་ལ་བཏགས་པར་གསེར་ཕྲེང་ལས་གསུངས། སེམས་བསྐྱེད་
ཀྱི་དམིགས་ཡུལ་བྱང་ཆུབ་གཉིས་བསྟན་པའི་ཚིག་རྐང་གཉིས་ནི། དེ་དང་དེ་ནི་མདོ་བཞིན་
དུ༑ བསྡུས་དང་རྒྱས་པའི་སྒོ་ནས་བརྗོད། །ཅེས་བྱུང་། དེ་ཡང་། རང་དོན་འཐོབ་བྱའི་
དམིགས་པ་དེ་དང་། གཞན་དོན་ཆེད་དུ་བྱ་བའི་དམིགས་པ་དེ་ནི། ཡུམ་བར་མའི་མདོ་
བཞིན་དུ་ཡུམ་རྒྱས་བསྡུས་གཉིས་ལས་བསྡུས་པ་དང་རྒྱས་པ་གཉིས་གཉིས་ཀྱི་སྒོ་ནས་བརྗོད།
ཅེས་དང་། ཡང་ན། དམིགས་ཡུལ་དེ་གཉིས་ཡུམ་གསུམ་ཀའི་མདོ་བཞིན་དུ་མངོན་རྟོགས་



མངོན་རྟོགས་རྒྱན་གྱི་ས་བཅད།
༼ང༽
481
རྒྱན་ལས་བསྡུས་རྒྱས་གཉིས་ཀྱི་སྒོ་ནས་བརྗོད། ཅེས་པའོ། །གྲོགས་ཀྱི་སྒོ་ནས་འཇོག་
པའི་དབྱེ་བ་ཉེར་གཉིས་དཔེ་ཉེར་གཉིས་ཀྱིས་མཚོན་ཏེ་བསྟན་པའི་བློ་ཀ་གཉིས་ནི། །དེ་ཡང་
ས་གསེར་ཟླ་བ་མེ། །གཏེར་དང་རིན་ཆེན་འབྱུང་གནས་མཚོ། །རྡོ་རྗེ་རི་སྨན་བཤེས་གཉེན་
དང་། །ཡིད་བཞིན་ནོར་བུ་ཉི་མ་གླུ། །རྒྱལ་པོ་མཛོད་དང་ལམ་པོ་ཆེ། །བཞོན་པ་བཀོད་
མའི་ཆུ་དང་ནི། །སྒྲ་སྙན་ཆུ་བོ་སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ། །ཞེས་
བྱུང་། དེ་དག་ལས་དང་པོ་གསུམ་ཚོགས་ལམ་ནས་དང་། དེ་ནས་གཅིག་སྦྱོར་ལམ་ནས་
དང་། དེ་ནས་བཅུ་ས་བཅུ་ལ་རིམ་གྱིས་ཐོབ་པ་དང་། དེ་ནས་ལྔ་ས་བཅུའི་ཁྱད་པར་གྱི་
ལམ་གྱི་སྐབས་སུ་ཐོབ་པ་དང་། ཐ་མ་གསུམ་སྦྱོར་དངོས་མཇུག་གསུམ་གྱིས་སངས་རྒྱས་
ཀྱི་སར་བསྡུས་པ་འགྲེལ་པ་དོན་གསལ་གྱི་དགོངས་པའོ། །དེ་དག་འཕགས་པ་བློ་གྲོས་མི་
ཟད་པའི་མདོའི་དོན་མི་ཟད་པ་བརྒྱད་ཅུ་དང་སྦྱར་ཚུལ་ཉི་ཁྲི་དག་ལྡན་ལས་ཤེས་པར་བྱའོ།།
ཡང་སེམས་བསྐྱེད་ལ་ངོ་བོའིསྒོ་ནས་སྨོན་འཇུག་གི་སེམས་བསྐྱེད་གཉིས་ཡོད་པ། སྤྱོད་འཇུག་
ལས། འགྲོ་བར་འདོད་དང་འགྲོ་བ་ཡི། །ཞེས་སོགས་ལྟར་རོ། །དང་པོ། ཐེག་ཆེན་
ཚོགས་ལམ་ནས་ས་བདུན་པའི་བར་དང་། འདིའི་རྒྱུ་མཚན་ས་བརྒྱད་པ་ནས་བདེན་འཛིན་
མངོན་དུ་གྱུར་པ་མེད་པས་སོ། །གཉིས་པ། ཚོགས་ལམ་ནས་སངས་རྒྱས་ཀྱི་སའི་བར་
ཡོད། བདག་གཞན་མཉམ་བརྗེའི་སེམས་བསྐྱེད་ནི། སྤྱོད་འཇུག་ལས། གང་ཞིག་བདག་
དང་གཞན་རྣམས་ནི། །མྱུར་དུ་སྐྱབས་པར་འདོད་པ་དེས། །བདག་དང་གཞན་དུ་བརྗེ་
བྱ་བ། །གསང་བའི་དམ་པ་སྤྱད་པར་བྱ། །ཅེས་དང་། ས་མཚམས་ཀྱི་སྒོ་ནས་བཤད་
པའི་སེམས་བསྐྱེད་བཞི་ནི། མདོ་སྡེ་རྒྱན་ལས། སེམས་བསྐྱེད་དེ་ནི་ས་རྣམས་ལ། །མོས་
དང་ལྷག་བསམ་དག་པ་དང་། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས
པའོ། །ཞེས་གསུངས། ཐ་མ་སངས་རྒྱས་ཁོ་ནར་ཡོད། སྒྲིབ་པ་སྤངས་པའི་སེམས་ཅན་
མེད་པས་སོ། །ཡང་དེ་ལས་སེམས་བསྐྱེད་ཚུལ་གྱི་སྒོ་ནས་རྒྱལ་པོ་ལྟ་བུའི་སེམས་བསྐྱེད་



482
༼ང༽
མངོན་རྟོགས་རྒྱན་གྱི་ས་བཅད།
དང་། རྫི་བོ་ལྟ་བུའི་སེམས་བསྐྱེད་དང་། མཉན་པ་ལྟ་བུའི་སེམས་བསྐྱེད་དང་གསུམ་ཡོད་
ཀྱང་། སྤྱིར་དེ་གསུམ་ལས་སེམས་བསྐྱེད་མཚན་ཉིད་པ་དང་པོ་ཁོ་ན་དང་། འདི་ཆོས་
ཡང་དག་པར་བསྡུས་པ་ལས། བྱང་ཆུབ་སེམས་དཔས་ནི་རེ་ཞིག་བདག་ཉིད་དུལ་བར་
བགྱི་བདག་ཉིད་ཞི་བར་བགྱིའོ། །ཞེས་དང་། རྫི་བོ་ལྟ་བུའི་སེམས་བསྐྱེད་ལ་སེམས་བསྐྱེད་
མཚན་ཉིད་པ་སྤྱན་རས་གཟིགས་ཀྱི་སེམས་བསྐྱེད་དམིགས་གསལ་ཡིན་ནོ། །འདི་བློ་གྲོས་
རྒྱ་མཚོས་ཞུས་པའི་མདོ་ལས་གསུངས། གསུམ་པའང་སེམས་བསྐྱེད་བཏགས་པ་བ་ཡིན།
འདི་སུམ་ཅུ་རྩ་གསུམ་པའི་ལེའུའི་མདོ་ལས་གསུངས། ཡང་དེ་ལ། ཀུན་རྫོབ་སེམས་བསྐྱེད་
དང་། དོན་དམ་སེམས་བསྐྱེད་གཉིས་སྒྲས་བརྗོད་ཀྱིས་དབྱེ་ཡང་། དོན་དམ་སེམས་བསྐྱེད་
དེ་སྟོང་ཉིད་མངོན་སུམ་དུ་རྟོགས་པའི་ཡིད་ཀྱི་རྣམ་རིག་ཁྱད་པར་ཅན་ཞིག་ཡིན་པ་ནི། མདོ་
སྡེ་རྒྱན་ལས། སངས་རྒྱས་རྣམས་ནི་རབ་བསྙེན་བྱས། །བསོད་ནམས་ཡེ་ཤེས་ཚོགས་
རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་དམ་པར་འདོད། །ཅེས་
བྱུང་། སྤྱིར་བཏང་ཐོག་མར་གདམས་ངག་ཉན། དེ་ནས་རིགས་སད། དེ་ནས་སེམས་
བསྐྱེད་དགོས་པ་ཡིན་མོད། འདིར་སེམས་བསྐྱེད་དང་པོར་བསྟན་པ་ནི། མི་རྟག་པ་སྒོམ་
པ་སོགས་ཆོས་ལྡན་གྱི་བྱ་བ་གང་བྱས་ཐམས་ཅད་སངས་རྒྱས་ཁོ་ནའི་རྒྱུར་འགྲོ་བ་ལ་ཐོག་
མའི་ཀུན་སློང་སེམས་བསྐྱེད་བཅོས་མ་རེ་ཚུན་ཆད་གསལ་འདེབས་དགོས་པར་ཤེས་ཆེད་
ཡིན་གསུངས། སེམས་ནི་ཐོག་མེད་ནས་ཡོད་ལ། བསྐྱེད་ནི་ཡར་བསྐྱེད་པའོ། །དེ་ཡང་
མདོ་དང་བསྟན་བཅོས་སྦྱར་བའི་སྲོལ་ནི་འཕགས་པས་བཏོད་པར་མངོན་པས་དེས་ནི་ཉི་ཁྲི་
ལེའུ་བརྒྱད་དུ་བྱས་ཤིང་དེ་སྐབས་བརྒྱད་དང་བསྒྲིགས་ནས་སྦྱར་རོ། །བསྟན་བཅོས་དང་
མདོ་སྦྱོར་བའི་དང་པོའི་མཚམས་ནི་ཉི་སྣང་དང་སློབ་དཔོན་གྱི་རྒྱན་སྣང་དང་དག་ལྡན་གསུམ་
གྱིས་སེམས་བསྐྱེད་ཀྱི་མཚན་ཉིད་ནས་མཛད་ལ། མདོ་ལས། ཤ་རིའི་བུ་འདི་ལ་བྱང་ཆུབ་
སེམས་དཔའ་སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་



མངོན་རྟོགས་རྒྱན་གྱི་ས་བཅད།
༼ང༽
483
པར་འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་
པ་ནས་སོ། །སྡུད་པ་དང་སྦྱོར་བའི་ཚེའང་སེམས་བསྐྱེད་ནས་སྦྱོར་བ་ནི། དགའ་དང་གུས་
དང་དད་པའི་མཆོག་ནི་ཉེར་བཞག་སྟེ། །ཞེས་སོགས་ཀྱི་བློ་ཀ་གཅིག་དང་སྦྱོར་བ་སྡུད་པ་
དང་སྦྱར་པའི་འགྲེལ་པ་རྣམས་ལས་ཤེས་པར་བྱའོ། །བུདྡྷ་ཤྲཱིས་རྐང་པ་དང་པོ་གཉིས་སྣོད་
ལྡན་ཉན་པར་བསྐུལ་བ་དང་། ཕྱི་མ་གཉིས་སེམས་བསྐྱེད་ལ་སྦྱར་ཡང་། སློབ་དཔོན་གྱིས་
བཞི་ག་སེམས་བསྐྱེད་སྟོན་བྱེད་ཀྱི་གཞུང་དུ་བྱས་འདུག་པས། སྒྲིབ་པ་ཉོན་མོངས་བསལ་
ནས་དྲི་མ་ལས་འདས་པ། ཞེས་པ་ཆོས་སྐུ་བསྟན་པ་ཡིན་བྱས་ན་རུང་ངམ་སྙམ། གསུངས།
སྡུད་པ་ལས། འཛམ་བུའི་གླིང་འདིར་ཆུ་ཀླུང་ཇི་སྙེད་ཅིག་འབབ་ཅིང་། ཞེས་པ་ནས། སངས་
རྒྱས་མཐུས་བྱེད་རང་གི་སྟོབས་ཀྱི་མཐུས་མ་ཡིན། །ཞེས་པའི་བར་གྱི་བློ་ཀ་གསུམ་ནི། སེམས་
བསྐྱེད་སྟོན་པའི་གཞུང་དེའི་ཞར་བྱུང་ལྟ་བུ་ཡིན་གསུངས། དེ་ལྟར་སེམས་བསྐྱེད་པ་ཙམ་
གྱིས་མི་ཆོག་པར་དམ་བཅའི་དོན་སྒྲུབ་དགོས་པ་དང་། དེ་སྒྲུབ་པའི་ཐབས་ཤེས་དགོས།
དེའང་རང་སྟོབས་ཀྱིས་ཤེས་མི་ཐུབ་པས་དགེ་བའི་བཤེས་གཉེན་བསམ་སྦྱོར་གཉིས་ཀྱི་སྒོ་
ནས་ཚུལ་བཞིན་དུ་བརྟེན་ནས་ཡོན་ཏན་སྔར་མེད་གསར་དུ་བསྐྱེད་པའི་རྗེས་བསྟན་དང་།
ཐོབ་ཟིན་པའི་ཡོན་ཏན་གོང་འཕེལ་དུ་བྱེད་པའི་གདམས་པའི་གདམས་ངག་རྣམས་ཉན་པ་
ལས། རང་རྒྱུད་སྨིན་བྱེད་ཕར་ཕྱིན་དྲུག་དང་། གཞན་རྒྱུད་སྨིན་བྱེད་བསྡུ་བཞི་སོགས་
ལ་བསླབ་དགོས་པ་དང་། སེམས་བསྐྱེད་ཀྱིས་ཀྱང་དམིགས་ཡུལ་བྱང་ཆུབ་གཉིས་ལ་དམིགས་
པ་ཙམ་གྱིས་མི་ཆོག་པར་བྱང་ཆུབ་དེར་བགྲོད་པའི་ལམ་གྱི་རིམ་པ་གཞན་རྣམས་ཡན་ལག་
གི་ཚུལ་དུ་བསྡུས་ཏེ་ཐེག་པ་ཆེན་པོའི་ལམ་འབྲས་བུ་དང་བཅས་པ་ཐམས་ཅད་དམིགས་ཡུལ་
དུ་ཚུད་པ་ཞིག་བྱས་དགོས་པ་མདོ་སྔགས་གང་གི་དབང་དུ་བྱས་ཀྱང་ངེས་པར་དགོས་པ་
དེའི་ཕྱིར་འདོམས་པ་ནི་གདམས་ངག་སྟེ། ཉི་སྣང་ལས། དཀར་པོའི་ཆོས་ཐམས་ཅད་
ལ་དམིགས་པ་ནི་དེ་ལ་སྲིད་པའི་ཕྱིར་རོ། །ཞེས་གསུངས། གཉིས་པ། གདམས་ངག་



484
༼ང༽
མངོན་རྟོགས་རྒྱན་གྱི་ས་བཅད།
འདི་ཉིད་དབྱེ་བ་བཅུ་དང་བཅས་པ་བསྟན་པའི་བློ་ཀ་གཉིས་ནི། སྒྲུབ་དང་བདེན་པ་རྣམས་
དང་ནི། །སངས་རྒྱས་ལ་སོགས་དཀོན་མཆོག་གསུམ། །མ་ཞེན་ཡོངས་སུ་མི་ངལ་དང་།།
ལམ་ནི་ཡོངས་སུ་འཛིན་པ་དང་། །སྤྱན་ལྔ་དང་ནི་མངོན་ཤེས་ཀྱི། །ཡོན་ཏན་དྲུག་དང་
མཐོང་ལམ་དང་། །སྒོམ་ཞེས་བྱ་ལ་གདམས་ངག་ནི། །བཅུ་ཡི་བདག་ཉིད་ཤེས་པར་བྱ།།
ཞེས་གསུངས་པ་ཡིན་ནོ། །དེ་སྡུད་པར། གང་ལ་ཤེས་རབ་ཕ་རོལ་ཕྱིན་མཆོག་མི་དམིགས་
ཤིང་། །ཞེས་སོགས་བློ་ཀ་གཅིག་གིས་བཤད། བརྒྱད་སྟོང་པ་ལྟ་བུ་གདམས་ངག་བཅུ་ཁ་
ཡིན། བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་བསྒྲུབ་པ་ལ། བདེན་གཉིས་
ལས་མི་འདའ་བས་མི་དམིགས་པའི་ཚུལ་གྱིས་སྒྲུབ་པ་ལ་འདོམས་པ་ནས། སྒོམ་ལམ་ལ་
འདོམས་པ་འདི་ཙམ་གྱིས་དོན་ཐམས་ཅད་ཕུན་སུམ་ཚོགས་པའི་གདམས་ངག་བསྟན་ནས།
གདམས་ངག་གི་དོན་གྱི་སྙིང་པོ་སྟོང་པ་ཉིད་ལ་སྒོམ་བྱུང་གི་ཤེས་རབ་སྐྱེས་པའི་ཐོག་མ་བཤད་
པའི་སྔོན། དགེ་འདུན་དཀོན་མཆོག་གི་སྐབས་སུ་བདེ་བླག་ཏུ་རྟོགས་པར་བྱ་བའི་ཕྱིར། དེའང་
འདིར་སངས་རྒྱས་དཀོན་མཆོག་ནི་སྐབས་དང་པོ་བརྒྱད་པར་བསྟན་པ་དང་། ཆོས་དཀོན་
མཆོག་ནི་སྐབས་ལྷག་མ་རྣམས་ཀྱིས་བསྟན་པ་ཡིན་ལ། དགེ་འདུན་དཀོན་མཆོག་སྐབས་
གཞན་དུ་རྒྱས་པར་མ་བསྟན་པས། འདིར་ནི་དམིགས་སུ་བཀར་ནས་མཚོན་བྱེད་དཔེའི་
དགེ་འདུན་ཉི་ཤུ་དཔེར་བྱས་ཏེ། དེའི་སྒོ་ནས་མཚོན་བྱ་དོན་གྱི་དགེ་འདུན་ཉི་ཤུ་གཙོ་བོར་
བསྟན་པ་ཡིན་པས། དེ་ལྟར་དཔེའི་སྒོ་ནས་སྤངས་རྟོགས་སྐྱེ་བ་ལེན་ཚུལ་གསུམ་མཚོན་
པའི་ཚུལ་རྣམས་ལེགས་པར་ཤེས་ནས་སྐྱབས་སུ་སོང་ན་ཐེག་ཆེན་ལ་ཡིད་ཆེས་ཀྱི་དད་པ་
སོགས་གོང་འཕེལ་དུ་འགྲོ་བའི་ཕྱིར། བར་སྐབས་ཀྱི་ཚིགས་སུ་བཅད་པ་གཉིས་ནི། དབང་
པོ་རྟུལ་དང་རྣོན་པོ་དག །དད་དང་མཐོང་ཐོབ་རིགས་ནས་རིགས། །བར་ཆད་གཅིག་
བར་སྐྱེས་ནས་དང་། །བྱེད་དང་བྱེད་མིན་འོག་མིན་འགྲོ། །འཕར་གསུམ་སྲིད་རྩེ་མཐར་
ཐུག་འགྲོ། །གཟུགས་ཀྱི་ཆགས་བཅོམ་མཐོང་བ་ཡི། །ཆོས་ལ་ཞི་ལུས་མངོན་སུམ་བྱེད།།



མངོན་རྟོགས་རྒྱན་གྱི་ས་བཅད།
༼ང༽
485
བསེ་རུ་དང་ནི་ཉི་ཤུའོ། །ཞེས་བྱུང་། འདི་ནི་དངོས་བརྒྱད་དོན་བདུན་ཅུ་དཀྱུས་མར་བསྟན་
པའི་སྐབས་མ་ཡིན་པར་འཕྲོས་ཏེ་བྱེ་བྲག་ཏུ་བཤད་པའི་སྐབས་ཡིན་པས་བར་སྐབས་དང་།
སྡེབ་སྦྱོར་ཅན་གྱི་ཚིགས་བཅད་དུ་ཡོད་པས་ཚིག་ལེའུར་བྱས་པའོ། །དེ་དག་གི་མདོ་སྦྱར་
ཚུལ་ལ། པ་ག་ལ་པ། ཨུ་དེ་ཤོ་པ། ཀོང་ག་ན་པའི་འདོད་ཚུལ་དང་། ཁྱུང་དྭགས་ཨར་
གསུམ་དང་། གནོད་འཇོམས་གཉིས་དང་། འགྲེལ་ཆེན་གཉིས། རིགས་བྱིན། ཤེར་
འབྱུང་། ཐུབ་དགོངས། ཟླ་འོད། ཚིག་གསལ་སོགས་ཀྱི་བཤད་ཚུལ་གསེར་ཕྲེང་ལས་
ཤེས་པར་བྱའོ། །བར་སྐབས་ཀྱི་ཚིགས་སུ་བཅད་པ་འོག་རྣམས་ལའང་དེ་བཞིན་ཤེས་པར་
བྱའོ། །ཤཱནྟི་པས་མཚོན་བྱ་དོན་གྱི་དགེ་འདུན་སྦྱོར་ལམ་ལ་ཡོད་པར་བཤད་ཀྱང་། སར་
ཞུགས་ཡིན་པར་འཕགས་པ་ཐོགས་མེད་ཀྱིས་བཤད་དོ། །
གསུམ་པ། གདམས་ངག་གི་དོན་བསྒོམ་པས་སྟོང་ཉིད་ལ་སྒོམ་བྱུང་གི་ཤེས་རབ་
སྐྱེས་པའི་ཐོག་མ་སྦྱོར་ལམ་བཤད་པ་ལ། ཐེག་ཆེན་གྱི་སྦྱོར་ལམ་ཐེག་དམན་གྱི་སྦྱོར་ལམ་
ལས་ཁྱད་ཆོས་དྲུག་གི་སྒོ་ནས་ཁྱད་པར་དུ་འཕགས་པར་བསྟན་པའི་བློ་ཀ་གཉིས་ནི། དམིགས་
པ་དང་ནི་རྣམ་པ་དང་། །རྒྱུ་དང་ཡོངས་སུ་འཛིན་པ་ཡིས། །བྱང་ཆུབ་སེམས་དཔའ་སྐྱོབ་
པ་ཡི། །དྲོད་སོགས་བདག་ཉིད་ཇི་བཞིན་དུ། །རྣམ་རྟོག་བཞི་པོ་ལྡན་བརྟེན་པ། །ཆུང་
དང་འབྲིང་དང་ཆེན་པོ་རྣམས། །ཉན་ཐོས་བསེ་རུ་ལྟ་བུ་དང་། །བཅས་པ་དག་ལས་ཁྱད་
པར་འཕགས། །ཁྱད་པར་ཐ་མ་འདི་ཁྱད་གཞི་དང་ཁྱད་ཆོས་གཉིས་ག་ཡིན་ནམ་སྙམ་པའི་
དོགས་པ་འབྱུང་སྲིད་ཀྱང་འགྲེལ་ཆེན་གྱི་བཤད་ཚུལ་ལས་ཞིབ་ཆ་ཤེས་སླའོ། །སྦྱོར་ལམ་
པའི་རྒྱུད་ལ་བདག་མེད་རྟོགས་པའི་རྗེས་དཔག་ཡོད་མེད་དཔྱད། སྦྱོར་ལམ་དྲོད་སོགས་
བཞི་ལ་ཆུང་འབྲིང་ཆེ་གསུམ་གསུམ་གྱི་དབྱེ་བས་ཕྱེ་བའི་བཅུ་གཉིས་པོ་རྣམས་ཀྱི་དམིགས་
རྣམ་བསྟན་པའི་བར་སྐབས་ཚིགས་བཅད་བདུན་ལས། སྦྱོར་ལམ་དྲོད་ཆུང་འབྲིང་ཆེ་གསུམ་
གྱི་དམིགས་རྣམ་བསྟན་པའི་བློ་ཀ་ཕྱེད་དང་གཉིས་ནི། དམིགས་པ་མི་རྟག་ལ་སོགས་པ།།



485
༼ང༽
མངོན་རྟོགས་རྒྱན་གྱི་ས་བཅད།
བདེན་པའི་རྟེན་ཅན་དེ་ཡི་ནི། །རྣམ་པ་མངོན་ཞེན་ལ་སོགས་འགོག །ཐེག་པ་གསུམ་ཅར་
འཐོབ་པའི་རྒྱུ། །གཟུགས་སོགས་འདུ་འགོད་གནས་བྲལ་དང་། །གནས་དང་བཏགས་
དང་བརྗོད་དུ་མེད། །ཅེས་བྱུང་། སྡུད་པ་ལས། གཟུགས་མེད་ཚོར་བ་མེད་ཅིང་འདུ་
ཤེས་སེམས་པ་མེད། །ཅེས་པ་ནས། ཡོངས་སུ་གཟུང་མེད་བདེ་གཤེགས་རྣམས་ཀྱི་བྱང་
ཆུབ་འཐོབ། །ཅེས་པའི་བར་སྦྱོར་ལམ་དྲོད་ཀྱི་དམིགས་རྣམ་བསྟན་པར་སྦྱར་རུང་ངོ༌།།
བརྒྱད་སྟོང་པ་དང་ཉི་ཁྲི་སོགས་ན་སྦྱོར་ལམ་བཅུ་གཉིས་ཀྱི་དམིགས་རྣམ་རེ་རེ་ལ་སྦྱོར་རྒྱུའི་
མདོ་སོ་སོ་རེ་ཡོད་ལ་སྡུད་པར་དྲོད་སོགས་བཞི་ལ་མདོ་རེ་རེ་ལས་མེད་ཅེས་གསུངས། སྦྱོར་
ལམ་རྩེ་མོ་ཆུང་འབྲིང་ཆེ་གསུམ་གྱི་དམིགས་རྣམ་བསྟན་པའི་བློ་ཀ་ཕྱེད་དང་གསུམ་ནི།
གཟུགས་སོགས་མི་གནས་དེ་དག་ནི། །དེ་ཡི་ངོ་བོ་རང་བཞིན་མེད། །དེ་དག་གཅིག་གི་
རང་བཞིན་གཅིག །དེ་མི་རྟག་སོགས་པར་མི་གནས། །དེ་རྣམས་དེ་ཡི་ངོ་བོ་སྟོང་། །དེ་
དག་གཅིག་གི་རང་བཞིན་གཅིག །ཆོས་རྣམས་མི་འཛིན་གང་ཡིན་དང་། །དེ་དག་མཚན་
མར་མི་མཐོང་ཕྱིར། །ཤེས་རབ་ཀྱིས་ནི་ཡོངས་རྟོག་པ། །ཐམས་ཅད་དམིགས་སུ་མེད་
པར་རོ། །ཞེས་བྱུང་། སྡུད་པ་ལས། ཇི་ལྟར་ཀུན་ཏུ་རྒྱུ་བ་ཕྲེང་ཅན་ཤེས་པ་ཡིས། །ཞེས་
པ་ནས། བྱང་ཆུབ་སེམས་དཔའ་དེ་ནི་བྱང་ཆུབ་ཉེ་བ་ཡིན། །ཅེས་པའི་བར་བློ་ཀ་གཉིས་
ཀྱིས་རིམ་བཞིན་དམིགས་རྣམ་བསྟན་ཏོ། །སྦྱོར་ལམ་བཟོད་པ་ཆུང་འབྲིང་ཆེ་གསུམ་གྱི་
དམིགས་རྣམ་བསྟན་པའི་བློ་ཀ་ཕྱེད་དང་གཉིས་ནི། གཟུགས་སོགས་ངོ་བོ་ཉིད་མེད་ཉིད།།
དེ་མེད་པ་ཉིད་དང་ངོ་བོ་ཉིད། །དེ་དག་སྐྱེ་མེད་ངེས་འབྱུང་མེད། །དག་དང་དེ་དག་མཚན་
མ་མེད། །དེ་ཡི་མཚན་མར་མི་རྟེན་པས། །མོས་མིན་འདུ་ཤེས་མེད་པ་ཡིན། །ཞེས་བྱུང་།
སྡུད་པར། གལ་ཏེ་མི་ཤེས་བཞིན་དུ་གཟུགས་སུ་འདུ་ཤེས་ཤིང༌། །ཞེས་པ་ནས། སྐྱེ་
མེད་བློ་ལྡན་ཏིང་འཛིན་ཞི་བ་མཆོག་ལ་རེག །ཅེས་པའི་བར་བློ་ཀ་གཉིས་བྱུང་བའི་དང་
པོས་བཟོད་པའི་དམིགས་པ་དང་གཉིས་པས་རྣམ་པ་བསྟན་ཏོ། །སྦྱོར་ལམ་ཆོས་མཆོག་



མངོན་རྟོགས་རྒྱན་གྱི་ས་བཅད།
༼ང༽
487
ཆུང་འབྲིང་ཆེ་གསུམ་གྱི་དམིགས་རྣམ་བསྟན་པའི་བློ་ཀ་ཕྱེད་དང་གཉིས་ནི། ཏིང་འཛིན་
དེ་ཡི་བྱེད་པ་ཉིད། །ལུང་སྟོན་པ་དང་རློམ་པ་ཟད། །གསུམ་པོ་ཕན་ཚུན་ངོ་བོ་གཅིག །ཏིང་
འཛིན་རྣམ་པར་མི་རྟོག་པ། །དེ་ལྟར་ངེས་འབྱེད་ཆ་མཐུན་ནི། །ཆུང་དང་འབྲིང་དང་
ཆེན་པོ་ཡིན། །ཞེས་བྱུང་། སྡུད་པར། བྱང་ཆུབ་སེམས་གང་དེ་ལྟར་འདིར་བདག་ཞིར་
གནས་པ། །ནས། འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །ཞེས་པའི་བར་
བློ་ཀ་གཉིས་བྱུང་བའི་དང་པོས་དམིགས་པ་དང་གཉིས་པས་རྣམ་པ་བསྟན་ཏོ། །ཀུན་བྱང་
གི་གཟུང་རྟོག་དགུ་དགུ་སྟེ་བཅོ་བརྒྱད་པོ་རིམ་བཞིན་སྦྱོར་ལམ་དྲོད་རྩེ་གཉིས་ཀྱི་སྤང་བྱར་
བསྟན་པའི་བློ་ཀ་གཅིག་ནི། གཞི་དང་དེ་ཡི་གཉེན་པོ་ཡིས། །གཟུང་བར་རྟོག་པ་རྣམ་པ་
གཉིས། །རྨོངས་དང་ཕུང་སོགས་བྱེ་བྲག་གིས། །དེ་ནི་སོ་སོར་རྣམ་པ་དགུ །ཞེས་བྱུང་།
སྡུད་པར། རྣམ་བྱང་གཟུང་རྟོག་གི་དམིགས་ཡུལ་དངོས་སུ་དང་། ཀུན་ཉོན་གཟུང་རྟོག་
གི་དམིགས་ཡུལ་ཤུགས་ལ་བསྟན་པའི་བློ་ཀ་གཅིག་ནི། གང་ཞིག་ཡོད་པ་མ་ཡིན་དེ་ནི་མེད་
ཅེས་བྱ། །ནས། བྱང་ཆུབ་སེམས་དཔའ་གང་གིས་འདི་ཤེས་ངེས་པར་འབྱུང་། །ཞེས་
བྱུང་། རྫས་བཏགས་ཀྱི་འཛིན་རྟོག་གཉིས་ཀྱི་དབྱེ་བ་བཅོ་བརྒྱད་རིམ་བཞིན་སྦྱོར་ལམ་
བཟོད་མཆོག་གཉིས་ཀྱི་སྤང་བྱར་བསྟན་པའི་བློ་ཀ་གཅིག་ནི། །རྫས་དང་བཏགས་པའི་རྟེན་
ཅན་གྱིས། །འཛིན་པའང་རྣམ་པ་གཉིས་སུ་འདོད། །རང་དབང་བདག་སོགས་ངོ་བོ་དང་།།
ཕུང་སོགས་རྟེན་ལས་དེ་བཞིན་ནོ། །ཞེས་བྱུང་། དེ་ཡང་རྟོག་པ་བཞི་མངོན་གྱུར་པ་དང་།
སྤང་པ་ནི་ཉམས་སྨོད་པ་ཙམ་མོ། །སྡུད་པ་ལས། བཏགས་འཛིན་རྟོག་པའི་དམིགས་ཡུལ་
དངོས་སུ་དང་། །རྫས་འཛིན་རྟོག་པའི་དམིགས་ཡུལ་ཡང་དངོས་སུ་བསྟན་པའི་བློ་ཀ་གཅིག་
ནི༑ གང་འདི་ཕུང་པོ་ལྔ་དག་སྒྱུ་མ་འདྲར་ཤེས་ནས། །ནས། འདི་ནི་ཤེས་རབ་ཕ་རོལ་
ཕྱིན་མཆོག་སྤྱོད་པ་ཡིན། །ཞེས་བྱུང་། ཕྱི་ནང་གི་ངོས་འཛིན་གཉིས་བསྟན་པའི་བློ་ཀ་
གཅིག་ནི། སེམས་མི་འགོང་བ་ཉིད་ལ་སོགས། །ངོ་བོ་ཉིད་མེད་སོགས་སྟོན་བྱེད། །དེ་



486
༼ང༽
མངོན་རྟོགས་རྒྱན་གྱི་ས་བཅད།
ཡི་མི་མཐུན་ཕྱོགས་བོར་བ། །རྣམ་པ་ཀུན་ཏུ་ཡོངས་འཛིན་ཡིན། །ཞེས་བྱུང༌། སྡུད་པ་
ལས། དགེ་བའི་བཤེས་དང་ལྡན་ཞིང་ལྷག་མཐོང་ལྡན་གྱུར་པ། །ནས། དེ་ནི་སྣོད་སོ་མ་
བཏང་ཆུས་རེག་ཞིག་པ་བཞིན། །ཞེས་དང་། སྡུད་པའི་ལེའུ་ཉེར་གཉིས་པ་རིལ་པོས་བཤེས་
གཉེན་བསྟེན་ཚུལ་བསྟན་པར་འདོད་ན་རུང་ངོ་། །ལེའུ་བཅོ་ལྔ་པ་ཡང་དེ་བཞིན་ནོ། །མདོར་
བསྟན་གྱི་སྐབས་སུ་ཡོངས་འཛིན་དམིགས་རྣམ་རྒྱུ་གསུམ་གྱི་རྗེས། རྣམ་རྟོག་ལྡན་ཚུལ་
དང་ཆུང་འབྲིང་ཆེ་གསུམ་གྱི་དབྱེ་བའི་ཁྱད་པར་གཉིས་ཀྱི་སྔོན་དུ་གསུངས་པ་ནི་ཚིག་སྦྱོར་
གྱི་དབང་དང་། རྒྱས་བཤད་ཀྱི་སྐབས་སུ་ཐམས་ཅད་ཀྱི་མཇུག་ཏུ་གསུངས་པ་ནི། ཐར་
པ་དང་ཐམས་ཅད་མཁྱེན་པའི་གོ་འཕང་འཐོབ་པ་ལ། ལམ་གྱི་རྩ་བ་དགེ་བའི་བཤེས་གཉེན་
བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་དགོས་པར་གདམས་པའོ། །བཞི་པ།
ཐེག་ཆེན་སྒྲུབ་པ་བཅུ་གསུམ་རང་རང་གི་སྟེང་གི་རང་བཞིན་གནས་རིགས་དང་བཅས་པ་
བསྟན་པའི་བློ་ཀ་གཉིས་ནི། །རྟོགས་པ་ཡི་ནི་ཆོས་དྲུག་དང་། །གཉེན་པོ་དང་ནི་སྤོང་པ་
དང་། །དེ་དག་ཡོངས་སུ་གཏུགས་པ་དང་། །ཤེས་རབ་སྙིང་བརྩེར་བཅས་པ་དང་། །སློབ་
མ་ཐུན་མོང་མིན་ཉིད་དང་། །གཞན་གྱི་དོན་གྱི་གོ་རིམ་དང་། །ཡེ་ཤེས་རྩོལ་བ་མི་མངའ་
བར། །འཇུག་པའི་རྟེན་ལ་རིགས་ཤེས་བྱ། །ཞེས་བྱུང་། སྡུད་པ་ལས། ཅི་ཕྱིར་འདི་ནི་
བྱང་ཆུབ་སེམས་དཔའ་བྱ་ཞེ་ན། །ཆགས་པ་གཅོད་བྱེད་ཀུན་ལ་ཆགས་པ་ཟད་པར་འདོད།།
ཅེས་བྱུང་། ཐེག་པ་གསུམ་གྱི་རིགས་དང་རིགས་ཅན་སོ་སོར་མ་ངེས་པའི་རྩོད་པ་བསྟན་
པའི་ཚིག་རྐང་གཉིས་ནི། ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་
མ་ཡིན། །ཞེས་བྱུང་། འདིའི་ལན་བསྟན་པའི་ཚིག་རྐང་གཉིས་ནི། བརྟེན་པའི་ཆོས་ཀྱི་
བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །ཅེས་བྱུང་། རྩོད་ལན་གྱི་གཞུང་གཉིས་
ཐལ་འགྱུར་པའི་རང་གཞུང་དགོས་སོ། །འཆད་པར་འགྱུར་རོ། །
ལྔ་པ། ཐེག་ཆེན་སྒྲུབ་པའི་དམིགས་པ་བཤད་པ་ལ། དེ་ཡང་རྒྱུའི་དུས་སུ་ཇི་ལྟ་



མངོན་རྟོགས་རྒྱན་གྱི་ས་བཅད།
༼ང༽
489
ཇི་སྙེད་ལ་དམིགས་ནས་ཚོགས་གཉིས་བསགས་པའི་འབྲས་བུ་ལ་ཆོས་གཟུགས་ཀྱི་སྐུ་གཉིས་
འཐོབ་དགོས་པས། དེ་ལྟར་ན་ཐེག་ཆེན་སྒྲུབ་པའི་དམིགས་པ་ལ་ཆོས་ཐམས་ཅད་འཇོག་
ལ༑ ཁྱད་པར་གྱི་དམིགས་པ་ལ་དབྱེ་བ་བཅུ་གསུམ་ཡོད་པ་དེ་དག་བསྟན་པའི་བློ་ཀ་གཉིས་
ནི༑ དམིགས་པ་ཆོས་རྣམས་ཐམས་ཅད་དེ། །དེ་ཡང་དགེ་ལ་སོགས་པ་ཡིན། །འཇིག་
རྟེན་པ་ཡི་རྟོགས་པ་དང་། །གང་དག་འཇིག་རྟེན་འདས་འདོད་དང་། །ཟག་བཅས་ཟག་
པ་མེད་ཆོས་དང་། །གང་དག་འདུས་བྱས་འདུས་མ་བྱས། །སློབ་མ་ཐུན་མོང་ཆོས་རྣམས་
དང་། །གང་དག་ཐུབ་པའི་ཐུན་མོང་མིན། །ཞེས་བྱུང་། ཡང་སྒྲས་ནི་ཁྱད་པར་གྱི་དམིགས་
པའམ་དམིགས་པ་བྱེ་བྲག་པའོ། །སྡུད་པ་ལས། རྒྱལ་བ་རྣམས་ཀྱི་བྱང་ཆུབ་ཆགས་མེད་
གྱུར་ལ་རེག །དེས་ན་འདི་ནི་བྱང་ཆུབ་སེམས་དཔའི་མིང་འཐོབ་པོ། །ཞེས་བྱུང་། དྲུག་
པ༑ གང་གི་དོན་དུ་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་ཆེན་གྲངས་མེད་
གསུམ་གྱི་ཚོགས་བསགས་ཤིང་ཕ་རོལ་ཏུ་ཕྱིན་པ་བཅུ་དང་ས་བཅུ་རྣམས་ལ་སློབ་པའི་ཆེད་
དུ་བྱ་བ་དབྱེ་བ་གསུམ་དང་བཅས་པ་བསྟན་པའི་བློ་ཀ་གཅིག་ནི། སེམས་ཅན་ཀུན་མཆོག་
ཉིད་སེམས་དང་། །སྤོང་དང་རྟོགས་དང་གསུམ་པོ་དང་། །ཆེན་པོ་གསུམ་གྱི་རང་འབྱུང་
གི ༑ཆེད་དུ་བྱ་བ་འདི་ཤེས་བྱ། །ཞེས་བྱུང་། སྡུད་པ་ལས། ཅི་ཕྱིར་དེ་ནི་སེམས་དཔའ་
ཆེ་ཞེས་བྱ་ཞེ་ན། །ནས། དེ་ཕྱིར་སེམས་དཔའ་ཆེན་པོ་ཞེས་ནི་རབ་བརྗོད་དོ། །ཞེས་
བྱུང་། བརྒྱད་སྟོང་པ་ལས། བྱང་ཆུབ་ཀྱི་སེམས་དང་། ཐམས་ཅད་མཁྱེན་པའི་སེམས་
དང་། ཟག་པ་མེད་པའི་སེམས་དང་། ཉན་རང་དང་ཐུན་མོང་མ་ཡིན་པའི་སེམས་དང་།
མི་མཉམ་པ་དང་མཉམ་པའི་སེམས་དང་ལྔ་གསུངས། བྱང་ཆུབ་སེམས་དཔའ་རྣམས་ཀྱི་
དོན་དུ་གཉེར་བྱའི་གཙོ་བོ་སེམས་ཅན་ཐམས་ཅད་ཀྱི་མཆོག་རྣམ་མཁྱེན་ལྟ་བུ་སེམས་ཆེན་
པོ༑ སྒྲིབ་གཉིས་བག་ཆགས་དང་བཅས་པ་རྩ་བ་ནས་དྲུངས་ཕྱུང་བའི་སྤོང་བ་ཆེན་པོ། རྣམ་
པ་ཐམས་ཅད་མཁྱེན་པའི་ཡེ་ཤེས་ཀྱིས་བསྡུས་པའི་ཟག་མེད་ཡེ་ཤེས་སྡེ་ཚན་ཉེར་གཅིག་



40
༼ང༽
མངོན་རྟོགས་རྒྱན་གྱི་ས་བཅད།
སོགས་རྟོགས་པ་ཆེན་པོ་སྟེ། དེ་གསུམ་ནི་རང་ཉིད་ཀྱིས་ལམ་ཉམས་སུ་བླངས་པ་ལས་རང་
ཉིད་ཀྱི་རྒྱུད་ལ་འབྱུང་བར་འགྱུར་བས་ན་རང་འབྱུང་ཞེས་བཤད་པ། དེ་དག་འཐོབ་པར་
བྱེད་པ་ལ་འགལ་རྐྱེན་སེལ་ཞིང་མཐུན་རྐྱེན་སྒྲུབ་དགོས་པས། དེའང་ཐོག་མར་གོ་ཆ་བརྟན་
པོ་གྱོན་པ་དང་འདྲ་བ་བསམ་པ་རྒྱ་ཆེ་བ་གོ་སྒྲུབ། གཡུལ་དུ་འཇུག་པ་དང་འདྲ་བར་འཇུག་
པ་སྦྱོར་བ་རྒྱ་ཆེ་བ་འཇུག་སྒྲུབ། དགྲ་ལས་རྒྱལ་བྱེད་གྲོགས་དང་མཚོན་ཆ་ཚོགས་དགོས་
པ་དང་འདྲ་བར་ཚོགས་གཉིས་རྒྱ་ཆེ་བ་ཚོགས་སྒྲུབ། དགྲ་ལས་རྒྱལ་བ་དང་འདྲ་བར་གདོན་
མི་ཟ་བར་ངེས་པར་འབྱུང་བ་ངེས་འབྱུང་སྒྲུབ་པ་དང་བཞི་པོ་རྣམས་ཀྱི་ནི་བྱང་ཆུབ་སེམས་
དཔའི་ལམ་སྒྲུབ་པ་རང་གི་ངོ་བོ་ཡིན་ནོ། །
བདུན་པ། སྡུད་པ་ལས། གཏོང་བ་ཆེ་དང་བློ་ཆེ་བ་དང་མཐུ་ཆེ་དང་། །རྒྱལ་བ་
རྣམས་ཀྱི་ཐེག་ཆེན་མཆོག་ལ་ཞུགས་པ་དང་། །ཞེས་བྱུང་། རྐང་པ་ཐ་མ་འཇུག་སྒྲུབ་
ལའང་སྦྱར། གོ་སྒྲུབ་དབྱེ་བ་སོ་དྲུག་དང་བཅས་པ་བསྟན་པའི་བློ་ཀ་གཅིག་ནི། དེ་དག་
སོ་སོར་སྦྱིན་ལ་སོགས། །རྣམ་པ་དྲུག་ཏུ་བསྡུས་པ་ཡིས། །གོ་ཆའི་སྒྲུབ་པ་གང་ཡིན་དེ།།
དྲུག་ཚན་དྲུག་གིས་ཇི་བཞིན་བཤད། །ཅེས་བྱུང་། འགྱུར་འགའ་ཞིག་ལ་ཚིག་རྐང་དང་
པོ་ལ། སྦྱིན་པ་ལ་སོགས་རྣམ་དག་ལ། །ཞེས་བྱུང་བ་ལེགས་བཤད་གསེར་གྱི་ཕྲེང་བར་
འཐད་ཕྱོགས་སུ་མཛད་དོ། །མཁྱེན་པ་ཡུལ་གྱི་སྒྲུབ་པ་དང་། སྦྱོར་བ་བྱེ་བྲག་གི་སྒྲུབ་པ་
ཞེས་པའི་ཐ་སྙད་ཡོད་ཀྱང་ལྡོག་ཆ་ཙམ་མོ། །
བརྒྱད་པ། འཇུག་སྒྲུབ་དབྱེ་བ་དགུ་དང་བཅས་པ་བསྟན་པའི་བློ་ཀ་གཉིས་ནི། བསམ་
གཏན་གཟུགས་མེད་སྦྱིན་སོགས་དང་། །ལམ་དང་བྱམས་ལ་སོགས་པ་དང་། །དམིགས་
པ་མེད་དང་ལྡན་པ་དང་། །འཁོར་གསུམ་རྣམ་པར་དག་པ་དང་། །ཆེད་དུ་བྱ་དང་མངོན་
ཤེས་དྲུག །རྣམ་ཀུན་མཁྱེན་པའི་ཚུལ་ལ་ནི། །འཇུག་པའི་སྒྲུབ་པ་ཐེག་ཆེན་ལ། །འཛེག་
པ་ཡིན་པར་ཤེས་པར་བྱ། །ཞེས་བྱུང་། སྡུད་པ་ལས། རྒྱལ་བ་རྣམས་ཀྱི་ཐེག་ཆེན་མཆོག་



མངོན་རྟོགས་རྒྱན་གྱི་ས་བཅད།
༼ང༽
4g
ལ་ཞུགས་པ་དང་། །ནས། དེ་ཡི་ཕྱིར་ན་སེམས་དཔའ་ཆེ་ཞེས་རབ་ཏུ་བརྗོད། །བར་
བྱུང་།
དགུ་པ། ཚོགས་སྒྲུབ་དབྱེ་བ་བཅུ་བདུན་ནི་སྡུད་པ་ལས། དཔེར་ན་སྒྱུ་མ་མཁན་
གྱི་གཞི་མདོར་སྤྲུལ་བྱས་ཏེ། །ནས། འདི་ནི་ཤེས་རབ་ཕ་རོལ་མཆོག་སྤྱོད་པ་ཡིན། །བར་
བྱུང་། དང་བཅས་པ་བསྟན་པའི་བློ་ཀ་གཉིས་ནི། བརྩེ་དང་སྦྱིན་ལ་སོགས་པ་དྲུག །ཞི་
གནས་ལྷག་མཐོང་བཅས་པ་དང་། །ཟུང་དུ་འབྲེལ་བའི་ལམ་གང་དང་། །ཐབས་ལ་མཁས་
པ་གང་ཡིན་དང་། །ཡེ་ཤེས་དང་ནི་བསོད་ནམས་དང་། །ལམ་དང་གཟུངས་དང་ས་བཅུ་
དང་། །གཉེན་པོ་ཚོགས་ཀྱི་སྒྲུབ་པ་ཡི། །རིམ་པ་ཡིན་པར་ཤེས་པར་བྱ། །ཞེས་བྱུང་།
ཚོགས་སྒྲུབ་ནི། བསམ་སྦྱོར་གཉིས་དང་། མཉམ་པར་བཞག་མ་བཞག་གཉིས་དང༌། ལྟ་
སྤྱོད་གཉིས་དང་། འབྲས་བུ་སྒྲུབ་པ་དང་དམིགས་པ་འཛིན་པ་གཉིས་དང་། ཡོན་ཏན་
གྱི་རྟེན་དང་ཉེས་པ་སེལ་བ་གཉིས་ཏེ་ལྔའི་ནང་དུ་འདུ་བས་དེའང་བསམ་པ་སྙིང་རྗེ་དང་།
སྦྱོར་བ་ཕྱིན་དྲུག་དང་། མཉམ་གཞག་ཞི་ལྷག་གཉིས་ཟུང་འབྲེལ་དང་གསུམ། མཉམ་
པར་བཞག་པ་ཐབས་མཁས་དང་། ལྟ་བ་ཡེ་ཤེས་ཀྱི་ཚོགས་དང་། ཡེ་ཤེས་ཉི་ཤུ་སྟོང་
ཉིད་ཉི་ཤུས་འཕངས་ཚུལ་གསེར་ཕྲེང་ལས་ཤེས་པར་བྱའོ། །སྤྱོད་པ་བསོད་ནམས་ཀྱི་ཚོགས་
དང་། འབྲས་བུ་སྒྲུབ་པ་ལམ་དང་། དམིགས་པ་འཛིན་པ་གཟུངས་དང་། ཡོན་ཏན་གྱི་
རྟེན་སའི་ཚོགས་དང་། ཉེས་པ་སེལ་བ་གཉེན་པོའི་ཚོགས་རྣམས་སུ་ཡོད་པ་ལས། གོ་སྒྲུབ་
ལས་འཕྲོས་ནས་གོ་ཆ་བགོ་ཚུལ་ཇི་ལྟར་དྲིས་པའི་ལན་དུ། ཚོགས་སྒྲུབ་དང་པོ་བཅུ། འཇུག་
སྒྲུབ་ལས་འཕྲོས་ནས་ཐེག་ཆེན་ལ་འཇུག་པའི་ཐེག་ཆེན་དེ་གང་ཡིན། ཇི་ཙམ་གྱིས་ཞུགས།
གང་ནས་ངེས་པར་འབྱུང་། གང་དུ་གནས་པར་འགྱུར། གང་ཞིག་འབྱུང་བ་ལགས་ཅེས་
དྲིས་པ་ལ། དང་པོའི་ལན་དུ། ཐབས་མཁས་ཀྱི་ཚོགས་ནས། གཟུངས་ཀྱི་ཚོགས་ཀྱི་
བར་ལྔ་དང་། གཉིས་པའི་ལན་དུ། སའི་ཚོགས་དང༌། གསུམ་པའི་ལན་དུ། མཐོང་སྤང་



492
༼ང༽
མངོན་རྟོགས་རྒྱན་གྱི་ས་བཅད།
གཉེན་པོའི་ཚོགས་དང་། བཞི་པའི་ལན་དུ། སྒོམ་སྤང་རྟོག་པ་དང་པོའི་གཉེན་པོ་དང་།
ལྔ་པའི་ལན་དུ་སྒོམ་སྤང་རྟོགས་པ་ལྷག་མ་གསུམ་གྱི་གཉེན་པོའི་ཚོགས་གསུངས་པའི་ཕྱིར།
ཤེས་སླའོ། །དེ་དག་ལས་རྗེ་བཙུན་བྱམས་པ་མགོན་པོ་རང་ཉིད་ཀྱི་སའི་ཚོགས་ཡོངས་སྦྱོང་
གི་སྒོ་ནས་དང་། གཉེན་པོའི་ཚོགས་རྣམ་རྟོག་བཞིའི་གཉེན་པོ་མཐོང་སྒོམ་གྱི་སྒོ་ནས་རྒྱས་
པར་གསུངས། ཡེ་ཤེས་ཀྱི་ཚོགས་འགྲེལ་པ་དོན་གསལ་ལས་རྒྱས་པར་ཁ་བསྐང་ལ། དེའང་
སྟོང་ཉིད་ཉི་ཤུ་ཡུལ་གྱིས་ཡུལ་ཅན་ཡེ་ཤེས་ཉི་ཤུ་མཚོན་ནས་བསྟན་པའོ། །སའི་ཚོགས་
ཡོངས་སྦྱོང་གི་སྒོ་ནས་རྒྱས་པར་བཤད་པ་ལ། ས་དང་པོ་དགུའི་ཡོངས་སྦྱོང་བརྒྱ་དང་བཅོ་
ལྔ་ཡོད་པ་ལས། ས་དང་པོའི་ཡོངས་སྦྱོང་བཅུ་བསྟན་པའི་བློ་ཀ་གསུམ་ནི། ཡོངས་སུ་
སྦྱོང་བ་རྣམ་བཅུ་ཡིས། །ས་ནི་དང་པོ་འཐོབ་འགྱུར་ཏེ། །བསམ་དང་ཕན་པའི་དངོས་
ཉིད་དང་། །སེམས་ཅན་རྣམས་ལ་སེམས་མཉམ་ཉིད། །གཏོང་དང་བཤེས་གཉེན་བསྟེན་
པ་དང་། དམ་ཆོས་དམིགས་པ་ཚོལ་བ་དང་། །རྟག་ཏུ་ངེས་འབྱུང་སེམས་ཉིད་དང་། །སངས་
རྒྱས་སྐུ་འདོད་དགའ་བ་དང་། །ཆོས་སྟོན་པ་དང་བདེན་པ་ཡི། །ཚིག་ནི་བཅུ་པ་ཡིན་པར་
འདོད། །ཅེས་བྱུང་། ས་གཉིས་པའི་ཡོངས་སྦྱོང་བརྒྱད་བསྟན་པའི་བློ་ཀ་གཅིག་ནི། ཚུལ་
ཁྲིམས་བྱས་པ་གཟོ་དང་བཟོད། །རབ་ཏུ་དགའ་དང་སྙིང་བརྩེ་ཆེ། །བཀུར་སྟི་བླ་མ་ལ་
གུས་ཉན། །བརྒྱད་པ་སྦྱིན་ལ་སོགས་ལ་བརྩོན། །ཅེས་བྱུང་། ས་གསུམ་པའི་ཡོངས་སྦྱོང་
ལྔ་བསྟན་པའི་བློ་ཀ་ཕྱེད་དང་གཉིས་ནི། ཐོས་པས་མི་ངོམས་ཉིད་དང་ནི། །ཟང་ཟིང་མེད་
པར་ཆོས་སྦྱིན་དང་། །སངས་རྒྱས་ཞིང་ཀུན་སྦྱོང་བ་དང་། །འཁོར་བས་ཡོངས་སུ་མི་
སྐྱོ་དང་། །ངོ་ཚ་ཁྲེལ་ཡོད་ཅེས་བྱ་བ། །རློམ་མེད་བདག་ཉིད་དེ་རྣམ་ལྔ། །ཞེས་བྱུང༌།
ས་བཞི་པའི་ཡོངས་སྦྱོང་བཅུ་བསྟན་པའི་བློ་ཀ་ཕྱེད་དང་གཉིས་ནི། ནགས་གནས་འདོད་
ཆུང་ཆོག་ཤེས་དང་། །སྦྱངས་པ་ཡང་དག་སྡོམ་བསྟེན་དང་། །བསླབ་པ་ཡོངས་སུ་མི་
གཏོང་དང་། །འདོད་པ་རྣམས་ལ་སྨོད་པ་དང་། །མྱ་ངན་འདས་དང་བདོག་ཀུན་གཏོང་།།



མངོན་རྟོགས་རྒྱན་གྱི་ས་བཅད།
༼ང༽
493
མི་ཞུམ་པ་དང་ལྟ་བ་མེད། །ཅེས་བྱུང་། ས་ལྔ་པའི་ཡོངས་སྦྱོང་བཅུ་བསྟན་པའི་བློ་ཀ་གཉིས་
ནི༑ འདྲིས་དང་ཁྱིམ་ལ་འཁྲེན་པ་དང་། །འདུ་འཛིར་གྱུར་པའི་གནས་དང་ནི། །བདག་
བསྟོད་གཞན་ལ་བརྙས་པ་དང་། །མི་དགེ་ལས་ཀྱི་ལམ་བཅུ་དང་། །རློམ་པས་ཁེངས་དང་
ཕྱིན་ཅི་ལོག །བློ་ངན་དང་ནི་ཉོན་མོངས་བཟོད། །བཅུ་པོ་འདི་ནི་རྣམ་སྤངས་ན། །ས་ལྔ་
པ་ནི་ཡང་དག་འཐོབ། །ཅེས་བྱུང་། ས་དྲུག་པའི་ཡོངས་སྦྱོང་བཅུ་གཉིས་བསྟན་པའི་བློ་
ཀ་གཉིས་ནི། སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་ཤེས་རབ་རབ་
རྫོགས་པས། །སློབ་མ་དང་ནི་བསེ་རུ་ལ། །དགའ་དང་སྐྲག་པའི་སེམས་སྤངས་པ། །བསླངས་
ན་མི་ཞུམ་བདོག་པ་ཀུན། །གཏོང་ཡང་མི་དགའ་མེད་པ་དང་། །དབུལ་ཡང་སློང་བ་མི་
སྤོང་བས། །ས་ནི་དྲུག་པ་ཡང་དག་འཐོབ། །ཅེས་བྱུང་། ས་བདུན་པའི་ཡོངས་སྦྱོང་ཉི་
ཤུའི་ཚན་པ་དང་པོ་བསྟན་པའི་བློ་ཀ་གསུམ་ནི། བདག་དང་སེམས་ཅན་འཛིན་པ་དང་།།
སྲོག་དང་གང་ཟག་ཆད་རྟག་དང་། །མཚན་མ་རྒྱུ་དང་ཕུང་པོ་དང༌། །ཁམས་དང་སྐྱེ་
མཆེད་དག་དང་ནི། །ཁམས་གསུམ་པོ་ལ་གནས་དང་ཆགས། །སེམས་ནི་ཀུན་ཏུ་ཞུམ་
པ་དང་། །དཀོན་མཆོག་གསུམ་དང་ཚུལ་ཁྲིམས་ལ། །དེ་ལྟ་བ་ཡི་མངོན་ཞེན་དང་། །སྟོང་
པ་ཉིད་ལ་རྩོད་པ་དང་། །དེ་དང་འགལ་བའི་ཉེས་པ་ནི། །ཉི་ཤུ་གང་ལ་རྣམ་ཆད་པ། །དེ་
ཡི་ས་ནི་བདུན་པ་འཐོབ། །ཅེས་བྱུང༌། ས་བདུན་པའི་ཡོངས་སྦྱོང་ཉི་ཤུའི་ཚན་པ་གཉིས་
པ་བསྟན་པའི་བློ་ཀ་བཞི་ནི། རྣམ་ཐར་སྒོ་གསུམ་ཤེས་པ་དང་། །འཁོར་གསུམ་རྣམ་པར་
དག་ཉིད་དང་། །སྙིང་རྗེ་དང་ནི་རློམ་མེད་དང་། །ཆོས་མཉམ་ཉིད་དང་ཚུལ་གཅིགཤེས།།
མི་སྐྱེ་བ་དང་བཟོད་ཤེས་དང་། །ཆོས་རྣམས་རྣམ་པ་གཅིག་ཏུ་སྟོན། །རྟོག་པ་ཀུན་ཏུ་འཇོམས་
པ་དང༌། །འདུ་ཤེས་ལྟ་དང་ཉོན་མོངས་སྤོང༌། །ཞི་གནས་ངེས་པར་སེམས་པ་དང་། །ལྷག་
མཐོང་ལ་ནི་མཁས་པ་དང་། །སེམས་དུལ་བ་དང་ཐམས་ཅད་ལ། །ཐོགས་པ་མེད་པའི་
ཡེ་ཤེས་དང་། །ཆགས་པའི་ས་མིན་གར་འདོད་པར། །ཞིང་གཞན་དུ་ནི་མཉམ་འགྲོ་དང༌།།



494
༼ང༽
མངོན་རྟོགས་རྒྱན་གྱི་ས་བཅད།
ཀུན་ཏུ་བདག་གི་ངོ་བོ་ཉིད། །སྟོན་པ་ཉིད་དང་ཉི་ཤུའོ། །ཞེས་བྱུང་། ས་བརྒྱད་པའི་ཡོངས་
སྦྱོང་བརྒྱད་བསྟན་པའི་བློ་ཀ་གཉིས་ནི། སེམས་ཅན་ཀུན་ཡིད་ཤེས་པ་དང་། །མངོན་པར་
ཤེས་པས་བརྩེ་བ་དང་། །སངས་རྒྱས་ཞིང་བཟང་སྒྲུབ་པ་དང་། །ཡོངས་སུ་བརྟག་ཕྱིར་
སངས་རྒྱས་བསྟེན། །དབང་པོ་ཤེས་དང་རྒྱལ་བ་ཡི། །ཞིང་སྦྱོང་སྒྱུ་མ་ལྟར་གནས་དང་།།
བསམ་བཞིན་སྲིད་པ་ལེན་པ་དང་། །ལས་ནི་རྣམ་པ་འདི་བརྒྱད་བཤད། །ཅེས་བྱུང་། ས་
དགུ་པའི་ཡོངས་སྦྱོང་བཅུ་གཉིས་བསྟན་པའི་བློ་ཀ་གཉིས་ནི། །སྨོན་ལམ་དག་ནི་མཐའ་ཡས་
དང་། །ལྷ་ལ་སོགས་པའི་སྐད་ཤེས་དང་། །སྤོབས་པ་ཆུ་བོ་ལྟ་བུ་དང་། །མངལ་དུ་འཇུག་
པ་མཆོག་དང་ནི། །རིགས་དང་རུས་དང་ཆོ་འབྲང་དང་། །འཁོར་དང་སྐྱེ་བ་དག་དང་
ནི༑ ༑ངེས་འབྱུང་བྱང་ཆུབ་ཤིང་རྣམས་དང་། །ཡོན་ཏན་ཕུན་སུམ་ཚོགས་པ་ཡིན། །ཅེས་
བྱུང་། རྒྱུའི་ས་རྣམས་ཀྱི་ཡོངས་སུ་སྦྱོང་བ་དེ་ལས་ངེས་པར་བསྟན་ནས། འབྲས་བུའི་
ས་ཉིད་དུ་དེ་དག་མ་བཤད་པ་ས་ཐམས་ཅད་བསྡུ་བའི་སྒོ་ནས་ས་བཅུ་པའི་མཚན་ཉིད་བསྟན་
པའི་བློ་ཀ་གཅིག་ནི། ས་དགུ་འདས་ནས་ཡེ་ཤེས་ནི། །གང་གི་སངས་རྒྱས་སར་གནས་
པ༑ ༑དེ་ནི་བྱང་ཆུབ་སེམས་དཔའི་ས། །བཅུ་པ་ཡིན་པར་ཤེས་པར་བྱ། །ཞེས་བྱུང་།
དམན་པ་ས་བརྒྱད་སོ་སོར་དང་། བྱང་ཆུབ་སེམས་དཔའི་ས་དང་པོ་དགུ་གཅིག་ཏུ་སྟེ། དེ་
ལྟར་ས་དགུ་འདས་ནས་ས་བཅུ་པ་ལ་གནས་པ་ལ་ནི། སློབ་ལམ་ལ་ལྟོས་ཏེ་ཁྱད་པར་དུ་
འགྲོ་མེད་པས་ས་འདི་ལ་ཡོངས་སྦྱོང་མ་གསུངས་ཅིང་། འདི་ལ་གནས་པའི་བྱང་ཆུབ་སེམས་
དཔའ་ལའང་སངས་རྒྱས་སུ་བརྗོད་པར་བྱའོ། །མི་སློབ་ལམ་ལ་ལྟོས་ཏེ་གོང་དུ་འགྲོར་ཡོད་
པས་ཡང་དག་པར་རྫོགས་པའི་སངས་རྒྱས་ནི་མ་ཡིན་ནོ། །རྒྱུའི་ས་རྣམས་ཀྱི་ཡོངས་སྦྱོང་
བཤད་པ་ཐམས་ཅད་ས་འདི་ལ་ཡར་ལྡན་དུ་ཡོད་པའི་སྒོ་ནས་ས་འདིས་མཐར་ཐུག་སངས་
རྒྱས་ཀྱི་སར་བགྲོད་པར་བྱེད་པའི་ཕྱིར་ན། ས་འདིའི་ཡོངས་སྦྱོང་དོན་གྱིས་འཕངས་པ་
ཡིན་ནོ། །འདའ་ཚུལ་ལ་བལྟས་ནས་འདའ་བ་དང་། གནས་ནས་འདའ་བ་གཉིས་ལས།



མངོན་རྟོགས་རྒྱན་གྱི་ས་བཅད།
495
༼ང༽
དང་པོ་ནི། དཔེར་ན། ཉན་རང་གི་སྤངས་རྟོགས་ཐམས་ཅད་བྱང་སེམས་ཀྱི་ལམ་གྱི་བྱེད་
པར་འདུས་ཤིང་། གདུལ་བྱ་ཉན་རང་གི་རིགས་ཅན་རྗེས་སུ་བཟུང་བའི་ཆེད་དུ་དེ་དག་
ཤེས་མཐོང་གིས་བལྟས་ནས་འདའ་བ་དང་། ས་དང་པོར་ཡོངས་སྦྱོང་གི་སྒོ་ནས་གཙོ་བོར་
ཉམས་སུ་བླངས་ཏེ་ཡོངས་སུ་རྫོགས་པ་ན་ས་གཉིས་པར་འཕོས་པ་སོགས་ཡོངས་སྦྱོང་གི་
སྒོ་གཙོ་བོར་ཉམས་སུ་བླངས་ཏེ་ཡོངས་སུ་རྫོགས་པ་ན། གོང་མ་གོང་མར་འཕོས་པ་ནི་
གནས་ནས་འདའ་བའི་དོན་ཡིན་པས། འདི་ནི་བྱང་ཆུབ་སེམས་དཔའི་ས་ལས་གནས་ནས་
འདའ་བ་ཡིན་གསུངས། གཉེན་པོའི་ཚོགས་སྒྲུབ་ཀྱི་སྤང་གཉེན་བསྟན་པའི་བློ་ཀ་གཅིག་
ནི༑ མཐོང་དང་གོམས་པའི་ལམ་དག་ལ། །གཟུང་དང་འཛིན་པའི་རྣམ་རྟོག་རྣམས། །ཉེ་
བར་ཞི་བར་བྱ་བའི་ཕྱིར། །གཉེན་པོ་རྣམ་པ་བརྒྱད་ཅེས་བྱ། །ཞེས་བྱུང་། གཉེན་པོའི་
ཚོགས་ནི་སྤྱིར་གཟུང་འཛིན་རྟོག་པའི་འཛིན་ཚུལ་དང༌། དམིགས་ཡུལ་གྱི་སྒོ་ནས་འཇོག་
དགོས་པ་སོགས་ཡོད་ཀྱང་། འདིར་ནི་ཡུལ་གཟུང་བ་ལ་ཀུན་ཉོན་གཟུང་རྟོག་དང་། རྣམ་
བྱང་གཟུང་རྟོག་གཉིས་དང་། ཡུལ་ཅན་འཛིན་པ་ལ་རྫས་འཛིན་རྟོག་པ་དང་། བཏགས་
འཛིན་རྟོག་པ་གཉིས་དང་བཞི་ཡོད་པ་ལས། ཀུན་བཏགས་བཞིའི་གཉེན་པོར་མཐོང་ལམ་
བཞི་དང་། ལྷན་སྐྱེས་བཞིའི་གཉེན་པོར་སྒོམ་ལམ་བཞི་འབྱུང་བས་གཉེན་པོའི་ཚོགས་སྒྲུབ་
བརྒྱད་གསུངས་སོ། །རྣམ་མཁྱེན་མཚོན་བྱེད་ཀྱི་ཆོས་བཅུ་པ། ངེས་འབྱུང་སྒྲུབ་པ་དབྱེ་
བ་བརྒྱད་དང་བཅས་པ་བསྟན་པའི་བློ་ཀ་གཉིས་ནི། ཆེད་དུ་བྱ་དང་མཉམ་ཉིད་དང་། །སེམས་
ཅན། སྡུད་པ་ལས། བྱང་ཆུབ་སེམས་མཁས་རིག་པ་གང་གི་དུས་ཀྱི་ཚེ། ནས། འདི་ནི་
ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །བར་བློ་ཀ་ལྔ་སློབ་དཔོན་སེང་གེ་བཟང་པོས་
ངེས་འབྱུང་སྒྲུབ་པ་ལ་སྦྱོར་བ་ལྟར་རོ། །ཅུང་ཟད་དཔྱད་རྒྱུ་ཡོད། དོན་དང་འབད་མེད་
དང་། །མཐའ་ལས་འདས་པར་ངེས་འབྱུང་དང་། །ཐོབ་པའི་མཚན་ཉིད་ངེས་འབྱུང་དང་།།
རྣམ་པ་ཐམས་ཅད་མཁྱེན་ཉིད་དང་། །ལམ་གྱི་ཡུལ་ཅན་ངེས་འབྱུང་སྟེ། །རྣམ་པ་བརྒྱད་



4e6
༼ང༽
མངོན་རྟོགས་རྒྱན་གྱི་ས་བཅད།
ཀྱི་བདག་ཉིད་འདི། །ངེས་འབྱུང་བསྒྲུབ་པ་ཡིན་ཤེས་བྱ། །ཞེས་བྱུང་། འདི་ཡན་ཆད་དུ་
བརྗོད་བྱ་དོན་གྱི་ཆ་ནས་མདོའི་དབང་དུ་བྱས་ན་རབ་འབྱོར་གྱི་ལེའུ་དང་། མངོན་རྟོགས་
རྒྱན་གྱི་ཚིག་དོན་གཉིས་ཀའི་དབང་དུ་བྱས་ན་ཤེས་བྱ་རྣམ་མཁྱེན་མཚོན་བྱེད་ཀྱི་ཆོས་བཅུ་
ཐེག་ཆེན་ལ་ཞུགས་པའི་ཐོག་མ་སེམས་བསྐྱེད་ནས། རྣམ་མཁྱེན་གདོན་མི་ཟ་བར་ངེས་
པར་འབྱིན་པའི་ངེས་འབྱུང་སྒྲུབ་པའི་བར་ཡོངས་སུ་རྫོགས་སོ། །ཤེས་རབ་ཀྱི་ཕ་རོལ་ཏུ་
ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས། རྣམ་པ་
ཐམས་ཅད་མཁྱེན་པ་ཉིད་ཀྱི་སྐབས་ཏེ་དང་པོའོ། །མངོན་རྟོགས་རྒྱན་གྱི་སྐབས་དང་པོ་
ལ་བློ་ཀ་བདུན་ཅུ་དོན་བཞི་ཡོད་པ་ལས། སྐབས་ཐ་མ་བདུན་གྱི་མདོར་བསྟན་ལུས་རྣམ་
བཞག་གི་བློ་ཀ་བཅུ་གཅིག་མ་གཏོགས་པ་བློ་ཀ་དྲུག་ཅུ་རེ་གསུམ་རྣམས་རྫོགས་སོ།། །།
ཤེས་བྱ་མཁྱེན་གསུམ་གྱི་ནང་ནས་རྣམ་མཁྱེན་ཤེས་ནས་དོན་གཉེར་བསྐྱེད་དགོས་
པས་ཐོག་མར་རྣམ་མཁྱེན་བཤད་ཟིན་ནས། རྣམ་མཁྱེན་དེ་ཐོབ་པར་བྱེད་པ་ལ་དེའི་ཐུན་
མོང་མ་ཡིན་པའི་རྒྱུ་ལམ་ཤེས་ལ་སློབ་དགོས་པ་ཡིན་པས་དེའི་རྗེས་སུ་ལམ་ཤེས་གསུངས་
པ་ཡིན་ལ། འདིར་དེ་ལྟ་བུའི་རྒྱུ་འབྲས་ཀྱི་འབྲེལ་བ་དེ་རྒྱུ་མཚན་དུ་བཀོད་ནས་མཚམས་
སྦྱོར་བ་ཡིན་ཞིང་། འགྲེལ་བར་མཚམས་སྦྱར་དུ་རྟོགས་པ། ཞེས་པ་རྣམ་མཁྱེན་ཤེས་
པ་ལ་མི་བྱེད་པར་རྣམ་མཁྱེན་ཐོབ་པ་ལ་བྱེད་དགོས་གསུངས། མཚམས་སྦྱོར་ཚུལ་ལ། རྒྱུ་
མཚན་གྱི་སྒོ་ནས་མཚམས་སྦྱོར་བ་དང་། རྩོད་པའི་སྒོ་ནས་དང་། དགོས་པའི་སྒོ་ནས་
མཚམས་སྦྱོར་བ་སོགས་དུ་མ་ཡོད་པ་ལས་འདི་ནི་དང་པོ་ཡིན་ནོ། །འདི་སྐབས་ཀྱི་གོ་རིམ་
ངེས་པར་བྱེད་པའི་མཚམས་སྦྱོར་ཡང་ཡིན་སྟེ། ལེགས་བཤད་གསེར་གྱི་ཕྲེང་བ་ལས། དེ་
ལ་སྐབས་ཀྱི་དང་པོར་བསྟན་པ་བརྒྱུད་ནི། སྐབས་ཀྱི་གོ་རིམ་ངེས་པར་བྱེད་པའི་མཚམས་
སྦྱོར་ཡིན་ལ། ཞེས་སོགས་གསུངས། མདོ་སོགས་རྩ་བ་བཤད་པ་ལ་མཚམས་སྦྱར་སོགས་
ཡན་ལག་ལྔ་ཅི་དགོས་ཤེ་ན། རྣམ་བཤད་རིགས་པ་ལས། མདོ་དོན་ཆེ་བ་ཉིད་ཐོས་ནས།།



མངོན་རྟོགས་རྒྱན་གྱི་ས་བཅད།
༼ང༽
47
ཉན་པ་དང་ནི་འཛིན་པ་ལ། །ཉན་པ་པོ་ནི་གུས་བྱེད་པས། །ཐོག་མར་དགོས་པ་བརྗོད་
པར་བྱ། །དེ་འགྲུབ་དེ་ནི་བསྡུས་དོན་ལས། །བསྡུས་པའི་དོན་ནི་ཚིག་དོན་ལས། །གོ་
རིམ་རིགས་པ་སྔ་ཕྱི་དག །མི་འགལ་བ་ནི་གཉིས་ལས་སོ། །ཞེས་པ་ལྟར་ཡིན་ཞིང་། དེ་
ལ་མཚམས་སྦྱོར་བས་ཚིག་གོ་རིམ་རྣམས་འབྲེལ་ལོ། །བརྒལ་ལན་བརྗོད་པས་ནི་རིགས་
པ་སྔ་ཕྱི་མི་འགལ། ཞེསགསུངས། སྤྱིར་སྐབས་དང་པོར་རབ་དགའ་སོགས་ས་བཅུ་དང་།
ཐེག་དམན་གྱི་སྦྱོར་མཐོང་སྒོམ་གསུམ་སོགས་ཀྱང་རྒྱས་པར་བསྟན་པས་ལམ་ཤེས་རྒྱས་
པར་དངོས་སུ་མ་བསྟན་ཟེར་མི་རུང་བ་ཡིན་ལ། དེའང་ཇི་ལྟ་ཇི་སྙེད་ཀྱི་རྣམ་པ་མ་ལུས་
པ་སྐད་ཅིག་མ་གཅིག་ལ་མངོན་སུམ་དུ་མཁྱེན་པའི་ཡེ་ཤེས་ནི་རྣམ་མཁྱེན་ཡིན་ནོ། །ཞེས་
ཡུལ་གྱིས་ཡུལ་ཅན་མཚོན་པར་བྱེད་པས་སྐབས་དང་པོརལམ་ཤེས་ཡུལ་གྱི་ལྡོག་ཆ་ནས་
བསྟན་པ་དང་། འདིར་མ་འོངས་པ་ན་རིགས་ཅན་གསུམ་གྱི་དོན་མཐའ་དག་སྒྲུབ་པར་
བྱེད་པ་ལ་རྒྱུའི་དུས་སུའང་འབྲས་བུ་དེ་དང་མཐུན་པའི་ཐེག་པ་གསུམ་གྱི་ལམ་ཤེས་པའི་
ལམ་ཤེས་ཆ་ཚང་བར་ཉམས་སུ་ལེན་དགོས་པ་ཡིན་པས། ལམ་ཤེས་རྒྱུའི་ལྡོག་ཆ་ནས་
སྟོན་པས་ན། སྐབས་དང་པོ་གཉིས་སུ་ལམ་ཤེས་རྒྱས་པར་དངོས་སུ་བསྟན་པར་འདྲ་ཡང་
སྟོན་ཚུལ་མི་འདྲ་བ་ཡིན་གསུངས། ལམ་དུས་ནས་ཆོས་སྐུ་དང་རྗེས་སུ་མཐུན་པའི་ལམ་
གཙོ་བོར་ཉམས་སུ་ལེན་པ་མདོ་སྔགས་གཉིས་ཀྱི་ནང་ནས་ཕར་ཕྱིན་ཐེག་པའི་ཁྱད་ཆོས་ཡིན་
པ་དེའང་འདིར་འབྲེལ་ལོ། །དེའང་ལམ་ཤེས་མཚོན་བྱེད་ཀྱི་ཆོས་བཅུ་གཅིག་བསྟན་པའི་
ལུས་རྣམ་བཞག་གི་བློ་ཀ་གསུམ་ནི། མོག་མོག་པོར་བྱེད་ལ་སོགས་དང་། །སློབ་མ་བསེ་
རུའི་ལམ་གང་དང་། །འདི་དང་གཞན་པའི་ཡོན་ཏན་གྱིས། །ཕན་ཡོན་ཆེ་བ་མཐོང་བའི་
ལམ། །བྱེད་པ་དང་ནི་མོས་པ་དང་། །བསྟོད་དང་བཀུར་དང་བསྔགས་པ་དང་། །བསྔོ་
དང་རྗེས་སུ་ཡི་རང་བ། །ཡིད་ལ་བྱེད་པ་བླ་མེད་དག །སྒྲུབ་དང་ཤིན་ཏུ་དག་པ་ཞེས།།
བྱ་བ་འདི་ནི་སྒོམ་པའི་ལམ། །བྱང་ཆུབ་སེམས་དཔའ་མཁས་རྣམས་ཀྱི། །ལམ་ཤེས་ཉིད་



48
༼ང༽
མངོན་རྟོགས་རྒྱན་གྱི་ས་བཅད།
ནི་དེ་འདྲར་བཤད། །ཅེས་བྱུང་།
གཉིས་པ། ལམ་ཤེས་མཚོན་བྱེད་ཀྱི་ཆོས་རྒྱས་པར་བཤད་པ་ལ། བཅུ་གཅིག་
ལས། དང་པོ། ལམ་ཤེས་ཀྱི་ཡན་ལག་དབྱེ་བ་ལྔ་དང་བཅས་པ་བསྟན་པའི་བློ་ཀ་གཅིག་
ནི༔ ལྷ་རྣམས་རུང་བར་བྱ་བའི་ཕྱིར། །འོད་ཀྱིས་མོག་མོག་པོར་མཛད་དང་། །ཡུལ་
ངེས་པ་དང་ཁྱབ་པ་དང་། །རང་བཞིན་དང་ནི་དེ་ཡི་ལས། །ཅེས་བྱུང་། སྡུད་པ་ལས།
གང་ཞིག་གཟུགས་ལ་མི་གནས་ཚོར་ལ་མི་གནས་ཤིང་། །ནས། འདི་ནི་ཤེས་རབ་ཕ་རོལ་
ཕྱིན་མཆོག་སྤྱོད་པ་ཡིན། །བར་བྱུང་བ་སློབ་དཔོན་སེང་གེ་བཟང་པོས་དེ་ལྟར་སྦྱར། །
གཉིས་པ། སྡུད་པ་ལས། རྟག་དང་མི་རྟག་བདེ་དང་སྡུག་བསྔལ་སྡུག་མི་སྡུག །ནས།
རང་རྒྱལ་ས་དང་དེ་བཞིན་སངས་རྒྱས་སར་མི་གནས། །ཅེས་པའི་བར་བྱུང་། ཉན་ཐོས་
ཀྱི་ལམ་ཤེས་པའི་ལམ་ཤེས་དབྱེ་བ་བཅུ་དྲུག་དང་བཅས་པ་བསྟན་པའི་བློ་ཀ་གཅིག་ནི། ལམ་
ཤེས་ཉིད་ཀྱི་ཚུལ་ལ་ནི། །འཕགས་པའི་བདེན་པ་བཞི་དག་གི །རྣམ་པ་མི་དམིགས་སྒོ་
ནས་ནི། །ཉན་ཐོས་ལམ་འདི་ཤེས་པར་བྱ། །ཞེས་བྱུང་། གསེར་ཕྲེང་ལས་ཤེས་པར་
བྱའོ། །འདིའི་རྒྱུ་སྦྱོར་ལམ་དྲོད་སོགས་བཞི་བསྟན་པའི་བློ་ཀ་གསུམ་ནི། འཕགས་པ་ཉན་
ཐོས་ལམ་ལ་ནི། །གཟུགས་ལ་སོགས་པ་སྟོང་པའི་ཕྱིར། །སྟོང་པ་ཉིད་རྣམས་དབྱེར་མེད་
པས། །དྲོ་བ་དེ་དག་མི་དམིགས་པས། །རྩེ་མོར་གྱུར་པ་དག་ཏུ་འདོད། །དེ་ལ་རྟག་ལ་
སོགས་ཚུལ་གྱིས། །གནས་པ་བཀག་པས་བཟོད་པ་རྣམས། །ས་བཅུ་དག་ལས་བརྩམས་
ནས་ནི། །མི་གནས་རྒྱས་པར་བསྟན་པ་ཡིས། །ཆོས་ཀྱི་མཆོག་ཏུ་འགྱུར་བཤད་དེ། །ཅི་
ཕྱིར་ཞེ་ན་སངས་རྒྱས་ཀྱིས། །མཁྱེན་ནས་ཆོས་རྣམས་མ་གཟིགས་ཕྱིར། །ཞེས་བྱུང་།
སྡུད་པ་ལས། ཇི་ལྟར་འདྲེན་པ་འདུས་མ་བྱས་ཁམས་མི་གནས་ཤིང་། །ནས། གནས་
མེད་གནས་ཡིན་འདི་ནི་རྒྱལ་བས་གནས་པར་གསུངས། བར་སངས་རྒྱས་ཡེ་ཤེས་ཀྱིས་
སྡུད་འགྲེལ་དུ་
་རང་རྒྱལ་གྱི་ལམ་ཤེས་པའི་ལམ་ཤེས་དང་སྦྱར་ཡང་། སློབ་དཔོན་སེང་



མངོན་རྟོགས་རྒྱན་གྱི་ས་བཅད།
༼ང༽
489
གེ་བཟང་པོས་སྡུད་པའི་དཀའ་འགྲེལ་རྟོགས་སླར་སྦྱོར་ལམ་འདི་ལ་སྦྱར་བ་ཉི་སྣང་དང་བརྒྱད་
སྟོང་པ་དང་མཐུན་གསུངས། སྐབས་དང་པོར་སྦྱོར་ལམ་རྒྱས་པར་བཤད་ཟིན་པས་འདིར་
བསྟན་མི་དགོས་སོ་ཞེ་ན། སྐབས་དང་པོར་གཏན་ལ་དབབ་བྱ་རང་གི་ངོ་བོའི་སྒོ་ནས་གསུངས་
ལ༑ འདིར་གཏན་ལ་དབབ་བྱ་ཐེག་དམན་གྱི་རྟོགས་རིགས་ཡིན་ཀྱང་བྱང་སེམས་ཀྱིས་
མི་རྟག་སོགས་བསྒོམ་པའི་ཚེ་བདེན་སྟོང་སྒྱུ་མ་ལྟ་བུའི་སྐྱེ་འཇིག་ཅན་དུ་སྒོམ་དགོས་པ་ཤེས་
པའི་ཆེད་དུ་ཟིན་བྱེད་ཀྱི་སྒོ་ནས་བསྟན་པ་ཡིན་པས་ཟློས་པའི་སྐྱོན་མེད་དོ། །རྩ་བར་ཅི་
ཕྱིར་ཞེ་ནའི་ཁོངས་ན་དེའང་སྟོང་པ་ཉིད་རྣམས་དབྱེར་མེད་པས། ཅེས་པ་འདི་ཡུལ་གཟུང་
བ་བདེན་པར་མེད་པའི་རྒྱུ་མཚན་དང་། སངས་རྒྱས་ཀྱིས། མཁྱེན་ནས་ཆོས་རྣམས་མ་
གཟིགས་ཕྱིར། །ཞེས་པ་འདི་ཡུལ་ཅན་འཛིན་པ་བདེན་པར་མེད་པའི་རྒྱུ་མཚན་དུ་སྦྱོར་
དགོས་པས། སྦྱོར་ལམ་གྱི་ཡུལ་གཟུགས་སོགས་བདེན་པར་མེད་དེ། དེ་དག་གི་སྟོང་ཉིད་
རྣམས་ཕན་ཚུན་དབྱེར་མེད་པའི་ཕྱིར་ཞེས་པ་དང་། དེ་དག་ནི་བདེན་པར་མེད་དེ། གལ་
ཏེ་བདེན་པར་གྲུབ་པ་ཡོད་ན་བདེན་པ་གཉིས་ཐུགས་སུ་ཆུད་པའི་རྣམ་མཁྱེན་གྱི་གཟིགས་
ངོར་ཡོད་དགོས་པ་ལ། དེས་སྒྱུ་མ་ལྟ་བུར་གཟིགས་པའི་ཕྱིར་སྟེ། བདེན་པར་མ་གཟིགས་
པའི་ཕྱིར་རོ། །ཉན་ཐོས་ཀྱི་ལམ་གྱི་འཇུག་ཐོགས་སུ་རང་རྒྱལ་གྱི་ལམ་བཤད་དགོས་མོད་
ཀྱི༑ ཉན་ཐོས་རྣམས་ལས་དེ་དག་ཇི་ལྟར་ཁྱད་པར་དུ་འཕགས་ན་གང་གིས་ན་དེ་དག་གི་
ལམ་གཞན་ཡིན་སྙམ་པའི་དོགས་པ་བསུ་པར་རེ་ཤིག་ཁྱད་ཞུགས་པ་ཉིད་དུ་བསྟན་པའི་བློ་
ཀ་གཅིག་ནི། རང་བྱུང་བདག་ཉིད་རྟོགས་པའི་ཕྱིར། །གཞན་གྱི་བསྟན་ཡང་མི་དགོས་
ལ༑ ༑བསེ་རུ་ལྟ་བུའི་ཡེ་ཤེས་ནི། །ཟབ་པ་ཉིད་དུ་མངོན་པར་བརྗོད། །ཅེས་ཁྱད་པར་
དུ་འཕགས་ཚུལ་བསྟན་ནོ། །སྡུད་པ་ལས། གང་དག་དེ་གཤེགས་ཉན་ཐོས་འགྱུར་བར་
བྱ་སྙམ་དང་། །རང་སངས་རྒྱས་དང་དེ་བཞིན་ཆོས་རྒྱལ་འགྱུར་འདོད་པ། །བཟོད་པ་
འདི་ལ་མ་བརྟེན་ཐོབ་པར་མི་ནུས་ཏེ། །དཔེར་ན་ཕ་རོལ་ཚུ་རོལ་འགྲོ་དོགས་མི་མཐོང་



500
༼ང༽
མངོན་རྟོགས་རྒྱན་གྱི་ས་བཅད།
བཞིན། །ཅེས་བྱུང་། དེའི་བཟོད་པ་འདོད་ཚུལ་ལ་ཐལ་རང་མི་འདྲ་བའི་ཞིབ་ཆ་དགོས།
ཇི་ལྟར་རང་རྒྱལ་གྱིས་སྒྲ་མེད་པར་ཆོས་སྟོན་སྙམ་པའི་དོགས་པ་ཁོང་ནས་གསུངས་ཏེ། ལན་
གྱི་ཚུལ་རྣམས་བསྟན་པའི་བློ་ཀ་གཅིག་ནི། གང་གང་དོན་ནི་གང་གང་ལ། །ཇི་ལྟ་ཇི་ལྟར་
ཉན་འདོད་པ། །དེ་དེ་ལ་དོན་དེ་དང་དེ། །སྒྲ་མེད་ཀྱང་དེ་དེ་ལྟར་སྣང་། །ཞེས་བྱུང་།
སྡུད་པ་ལས། ཆོས་འཆད་པ་དང་ཉན་དང་བཤད་བྱ་གང་ཡིན་དང་། །ནས། གང་ཞིག་
སློབ་མི་སློབ་ལ་མི་སློབ་དེ་སློབ་ཡིན། །ཅེས་པའི་བར་བློ་ཀ་གསུམ་ནི། གོང་གི་གང་དག་
དེ་གཤེགས། ཅེས་སོགས་ཀྱི་བློ་ཀ་གཅིག་གི་ཞར་བྱུང་ཡིན་ནོ། །
གསུམ་པ། རང་རྒྱལ་གྱི་ལམ་ཤེས་པའི་ལམ་ཤེས་བསྟན་པའི་བློ་ཀ་གཅིག་ནི། གཟུང་
དོན་རྟོག་པ་སྤོང་ཕྱིར་དང་། །འཛིན་པ་མི་སྤོང་ཕྱིར་དང་ནི། །རྟེན་གྱི་བསེ་རུ་ལྟ་བུའི་
ལམ། །ཡང་དག་བསྡུས་པར་ཤེས་པར་བྱ། །ཞེས་བྱུང་། བློ་ཀ་འདིས་སྡུད་པ་ལས། བྱང་
ཆུབ་སེམས་དཔའ་མཁས་རིག་གང་གི་དུས་ཀྱི་ཚེ། །ཞེས་སོགས་ཀྱི་བློ་ཀ་གཅིག་གི་སྦས་
དོན་ཁོངས་ན་ཡོད་པའི་དོགས་པའང་བསྟན་པ་ཡིན། རང་རྒྱལ་གྱི་ལམ་ཤེས་པའི་ལམ་
ཤེས་ཀྱི་རྒྱུ་སྦྱོར་ལམ་བསྟན་པའི་བློ་ཀ་གཉིས་ནི། བཏགས་པའི་ཆོས་ཉིད་མི་འགལ་བར།།
སྟོན་པའི་རྣམ་པ་དྲོར་གྱུར་པ། །རྩེ་མོར་གྱུར་པ་གཟུགས་ལ་སོགས། །འགྲིབ་པ་མེད་ལ་
སོགས་པས་ཕྱེ། །ནང་སྟོང་ཉིད་ལ་སོགས་པ་ཡིས། །གཟུགས་སོགས་མི་འཛིན་ཕྱིར་བཟོད་
པ༑ ༑གཟུགས་སོགས་སྐྱེ་བ་མེད་སོགས་ཀྱི། །རྣམ་པ་ཅན་ནི་ཆོས་ཀྱི་མཆོག །ཅེས་བྱུང་།
འདི་ནི་ཟིན་བྱེད་ཀྱི་ཆ་ནས་བསྟན་པ་ཡིན་ནོ། །ཉན་རང་གི་ལམ་ཤེས་པའི་ལམ་ཤེས་ལ།
མཐོང་ལམ་བཤད་ཀྱང་སྒོམ་ལམ་མ་བཤད་པ་ནི། ཤེས་མཐོང་གིས་བལྟས་ནས་འདའ་
བ་དང་། གནས་ནས་འདའ་བའི་སྐབས་ཡིན་པའི་རྒྱུ་མཚན་གྱིས་ཡིན་ནོ། །སྦྱོར་ལམ་
གྱི་སྐབས་སུ་དོན་སྤྱིའི་ཚུལ་གྱིས་ཤེས་པར་བྱས་ནས། འཕགས་ལམ་ཐོབ་པ་ན་མངོན་སུམ་
དུ་མཐོང་བའམ་བལྟས་པའོ། །བལྟ་བྱ་དང་བལྟ་བྱེད་སོ་སོར་ཕྱེ་ན་གོ་བདེའོ། །



མངོན་རྟོགས་རྒྱན་གྱི་ས་བཅད།
༼ང༽
501
བཞི་པ། ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་ཕན་ཡོན་དང་
བཅས་པ་མདོར་བསྟན་པའི་བློ་ཀ་གཅིག་ནི། བདེན་དང་བདེན་ལ་བཟོད་པ་དང་། །ཤེས་
པའི་སྐད་ཅིག་རྣམ་བཞི་ཡིས། །སྡུད་པ་ལས། གཟུགས་ནི་ཤེས་རབ་མ་ཡིན་གཟུགས་ལ་ཤེས་རབ་
མེད། །ནས། འདི་ནི་ནམ་མཁའི་ཁམས་དང་མཚུངས་ཏེ་ཐ་དད་མེད། །ཅེས་པའི་བར་གྱི་བློ་ཀ་གཅིག་གིས་
སྡུག་བདེན་གྱི་རྣམ་པ་བསྟན་ཅིང་། དམིགས་པ་རྣམས་ཀྱི་རང་བཞིན་དེ་ནི་ཐ་དད་མེད། ནས། འཇིག་རྟེན་
མཁྱེན་པའི་ཤེས་རབ་དེ་ཡང་ཕ་མཐའ་མེད། །ཅེས་པའི་བར་གྱི་བློ་ཀ་གཅིག་གིས་བདེན་བཞིའི་རྣམ་པ་སྤྱིར་
བསྟན་ལ། འདུ་ཤེས་ཚུལ་རོལ་ཡིན་ཞེས་འདྲེན་པས་ཡོངས་སུ་བསྒྲགས། །ནས། ལེའུ་གཉིས་པ་བརྒྱ་བྱིན་
གྱི་ལེའུ་རྫོགས་པའི་བར་འདིའི་འཕྲོས་དོན་ཡིན་ནོ། །དེ་དག་མཐོང་ལམ་རྒྱས་བཤད་ཀྱི་བློ་ཀ་ལྔའི་ཡང་བཤད་
བྱ་རྩ་བའི་མདོ་ཡིན་ནོ། །ལམ་ཤེས་ཉིད་ལ་མཐོང་བའི་ལམ། །ཕན་ཡོན་བཅས་པ་འདི་བཤད་
དོ༑ ༑ཞེས་བྱུང་། ཐེག་ཆེན་གྱི་མཐོང་ལམ་རྣམ་པའི་སྒོ་ནས་རྒྱས་པར་བསྟན་པའི་བློ་ཀ་
ལྔ་ནི། དེ་བཞིན་ཉིད་དང་སངས་རྒྱས་དག །ཕན་ཚུན་རྟེན་པ་བརྟེན་མེད་ཕྱིར། །རྣམ་
གྲངས་ཁས་མི་ལེན་པ་དང་། །ཆེན་པོ་ཚད་མ་མེད་བཅས་དང་། །ཚད་མེད་པ་དང་མཐའ་
མེད་དང་། །དེར་གནས་གཟུགས་ལ་སོགས་པ་ལ། །སངས་རྒྱས་ཉིད་དུ་ངེས་འཛིན་དང་།།
བླང་མེད་དོར་བ་མེད་སོགས་དང་། །བྱམས་ལ་སོགས་དང་སྟོང་ཉིད་དང་། །སངས་རྒྱས་
ཉིད་ནི་འཐོབ་པ་དང་། །རྣམ་པར་བྱང་ཀུན་ ཡོངས་བསྡུས་དང་། །ཉམ་ང་བ་དང་ནད་
ཀུན་སེལ། །མྱ་ངན་འདས་འཛིན་ཞི་ཉིད་དང་། །སངས་རྒྱས་རྣམས་ཀྱི་བསྲུང་ལ་སོགས།།
སྲོག་མི་གཅོད་པ་ལ་སོགས་པ། །རྣམ་པ་ཀུན་མཁྱེན་ཚུལ་ལ་ནི། །བདག་ཉིད་གནས་ཏེ་
སེམས་ཅན་དག །འགོད་དང་སྦྱིན་པ་ལ་སོགས་པ། །རྫོགས་པའི་བྱང་ཆུབ་ཏུ་བསྔོ་བ། །ལམ་
ཤེས་ཉིད་ཀྱི་སྐད་ཅིག་མ། །ཞེས་བྱུང་། འདི་ཡན་བརྗོད་བྱའི་ཆ་ནས་བརྒྱད་སྟོང་པ་དང་།
སྡུད་པ་གཉིས་ཀའི་བརྒྱ་བྱིན་གྱི་ལེའུ་རྫོགས་སོ། །
མཐོང་ལམ་མདོར་བསྟན་དུ་ཚེ་འདི་ཕྱི་གཉིས་ཀྱི་ཕན་ཡོན་རྣམས་དང་། རྒྱས་བཤད་
༡༥



502
༼ང༽
མངོན་རྟོགས་རྒྱན་གྱི་ས་བཅད།
དུ་ཤེས་བཟོད་སྐད་ཅིག་མ་བཅུ་དྲུག་གི་རྣམ་པ་བཅུ་དྲུག་བསྟན་པའི་སྒོ་ནས་མཐོང་ལམ་རྒྱས་
པར་བསྟན་ནས། འདིའི་མཇུག་ཐོགས་སུ་སྒོམ་ལམ་བརྗོད་པར་བྱ་བ་ཡིན་པ་ལས། བརྗོད་
པར་བྱ་བ་ཉུང་བ་ཉིད་དང་། གདུལ་བྱ་རྣམས་འབྲས་བུ་ལ་གཞོལ་བ་ཉིད་དུ་ཞུགས་པའི་
ཕྱིར།
ལྔ་པ། རེ་ཤིག་དེའི་བྱེད་པ་དབྱེ་བ་དྲུག་དང་བཅས་པ་བསྟན་པའི་བློ་ཀ་གཅིག་ནི།
ཀུན་ནས་ཞི་དང་ཐམས་ཅད་ལ། །འདུད་དང་ཉོན་མོངས་ལས་རྒྱལ་དང་། །གནོད་པས་
བརྫི་བ་མེད་ཉིད་དང་། །བྱང་ཆུབ་དང་ནི་རྟེན་མཆོད་ཉིད། །ཅེས་བྱུང་། མདོ་སྡུད་པར་
ཡང་། ཤེས་རབ་ཕ་རོལ་ཕྱིན་པ་གང་ལ་མགོན་བྱེད་པ། །ཞེས་སོགས་ཀྱི་བློ་ཀ་གཅིག་
གིས་སྒོམ་ལམ་གྱི་བྱེད་པ་བསྟན་ནོ། །དྲུག་པ། མོས་པ་སྒོམ་ལམ་དབྱེ་བ་ཉེར་བདུན་དང་
བཅས་པ་བསྟན་པའི་བློ་ཀ་གཉིས་ནི། མོས་པ་རང་གི་དོན་དང་ནི། །རང་གཞན་དོན་དང་
གཞན་དོན་དང༌། །རྣམ་གསུམ་ཤེས་བྱ་དེ་ཡང་ནི། །ཆུང་དང་འབྲིང་དང་ཆེན་པོ་སྟེ། །སོ་
སོར་རྣམ་པ་གསུམ་དུ་འདོད། །ཆུང་ངུའི་ཆུང་སོགས་དབྱེ་བ་ཡིས། །དེ་ཡང་རྣམ་གསུམ་
དེ་ལྟར་ན། །རྣམ་པ་ཉི་ཤུ་བདུན་དུ་འདོད། །ཅེས་བྱུང་། སྡུད་པར་ཡང་། །ལ་ལས་བདེ་
གཤེགས་ཡོངས་སུ་མྱ་ངན་འདས་པ་ཡི། །ཞེས་པ་ནས། འདི་ནི་ཤེས་རབ་ཕ་རོལ་ཕྱིན་
མཆོག་སྤྱོད་པ་ཡིན། །ཅེས་པའི་བར་བློ་ཀ་བཅུ་དྲུག་གིས་མོས་པ་སྒོམ་ལམ་བསྟན་པ་ཡིན་
བདུན་པ། དེའི་ཕན་ཡོན་བསྟོད་བཀུར་བསྔགས་གསུམ་དབྱེ་བ་དགུ་དགུ་དང་བཅས་
པ་ཉེར་བདུན་བསྟན་པའི་བློ་ཀ་གཅིག་ནི། ཤེས་རབ་ཕ་རོལ་ཕྱིན་པ་ལ། །མོས་པའི་གནས་
སྐབས་རྣམས་ལ་ནི། དགུ་ཚན་གསུམ་གྱིས་བསྟོད་པ་དང་། །བཀུར་པ་དང་ནི་བསྔགས་
པར་འདོད། །ཅེས་བྱུང་། སྡུད་པར་ཡང་། ལ་ལས་གངྒཱའི་ཀླུང་གི་བྱེ་སྙེད་ཞིང་རྣམས་
ན༑ ༑ཅེས་པ་ནས། སྣང་བྱེད་ཚོགས་ཀྱི་འོད་རྣམས་ཀུན་གྱིས་ཆར་མི་ཕོད། །ཅེས་པའི་



མངོན་རྟོགས་རྒྱན་གྱི་ས་བཅད།
༼ང༽
508
བར་བློ་ཀ་བདུན་གྱིས། མོས་པ་སྒོམ་ལམ་གྱི་ཕན་ཡོན་བསྟོད་བཀུར་བསྔགས་གསུམ་བསྟན་
པ་ཡིན་ནོ། །
༡༡
༡༢
བརྒྱད་པ། བསྔོ་བ་སྒོམ་ལམ་དབྱེ་བ་བཅུ་གཉིས་དང་བཅས་པ་བསྟན་པའི་བློ་ཀ་
གསུམ་ནི། ཡོངས་སུ་བསྔོ་བ་ཁྱད་པར་ཅན། །དེ་ཡི་བྱེད་པ་མཆོག་ཡིན་ནོ། །དེ་ནི་མི་
དམིགས་རྣམ་པ་ཅན། །ཕྱིན་ཅི་མ་ལོག་མཚན་ཉིད་དོ། །དབེན་དང་སངས་རྒྱས་བསོད་
ནམས་ཚོགས། །རང་བཞིན་དྲན་པའི་སྤྱོད་ཡུལ་ཅན། །ཐབས་བཅས་མཚན་མ་མེད་པ་
དང་། །སངས་རྒྱས་རྗེས་སུ་ཡི་རང་དང་། །ཁམས་གསུམ་གཏོགས་པ་མ་ཡིན་དང་། །ཆུང་
དང་འབྲིང་དང་ཆེན་པོ་ཡི། །བསྔོ་བ་གཞན་ནི་རྣམ་གསུམ་པོ། །བསོད་ནམས་ཆེ་འབྱུང་
བདག་ཉིད་དོ། །ཅེས་བྱུང་། སྡུད་པར་ཡང་། །འདས་དུས་སྔོན་གྱི་སངས་རྒྱས་བྱེ་བ་
ཁྲག་ཁྲིག་གང་། །ཞེས་པ་ནས། བྱང་ཆུབ་སེམས་དཔའ་ཇི་སྙེད་ཐམས་ཅད་ཟིལ་གྱིས་
གནོན། །ཅེས་པའི་བར་བློ་ཀ་བརྒྱད་ཀྱིས་བསྔོ་བ་སྒོམ་ལམ་བསྟན་ལ། འདིའི་སྔོན་དུ། ཉན་
ཐོས་ཚོགས་རྣམས་ཇི་སྙེད་སྦྱིན་དང་ཚུལ་ཁྲིམས་དང་། །ཞེས་བློ་ཀ་གཅིག་གིས་རྗེས་སུ་
ཡི་རངས་པའི་སྒོམ་ལམ་བསྟན་ཟིན་པས། གོ་རིམ་མི་འདྲ་ཡང་དགོས་པ་སོ་སོ་ཡོད་དེ།
བསྔོ་བའི་སྔོན་དུ་ཡི་རང་བ་ནི། དགེ་རྩ་གོང་དུ་འཕེལ་བའི་ཐབས་དམ་པ་ཡི་རང་དང་།
བླ་མེད་བྱང་ཆུབ་ཏུ་བསྒྱུར་བའི་ཐབས་དམ་པ་བསྔོ་བ་ཡིན་པས། བསྔོ་བའི་རྗེས་སུ་ཡི་རང་
དང་། ཡི་རང་གི་སྔོན་དུ་བསྔོ་བ་དགོས་པའི་རྒྱུ་མཚན་གྱིས་ཡིན་ནམ་སྙམ་གསུངས། བླ་
མེད་བྱང་ཆུབ་ཏུ་བསྔོས་པའི་ཐེག་ཆེན་གྱི་དགེ་རྩ་དེ་གོང་འཕེལ་དུ་བྱེད་པ་རྗེས་སུ་ཡི་རང་
ལ་རག་ལས་པས།
དགུ་པ། རྗེས་སུ་ཡི་རང་བའི་སྒོམ་ལམ་དབྱེ་བ་གཉིས་དང་བཅས་པ་བསྟན་པའི་
བློ་ཀ་གཅིག་ནི། ཐབས་དང་མི་དམིགས་པ་དག་གིས། །དགེ་བའི་རྩ་ལ་ཡི་རང་དང་། །རྗེས་
སུ་ཡི་རང་ཡིད་བྱེད་པ། །བསྒོམ་པ་ཡིན་པར་འདིར་བརྗོད་དོ། །ཅེས་བྱུང་། འགྲེལ་



504
༼ང༽
མངོན་རྟོགས་རྒྱན་གྱི་ས་བཅད།
པའི་མཚམས་སྦྱོར་དུ་གསུམ་པ་རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ། ཅེས་བྱུང་།
སྒོམ་ལམ་དེ་གསུམ་ནི་ཟག་བཅས་སྒོམ་ལམ་ཡིན་ནོ། །རྗེས་སུ་ཡི་རང་ནི་ཕྲག་དོག་གི་གཉེན་
པོ་འཁྲུལ་མེད་ཡིན།
བཅུ་པ། སྒྲུབ་པ་སྒོམ་ལམ་དབྱེ་བ་ལྔ་དང་བཅས་པ་བསྟན་པའི་བློ་ཀ་གཅིག་ནི། དེ་
ཡི་ངོ་བོ་ཉིད་མཆོག་ཉིད། ཀུན་ལ་མངོན་པར་འདུ་མི་བྱེད། །ཆོས་རྣམས་དམིགས་སུ་མེད་
པར་ནི། །གཏོད་པར་བྱེད་པ་དོན་ཆེན་ཉིད། །ཅེས་བྱུང་། སྡུད་པར་ཡང་། དམུས་ལོང་
དམིགས་བུ་མེད་པ་བྱེ་བ་ཁྲག་ཁྲིག་རྣམས། །ཅེས་སོགས་ཀྱི་བློ་ཀ་བཞིས་སྒྲུབ་པ་སྒོམ་ལམ་
བསྟན་ལ། བརྒྱད་སྟོང་པ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་ནི་སྣང་བར་བགྱིད་ལགས་
སོ༑ ༑ཞེས་སོགས་ཀྱིས་ངོ་བོ་ཉིད་དང་། ཀོ་ཤི་ཀ་འདི་ལྟ་སྟེ། དམུས་ལོང་བརྒྱ་འམ།
སྟོང་འམ། བརྒྱ་སྟོང་ངམ། ཞེས་སོགས་ཀྱིས་མཆོག་ཉིད་དང༌། ཤཱ་རིའི་བུ་གཟུགས་
མངོན་པར་མི་སྒྲུབ། ཅེས་སོགས་ཀྱིས་མངོན་པར་འདུ་མི་བྱེད་པ་དང་། ཅི་ལྟར་དམིགས་
པ་དེ་ལྟ་བུར་གཏོད་པར་མི་བྱེད་པ། ཞེས་སོགས་ཀྱིས་གཏོད་པར་བྱེད་པ་དང་། ཤེས་
རབ་ཀྱི་ཕ་རོལ་ཏུ་ཕྱིན་པ་ནི་ཆེན་པོ་ལགས་སོ། །ཞེས་སོགས་ཀྱིས་དོན་ཆེན་པོ་དང་ལྔ་གསུངས་
པ་ཡིན་ནོ། །དེ་བཞིན་ཡུམ་རྒྱས་འབྲིང་གཉིས་དང་ཁྲི་བརྒྱད་སྟོང་པ་རྣམས་སུའང་གསུངས་
པ་རྣམས་སྐབས་ཇི་ལྟ་བ་བཞིན་ཤེས་པར་བྱ་དགོས། མང་དོགས་ནས་མ་བྲིས་སོ། །རྣམ་
དག་སྒོམ་ལམ་རྣམ་པར་དག་པའི་རྒྱུ་གསུམ་བསྟན་པའི་ཚིག་རྐང་གསུམ་ནི། སངས་རྒྱས་
བསྟེན་དང་སྦྱིན་སོགས་དང་། །ཐབས་ལ་མཁས་པ་གང་ཡིན་པ། །འདི་ལ་མོས་པའི་རྒྱུ་
དག་ཡིན། །ཅེས་བྱུང་། སྡུད་པར་ཡང་། རྣམ་དག་སྒོམ་ལམ་སྐྱེ་བའི་རྒྱུ། །བྱང་ཆུབ་
སེམས་དཔའི་གང་ཞིག་སྔོན་སྤྱད་སྤྱོད་པའི་ཚེ། །ཞེས་སོགས་ཀྱི་བློ་ཀ་གཅིག་གིས་བསྟན་
ནོ༑ ༑སྒྲུབ་པ་སྒོམ་ལམ་དང་རྣམ་དག་སྒོམ་ལམ་གཉིས་ཟག་མེད་སྒོམ་ལམ་ཡིན་ནོ། །སྐབས་
འདིར་བཤད་པའི་ཟག་བཅས་ཟག་མེད་འདི། སྐབས་བཞི་བར་བཤད་པའི་གཞི་ཤེས་ཀྱི་



མངོན་རྟོགས་རྒྱན་གྱི་ས་བཅད།
༼ང༽
505
རྣམ་པའི་ཟག་མེད་དང་། ལམ་ཤེས་ཀྱི་རྣམ་པའི་ཟག་བཅས་བཤད་པ་དང་དོན་མི་གཅིག་
སྟེ༑ འདིར་བཤད་པའི་ཟག་མེད་སྒོམ་ལམ་ཡང་དེར་བཤད་པའི་ཟག་བཅས་སྒོམ་ལམ་
ཡིན་པའི་ཕྱིར་ཏེ། ཉོན་མོངས་རང་དོན་དུ་གཙོ་བོར་སྤོང་བར་མི་བྱེད་པའི་ལམ་ཤེས་ཡིན་
པའི་ཕྱིར། སྐབས་དང་པོར། ཟག་བཅས་ཟག་པ་མེད་ཆོས་རྣམས། །ཅེས་གསུངས་པ་
དང་ཡང་དོན་མི་གཅིག་སྟེ། འདིར་བཤད་པའི་ཟག་བཅས་སྒོམ་ལམ། དེར་བཤད་པའི་
ཟག་མེད་ཡིན་པའི་ཕྱིར། ཆོས་རྣམ་པར་དག་པ་མི་སྐྱེ་བའི་རྒྱུ་བཞི་བསྟན་པའི་ཚིག་རྐང་
ལྔ་ནི། ཆོས་ཀྱིས་འཕོངས་པའི་རྒྱུ་དག་ནི། །བདུད་ཀྱི་ཐིབས་ཀྱིས་ནོན་པ་དང་། །ཟབ་
མོའི་ཆོས་ལ་མི་མོས་དང་། །ཕུང་པོ་ལ་སོགས་མངོན་ཞེན་དང་། །སྡིག་པའི་གྲོགས་པོས་
ཡོངས་ཟིན་པའོ། །ཞེས་བྱུང་། སྡུད་པར་ཡང་། སྔོན་སྤྱོད་ཚེ་ན་སངས་རྒྱས་ཁྲག་ཁྲིག་
བཀུར་བྱས་ཀྱང་། །ཞེས་སོགས་བློ་ཀ་གཉིས་ཀྱིས་ཆོས་ཀྱིས་འཕོངས་པའི་རྒྱུ་བསྟན་པ་ཡིན་
ནོ༑ ༑
བཅུ་གཅིག་པ། རྣམ་དག་སྒོམ་ལམ་བཤད་པ་ལ། རྣམ་དག་སྤྱིར་བསྟན་པའི་སྒོ་
ནས་རྣམ་དག་སྒོམ་ལམ་བསྟན་པའི་བློ་ཀ་གཅིག་ནི། འབྲས་བུ་དག་པ་གཟུགས་ལ་སོགས།།
དག་པ་ཉིད་དེ་གང་གི་ཕྱིར། དེ་གཉིས་ཐ་དད་མ་ཡིན་ཞིང་། །གཅད་དུ་མེད་པས་དག་
པར་བརྗོད། །ཅེས་བྱུང་། རྣམ་དག་བཞི་བྱེ་བྲག་ཏུ་བསྟན་པའི་བློ་ཀ་གཅིག་ནི། ཉོན་
མོངས་ཤེས་བྱ་ལམ་གསུམ་གྱི། །ཉམས་ཕྱིར་སློབ་མ་བསེ་རུ་དང་། །རྒྱལ་སྲས་རྣམས་
ཀྱི་དག་པ་སྟེ། །སངས་རྒྱས་རྣམ་ཀུན་ཤིན་ཏུ་བ། །ཞེས་བྱུང་། སངས་རྒྱས་ཀྱི་རྣམ་དག་
ཤིན་ཏུ་རྣམ་པར་དག་པ་ཡིན་ལ། ཉན་ཐོས་སོགས་གཞན་གསུམ་གྱི་རྣམ་དག་ཅིག་ཤོས་
སུ་བཤད་པ་དེ་ཇི་ལྟ་བུ་ཡིན་ཞེ་ན། ཞེས་པའི་རྩོད་པ་ཁོངས་ན་ཡོད་པ་འདིའི་ལན་བསྟན་
པའི་བློ་ཀ་གཅིག་ནི། ས་དགུ་ལ་ནི་ཆེན་པོ་ཡི། །ཆེན་པོ་ལ་སོགས་དྲི་མ་ཡི། །གཉེན་པོ་
ཆུང་ངུའི་ཆུང་ངུ་ལ། །སོགས་པའི་ལམ་ནི་དག་པ་ཡིན། །ཞེས་བྱུང་། སངས་རྒྱས་ཀྱི་



506
༼ང༽
མངོན་རྟོགས་རྒྱན་གྱི་ས་བཅད།
རྣམ་དག་ཇི་ལྟར་ཤིན་ཏུ་རྣམ་པར་དག་པ་ཡིན་ཞེ་ན། འདིའི་ལན་བསྟན་པའི་བློ་ཀ་གཅིག་
ནི༑ དེ་ལ་ཀླན་ཀ་སྤངས་པ་ཡིས། །ལམ་ནི་འཇལ་དང་གཞལ་བྱ་དག །མཉམ་པ་ཉིད་
ཀྱིས་ཁམས་གསུམ་གྱི། །གཉེན་པོ་ཉིད་དུ་འདོད་པ་ཡིན། །ཞེས་གོས་ལ་ཆགས་པའི་དྲི་
མ་ཕྲ་རགས་སྤོང་དཀའ་སླའི་དཔེས་མཚོན་ནས་ལན་དེ་དག་གསུངས་སོ། །མངོན་རྟོགས་
རྒྱན་གྱི་སྐབས་གཉིས་པ་ལ་བློ་ཀ་སུམ་ཅུ་སོ་གཅིག་ཡོད་པ་རྣམས་ནི། འདི་དག་གི་ལུས་
རྣམ་བཞག་གི་བློ་ཀ་གསུམ་དང་བཅས་པ་རྫོགས་སོ།། །།
གཞི་ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་ཡོངས་སུ་ཤེས་པ་
མེད་པས། གསུམ་པ། གཞི་ཤེས་བཤད་པ་ལ། གཞི་ཤེས་མཚོན་བྱེད་ཀྱི་ཆོས་དགུ་བསྟན་
པའི་ལུས་རྣམ་བཞག་གི་བློ་ཀ་གཉིས་ནི། ཤེས་པས་སྲིད་ལ་མི་གནས་ཤིང་། །སྙིང་རྗེས་
ཞི་ལ་མི་གནས་དང་། །ཐབས་མ་ཡིན་པས་རིང་བ་དང་། །ཐབས་ཀྱིས་རིང་བ་མ་ཡིན་
ཉིད། །མི་མཐུན་གཉེན་པོའི་ཕྱོགས་དག་དང་། །སྦྱོར་དང་དེ་ཡི་མཉམ་ཉིད་དང་། །ཉན་
ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་དུ་འདོད། །ཅེས་བྱུང་། གཞི་
ཤེས་མཚོན་བྱེད་ཀྱི་ཆོས་རྒྱས་པར་བཤད་པ་ལ་དགུ་ལས། དང་པོ། ཤེས་པས་སྲིད་ལ་
མི་གནས་པའི་གཞི་ཤེས། དབུ་མ་སྙིང་པོ་ལས། སྐྱོན་མཐོང་ཕྱིར་ན་སྲིད་པར་མིན། །ཞེས་
དང་། གཉིས་པ། སྙིང་རྗེས་ཞི་ལ་མི་གནས་པའི་གཞི་ཤེས། དབུ་མ་སྙིང་པོ་ལས། རྩེ་
ཕྱིར་མྱ་ངན་འདས་མིན་གནས། །ཞེས་བྱུང་། དེ་གཉིས་བསྟན་པའི་བློ་ཀ་གཅིག་ནི། །ཚུ་
རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་པ། །དུས་རྣམ་མཉམ་པ་ཉིད་ཤེས་
ཕྱིར། །ཤེས་རབ་ཕ་རོལ་ཕྱིན་པར་འདོད། །ཅེས་བྱུང་། བརྒྱད་སྟོང་པར་ཡང་། བཅོམ་
ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཚུ་རོལ་གྱི་འགྲམ་ན་ཡང་མི་གནས་ཕ་རོལ་
གྱི་འགྲམ་ན་ཡང་མི་གནས། གཉིས་ཀའི་བར་རྒྱང་རིང་པོ་ན་ཡང་མི་གནས། ཞེས་བདེན་
པ་གཉིས་ཀ་ལ་ལྟོས་པའི་སྲིད་ཞི་གཉིས་ཀའི་མཐར་ལྟུང་བ་འགོག་བྱེད་གསུངས་པ་ཡིན་ནོ།།



མངོན་རྟོགས་རྒྱན་གྱི་ས་བཅད།
༼ང༽
507
གསུམ་པ། འབྲས་ཡུམ་ལ་རིང་བའི་གཞི་ཤེས་བསྟན་པའི་ཚིག་རྐང་གཉིས་ནི། དེ་ནི་མཚན་
མར་དམིགས་སྒོ་ནས། །ཐབས་མ་ཡིན་པས་རིང་བ་སྟེ། །ཞེས་བྱུང་། བཞི་པ། འབྲས་
ཡུམ་ལ་ཉེ་བའི་གཞི་ཤེས་བསྟན་པའི་ཚིག་རྐང་གཉིས་ནི། དེ་ནི་ཐབས་ལ་མཁས་པ་ཡིས།།
ཡང་དག་ཉེ་བ་ཉིད་དུ་བཤད། །ཅེས་བྱུང་། ལྔ་པ། མི་མཐུན་ཕྱོགས་ཀྱི་གཞི་ཤེས་བསྟན་
པའི་བློ་ཀ་གཅིག་ནི། །གཟུགས་སོགས་ཕུང་པོ་སྟོང་ཉིད་དང་། །དུས་གསུམ་གཏོགས་པའི་
ཆོས་རྣམས་དང་། །སྦྱིན་སོགས་བྱང་ཆུབ་ཕྱོགས་རྣམས་ལ། །སྤྱོད་པའི་འདུ་ཤེས་མི་མཐུན་
ཕྱོགས། །ཞེས་བྱུང་། དྲུག་པ། གཉེན་པོ་ཕྱོགས་ཀྱི་གཞི་ཤེསབསྟན་པའི་བློ་ཀ་གཅིག་ནི།
སྦྱིན་ལ་སོགས་ལ་ངར་འཛིན་མེད། །གཞན་དག་དེ་ལ་སྦྱོར་བྱེད་པ། དེ་ནི་ཆགས་པའི་
མཐའ་འགོག་པས། །རྒྱལ་ལ་སོགས་ལ་ཆགས་པ་ཕྲ། །ཞེས་བྱུང་། སྡུད་པར་ཡང་། འགྲོ་
བ་འདི་དག་མིང་དང་གཟུགས་ཀྱི་འདམ་ལ་ཆགས། །ཞེས་པ་ནས། ཤེས་རབ་ལྡན་པ་མཁའ་
ལ་བྱ་བཞིན་རྣམ་པར་རྒྱུ། །ཞེས་གསུངས། ཇི་ལྟར་ཆགས་པ་ཕྲ་མོ་མི་མཐུན་ཕྱོགས་ཡིན་
ཞེ་ན། འདིའི་ལན་བསྟན་པའི་ཚིག་རྐང་གཉིས་ནི། ཆོས་ཀྱི་ལམ་ནི་རང་བཞིན་གྱིས། །དབེན་
པའི་ཕྱིར་ན་དེ་ཟབ་ཉིད། །ཅེས་བྱུང་། ཆགས་པ་ཕྲ་མོ་ཇི་ལྟར་སྤོང་ཞེ་ན། འདིའི་ལན་
བསྟན་པའི་ཚིག་རྐང་གཉིས་ནི། ཆོས་རྣམས་རང་བཞིན་གཅིག་པར་ནི། །ཤེས་པས་ཆགས་
པ་སྤོང་བ་ཡིན། །ཞེས་བྱུང་། ཇི་ལྟར་ཆོས་རྣམས་ཀྱི་རང་བཞིན་ཟབ་པ་ཡིན་ཞེ་ན། འདིའི་
ཡིན་བསྟན་པའི་ཚིག་རྐང་གཉིས་ནི། མཐོང་བ་ལ་སོགས་བཀག་པ་ཡིས། །དེ་ནི་རྟོགས་
པར་དཀའ་བར་བཤད། །ཅེས་བྱུང་། ༈ དེ་ལྟར་རྟོགས་པར་དཀའ་བ་ཉིད་ཅི་ཡིན་ཞེ་
''ན༑ འདིའི་ལན་བསྟན་པའི་ཚིག་རྐང་གཉིས་ནི། གཟུགས་ལ་སོགས་པར་མི་ཤེས་ཕྱིར།།
དེ་ནི་བསམ་མི་ཁྱབ་པར་འདོད། །ཅེས་བྱུང་། དྲིས་པ་དེ་དག་རྩ་བའི་ཁོངས་ན་གནས་
''འོ། །དེ་དག་གི་མཇུག་བསྡུ་པའི་བློ་ཀ་གཅིག་ནི། དེ་ལྟར་ཀུན་ཤེས་ཉིད་ལུགས་ལ། །མི་
'”མཐུན་གཉེན་པོའི་ཕྱོགས་དག་གི །རྣམ་པར་དབྱེ་བ་མ་ལུས་པ། །ཇི་སྐད་བཤད་པ་འདིར་



508
༼ང༽
མངོན་རྟོགས་རྒྱན་གྱི་ས་བཅད།
ཞེས་བྱ། །ཞེས་བྱུང་། བདུན་པ། དེ་དག་རྣམ་པར་བསྒོམ་པའི་སྦྱོར་བ་གང་ཞེ་ན། འདིའི་
ལན་དུ། གཞི་ཤེས་སྦྱོར་བ་དབྱེ་བ་བཅུ་དང་བཅས་པ་བསྟན་པའི་བློ་ཀ་ཕྱེད་དང་གསུམ་
ནི༑ གཟུགས་སོགས་དེ་མི་རྟག་སོགས་དང་། །དེ་མ་རྫོགས་དང་རབ་རྫོགས་དང་། །དེ་
ལ་ཆགས་པ་མེད་ཉིད་ལ། །སྤྱོད་པ་བཀག་བའི་སྦྱོར་བ་དང་། །མི་འགྱུར་བྱེད་པོ་མེད་ཉིད་
དང་། །བྱ་དཀའ་རྣམ་གསུམ་སྦྱོར་བ་དང་། །སྐལ་བ་ཇི་བཞིན་འབྲས་ཐོབ་པས། །འབྲས་
ཡོད་འདོད་པ་དེ་དང་ནི། གཞན་ལ་རག་ལས་མེད་གང་དང་། །སྣང་བ་རྣམ་བདུན་ཤེས་
བྱེད་དོ། །ཞེས་བྱུང་། སྦྱོར་བ་དེ་དག་ལས་ཡུལ་གྱི་སྒོ་ནས་བཞི། ངོ་བོའི་སྒོ་ནས་གསུམ།
བྱེད་པའི་སྒོ་ནས་གཉིས། ཤེས་བྱེད་དཔེའི་སྒོ་ནས་གཅིག་རྣམས་སོ། །དཔེ་བདུན་ནི། མདོ་
ཏིང་ངེ་འཛིན་རྒྱལ་པོར་གསལ་པོར་གསུངས། མཉམ་པ་ཉིད་ཀྱི་སྒོ་ནས་སྦྱོར་བ་སྒོམ་དགོས་
པས། བརྒྱད་པ། གཞི་ཤེས་སྦྱོར་བའི་འཛིན་སྟངས་མཉམ་ཉིད་དབྱེ་བ་བཞི་དང་བཅས་
པ་བསྟན་པའི་ཚིག་རྐང་གཉིས་ནི། གཟུགས་ལ་སོགས་ལ་རློམ་མེད་པ། །རྣམ་བཞི་དེ་ཡི་
མཉམ་པ་ཉིད། །ཅེས་བྱུང་། སྡུད་པར་ཡང་། སྤྱོད་པ་ཡོངས་དག་གང་ཞིག་གཟུགས་ལ་
མི་སྤྱོད་ཅིང་། །ཞེས་སོགས་ཀྱི་བློ་ཀ་གཅིག་གིས་གཞི་ཤེས་སྦྱོར་བ་དང་། འདིའི་མཉམ་
ཉིད་གཉིས་ཀ་གསུངས། གཞི་ཤེས་སྦྱོར་བའི་འཛིན་སྟངས་མཉམ་ཉིད་ལ་རྣམ་པའི་སྒོ་ནས་
དེ་དག་བཞི་དང་ངོ་བོའི་སྒོ་ནས་མཉམ་བཞག་ནམ་མཁའ་ལྟ་བུའི་མཉམ་ཉིད་དང་། རྗེས་
ཐོབ་སྒྱུ་མ་ལྟ་བུའི་མཉམ་ཉིད་གཉིས། སྦྱོར་བ་བཅུ་ལ་མཉམ་ཉིད་བཞི་བཞི་སྟེ་བཞི་བཅུ་
བཤད་པའང་ཡོད། དགུ་པ། མཐོང་ལམ་སྐད་ཅིག་མའི་དབྱེ་བ་བཅུ་དྲུག་དང་བཅས་པ་
མདོར་བསྟན་པའི་བློ་ཀ་གཅིག་ནི། སྡུག་བསྔལ་ལ་སོགས་བདེན་པ་ལ། །ཆོས་ཤེས་རྗེས་
སུ་ཤེས་པ་དང་། །བཟོད་ཤེས་སྐད་ཅིག་བདག་ཉིད་འདི། །ཀུན་ཤེས་ཚུལ་ལ་མཐོང་བའི་
ལམ། །ཞེས་བྱུང་། མཐོང་ལམ་རྣམ་པའི་སྒོ་ནས་རྒྱས་པར་བསྟན་པའི་བློ་ཀ་བཞི་ནི།།
གཟུགས་རྟག་མ་ཡིན་མི་རྟག་མིན། །མཐའ་ལས་འདས་དང་རྣམ་དག་དང་། །མ་སྐྱེས་



མངོན་རྟོགས་རྒྱན་གྱི་ས་བཅད།
༼ང༽
509
K
མ་འགགས་ལ་སོགས་དང་། །མཁའ་འདྲ་ཆགས་པ་སྤངས་པ་དང་། །ཡོངས་སུ་འཛིན་
ལས་གྲོལ་བ་དང་། །ངོ་བོ་ཉིད་ཀྱིས་བརྗོད་མེད་དང་། །གང་ཕྱིར་འདི་དོན་བརྗོད་པ་ཡིས།།
གཞན་ལ་སྦྱིན་དུ་མེད་པ་དང་། །དམིགས་པ་མེད་པར་བྱེད་པ་དང་། །ཤིན་ཏུ་རྣམ་དག་
ནད་མི་འབྱུང་། །ངན་སོང་ཆད་དང་འབྲས་བུ་ནི། །མངོན་དུ་བྱ་ལ་མི་རྟོག་ཉིད། །མཚན་
མ་དག་དང་མ་འབྲེལ་དང་། །དངོས་དང་མིང་དང་གཉིས་པོ་ལ། །ཤེས་པ་སྐྱེ་བ་མེད་པ་
ནི༑ ༑ཀུན་ཤེས་ཉིད་ཀྱི་སྐད་ཅིག་མ། །ཞེས་བྱུང་། སྐབས་འདིར་བསྟན་པའི་མཐོང་
ལམ་བཅུ་དྲུག་པོ་དེ་དག་འདའ་བྱེད་མཐོང་ལམ་ཡིན་པས། ཡུལ་བཅུ་དྲུག་པོ་རྣམས་གནས་
ལུགས་མཐར་ཐུག་གི་དབང་དུ་བྱས་ལ། བྱང་ཆུབ་སེམས་དཔས་ཤེས་མཐོང་གིས་བལྟས་
ནས་འདའ་བར་བྱེད་པའི་སྒོམ་ལམ་དེ་སྐབས་འདིར་མི་སྟོན་རྒྱུའི་སྒོམ་ལམ་ཡིན་པས། བདེན་
མེད་མངོན་སུམ་དུ་རྟོགས་པའི་ཐེག་ཆེན་མཐོང་ལམ་གྱི་རིགས་འདྲར་གྱུར་པའི་སྒོམ་ལམ་
དེ་མཐོང་ལམ་གྱི་ཤུགས་ལ་བསྟན་པའི་ལམ་ཡིན་ཏེ། གཞན་དུ་ན་ལམ་ཁུག་པའི་བཤད་
པ་རང་ལུགས་མ་ཡིན་པར་ཐལ་བའི་ཕྱིར། སྐབས་དང་པོ་དྲུག་ཏུ་སྦྱོར་མཐོང་སྒོམ་གསུམ་
ལན་དྲུག་གསུངས་ཀྱང་ཟློས་སྐྱོན་མེད་ཚུལ་འཆད་པར་འགྱུར་རོ། །སྡུད་པ་ལས། དེ་
ལྟར་སྤྱོད་པའི་བྱང་ཆུབ་སེམས་དཔའ་མཁས་གསལ་པ། །ཞེས་སོགས་ལེའུ་རིལ་བོས་མཐོང་
ལམ་བསྟན་ཏོ། །གོང་གི་དེ་ལྟར་མཁྱེན་གསུམ་རྒྱས་པར་བསྟན་ནས་དེའི་འོག་ཏུ་ཐམས་
ཅད་མཁྱེན་པ་ཉིད་གསུམ་མཇུག་བསྡུ་པའི་བློ་ཀ་གཅིག་ནི། དེ་ལྟར་འདི་དང་ཡང་འདི་དང་།།
ཡང་འདི་ཡིན་ཏེ་རྣམ་གསུམ་པོ། །འདི་ནི་གནས་སྐབས་གསུམ་པོ་དག །རྫོགས་པར་ཡོངས་
སུ་བསྟན་པ་ཡིན། །ཞེས་བྱུང་། འོ་ན་མདོར་མཁྱེན་གསུམ་ལ་མཇུག་སྡུད་མཛད་ནས་
མངོན་རྟོགས་གཞན་ལྔ་ལ་མི་གསུང་བ་ཅི་ཞེ་ན། མཁྱེན་གསུམ་ནི་མངོན་རྟོགས་བརྒྱད་
ཀྱི་དོན་མཐའ་དག་སྡུད་པར་བྱེད་པས་གཙོ་བོ་དང་། དེ་ཡང་མཁྱེན་གསུམ་ལ་འདི་ཙམ་
གྱིས་བཤད་ཟིན་ཏོ། །ཞེས་པའི་མཇུག་སྡུད་ཀྱི་རྫོགས་ཚིག་འོང་བ་ནི་དེར་མངོན་རྟོགས་



50
༼ང༽
མངོན་རྟོགས་རྒྱན་གྱི་ས་བཅད།
ཐམས་ཅད་ཉམས་ལེན་ཚུལ་གྱིས་འདུས་པས་དེ་རྒྱས་པར་བཤད་པས་གཞན་རྣམས་ཀྱང་
དོན་གྱིས་བཤད་ཟིན་པའོ། །དོན་ནི། ཡོངས་སུ་བསྟན་པ་ཡིན་ནོ། །གང་ན། གནས་
སྐབས་གསུམ་པོ་དག་གོ །ཇི་ལྟར་ན། རྫོགས་པ་སྟེ་བཤད་ཟིན་པའོ། །སུའི་གནས་སྐབས་
ཞེ་ན། སྔར་བཤད་པ་དེ་ལྟར་དང་པོ་གཞི་ཤེས་དང་། གཉིས་པ་ལམ་ཤེས་དང་། གསུམ་
པ་རྣམ་མཁྱེན་གྱི་སྐབས་སོ། །དེ་ལྟར་ན་རྒྱས་བཤད་ཀྱི་ཚེ་རྣམ་མཁྱེན་ནས་ཡས་རིམ་གྱིས་
གསུངས་ཀྱང་། མཇུག་བསྡུ་བའི་ཚེ་དེ་ལས་བཟློག་སྟེ་མས་རིམ་གྱིས་བསྡུས་སོ། །ཚིག་
གང་གིས་ན། འདི་ཞེས་པ་ཡུམ་བར་མ་ལས། རབ་འབྱོར་ཡུམ་འདི་ནི་ཆོས་གང་ཡང་
ཐོབ། ཅེས་པ་ནས། ད་ལྟར་བྱུང་བར་བྱེད་པ་མ་ཡིན་ནོ། །ཞེས་པའི་བར་གཞི་ཤེས་ཀྱི་
སྐབས་ཡོངས་སུ་རྫོགས་པར་བསྟན་ཏོ། །ཉི་སྣང་ལས་འདི་ལ་ཚིག་བཅུ་དགུ་ཞེས་འབྱུང་
བས་དུས་གསུམ་པོ་གཅིག་ཏུ་སྡུད་པར་གསལ་ལོ། །ཞེས་དང་། ཡང་འདི་ཞེས་པ་ནི། དེ་
ཉིད་ལས། རབ་འབྱོར་ཡུམ་འདི་ནི་འདོད་པའི་ཁམས་ལས་ཤིན་ཏུ་འདའ་བར། །ཞེས་
པ་ནས། འཕྲོག་པར་བྱེད་པ་མ་ཡིན། ཞེས་པའི་བར་ལམ་ཤེས་ཀྱི་སྐབས་ཡོངས་སུ་རྫོགས་
པར་བསྟན་ཏོ། །ཡང་འདི་ཡིན་ཏེ། ཞེས་པ་ནི། དེ་ཉིད་ལས། རབ་འབྱོར་ཡུམ་འདི་ནི་
སངས་རྒྱས་ཀྱི། ཞེས་པ་ནས་འཕྲོག་པར་བྱེད་པ་མ་ཡིན། ཞེས་སོགས་ཀྱི་རྣམ་མཁྱེན་
གྱི་སྐབས་ཡོངས་སུ་རྫོགས་པར་བསྟན་ཏོ། །བསྟན་པ་ལ་རྒྱུ་མཚན་རེ་རེ་ཡོད་པ་གསེར་
ཕྲེང་ལས་ཤེས་པར་བྱའོ། །དེ་ལྟར་སྐབས་གསུམ་པོ་དེ་རྫོགས་པར་སྟོན་པ་ནི་མདོ་དེ་གསུམ་
ཡིན་ལ། དེ་ལྟར་ན་རྫོགས་པར་སྟོན་པའི་དོན་ནི། དེ་དག་གིས་རྣམ་མཁྱེན་གྱི་ཆོས་བཅུ་
ལ་སོགས་པ་མ་ལུས་པར་བསྟན་པ་ལ་མི་གཟུང་གི་མདོ་དེ་གསུམ་མཇུག་བསྡུ་ཡིན་པས་དེ་
གསུམ་གྱིས་མཁྱེན་གསུམ་གྱི་སྐབས་རྒྱས་པར་རབ་འབྱོར་གྱི་ལེའུ། མཐའ་གཉིས་རྣམ་
དག་གི་ལེའུ་སྤྱོད་པ་ཁྱད་པར་ཅན་གྱི་ལེའུ་གསུམ་གྱིས་བཤད་ཟིན་པར་སྟོན་པའི་དོན་ཏོ། །ལེའུ་
འདི་གསུམ་དང་དེ་བཞིན་ཉིད་ཀྱི་ལེའུ། བསླབ་པ་ཡོངས་སུ་དག་པའི་ལེའུ། བསླབ་པ་ལ་



མངོན་རྟོགས་རྒྱན་གྱི་ས་བཅད།
༼ང༽
511
རིམ་གྱིས་འཇུག་པའི་ལེའུ། བསླབ་པ་ཡོངས་སུ་རྫོགས་པའི་ལེའུ། བསླབ་པའི་འབྲས་བུའི་
ལེའུ་སྟེ་བརྒྱད་དངོས་པོ་བརྒྱད་སྟོན་པའི་སྐབས་བརྒྱད་དང་སྦྱར་ཚུལ་མདོ་རྒྱན་སྦྱར་བའི་
འགྲེལ་པ་བཅུ་གཉིས་སོགས་ལས་ཤེས་སླའོ། །མངོན་རྟོགས་རྒྱན་གྱི་སྐབས་གསུམ་པ་ལ་
བློ་ཀ་བཅུ་དྲུག་ཡོད་པ་རྣམས་འདིའི་ལུས་རྣམ་བཞག་གི་བློ་ཀ་གཉིས་དང་བཅས་པ་རྫོགས་
སོ༑ ༑ ༑ ༑
ཤེས་བྱ་མཁྱེན་གསུམ་གཏན་ལ་ཕབས་ནས་སྒོམ་བྱེད་སྦྱོར་བ་བཤད་པ་ལ། །དབང་
དུ་བྱེད་པ་རྒྱུ་འབྲས་དང་། བརྟན་པ་རྒྱུ་འབྲས་ཀྱི་རྣམ་བཞག་གཉིས་ལས། དང་པོ། དབང་
དུ་བྱེད་པའི་རྒྱུ་རྣམ་རྫོགས་སྦྱོར་བ་བཤད་པ་ལ། འགྲེལ་པར། ཐམས་ཅད་མཁྱེན་པ་ཉིད་
གསུམ་ཡོངས་སུ་ཤེས་པ་ནི་དབང་དུ་བྱ་བའི་ཕྱིར། ཞེས་སོགས་ཀྱིས། སྐབས་དང་པོ་
གསུམ་དུ་མཁྱེན་གསུམ་གྱི་རྣམ་པ་མཐའ་དག་བཤད་ཟིན་པས། འདིར་འཆད་ན་ཟློས་པར་
འགྱུར་སྙམ་པའི་དོགས་པ་ཁོངས་ནས་བསྟན་ནས། སྐབས་དང་པོ་གསུམ་དང་རྣམ་རྫོགས་
སྐབས་གཉིས་ཡུལ་ངོ་བོ་བྱེད་ལས་གསུམ་གྱི་སྒོ་ནས་རྣམ་པའམ་ཡུལ་སྟོན་ཚུལ་དང་དགོས་
པ་མི་འདྲ་བས་ཟློས་སྐྱོན་མེད་ཅེས་པའི་ལན་དངོས་སུ་བཤད་དེ་མཚམས་སྦྱར་བ་ཡིན་ལ།
དེའང་ཟློས་སྐྱོན་མེད་ཚུལ་ནི། སྐབས་དང་པོ་གསུམ་དུ་འདིའི་མཇུག་ཐོགས་སུ་འདི་སྒོམ་
ཞེས་གོ་རིམ་མཐར་ཆགས་སུ་མ་གསུངས་པར། མཁྱེན་གསུམ་གྱི་རྣམ་པ་ཐོར་བུར་གསུངས་
ལ༈ དེ་ཙམ་གྱིས་ལས་དང་པོ་བ་རྣམས་ཀྱིས་གོ་རིམ་མཐར་ཆགས་སུ་བསྡུས་ནས་ཉམས་
སུ་ལེན་ཚུལ་ཤེས་མི་ནུས་པས་སོ་སོར་ཐོས་བསམ་གྱིས་ཡོངས་སུ་ཤེས་པ་ནི། འདིར་དབང་
དུ་བྱ་བའི་ཕྱིར་ཡང་གོ་རིམ་མཐར་ཆགས་སུ་མཁྱེན་གསུམ་གྱི་རྣམ་པ་བརྒྱ་དང་དོན་གསུམ་
མ་ལུས་པ་སྦྱོར་བའི་ཡུལ་དུ་བསྡུས་ནས་བསྟན་པས་རྣམ་པའི་སྒོ་ནས་ཟློས་སྐྱོན་མེད་ལ། ཡང་
སྐབས་དང་པོ་གསུམ་དུ་བསྒོམ་བྱའི་ཡུལ་གྱི་ལྡོག་ཆས་བསྟན་ལ། འདིར་སྒོམ་བྱེད་སྦྱོར་
བའི་ལྡོག་ཆ་ནས་བསྟན་པས་ངོ་བོའི་སྒོ་ནས་ཟློས་སྐྱོན་མེད། ཡང་སྐབས་དང་པོ་གསུམ་



512
༼ང༽
མངོན་རྟོགས་རྒྱུན་གྱི་ས་བཅད།
དུ་རང་རང་གི་ཡུལ་རྟོགས་པ་དང་མི་མཐུན་ཕྱོགས་དང་བྲལ་བའི་ལྡོག་ཆ་ནས་བསྟན་ལ།
འདིར་ནི་མི་མཐུན་ཕྱོགས་སྤོང་ཚུལ་དང་། གཉེན་པོའི་ལྡོག་ཆ་ནས་བསྟན་པས་བྱེད་ལས་
ཀྱི་སྒོ་ནས་བཤད་ཚུལ་དང་། དགོས་པ་མི་འདྲ། དཔེར་ན། རིམས་ནད་ཞི་བ་དང་དེ་ཞི་
བའི་ཐབས་བརྗོད་པ་བཞིན་ནོ། །དེས་ན་ཟློས་པའི་སྐྱོན་མེད་ཅེས་འགྲེལ་པར་མཚམས་སྦྱོར་
བ་ཡིན་ནོ། །སྤྱིར་བསྒོམ་བྱ་སྒོམ་པའི་ཚུལ་ལ་སྣ་ཚོགས་ཡོད། དཔེར་ན། སྟོང་པ་ཉིད་
དང་བདེན་པ་བཞི་ལྟ་བུ་འཛིན་སྟངས་ཡུལ་དུ་བྱས་ནས་བསྒོམ་པ། བྱམས་པ། སྙིང་རྗེ།
བྱང་ཆུབ་ཀྱི་སེམས། ཡང་དག་པའི་ལྟ་བ་རྣམས་ཡུལ་ཅན་ངོ་བོར་བསྐྱེད་ནས་བསྒོམ་པ།
ཚོགས་ལམ་གྱི་སྐབས་སུ་བྱང་ཕྱོགས་སོ་བདུན་ནང་ཚན་གྱི་དབང་སྟོབས་རྣམས་རྗེས་མཐུན་
གྱི་རྣམ་པས་བསྒོམ་པ། སོ་སོ་སྐྱེ་བོས་མཁྱེན་གསུམ་རྟོགས་རིགས་སྒོ་ནས་བསྒོམ་པ། སོ་
སྐྱེ་ཕལ་པས་དངོས་བརྒྱད་མཚན་ཉིད་རྗེས་སུ་དཔྱོད་པའི་སྒོ་ནས་བསྒོམ་པ། སངས་རྒྱས་
ཀྱི་གསང་བ་བསམ་གྱིས་མི་ཁྱབ་པ་རྣམས་སྨོན་ལམ་གྱི་རྣམ་པས་བསྒོམ་པ་སོགས་བསྒོམ་
ཚུལ་ཤིན་ཏུ་མང་པོ་ཡོད་པ་དང་། ལམ་ལྟ་བུ་སྒོམ་པའི་ཚེ་ངོ་བོ་ངེས་པ་གྲངས་ངེས་པ་གོ་
རིམ་ངེས་པ་སོགས་ཤིན་ཏུ་གལ་ཆེ། ངོ་བོ་མ་ངེས་ན་གང་སྒོམ་དགོས་མི་ཤེས། གྲངས་
ངེས་མེད་ན་གལ་ཆེ་བ་དག་ལུས་ནས་ཆུང་ངུ་རེ་ཙམ་གྱི་སྟེང་དུ་མགོ་འཁོར་བར་འགྱུར་
བ་དང་། གོ་རིམ་མ་ངེས་ན་མགོ་མཇུག་དཀྲུགས་ནས་བསྒོམས་པས་རྟོགས་པ་བོགས་གང་
ཡང་ཐོན་རྒྱུ་མེད་པས། མཁྱེན་གསུམ་བསྡུས་སྒོམ་གྱི་དོན་ཡང་རྣམ་པ་བརྒྱ་བདུན་ཅུ་རྩ་
གསུམ་དཀྱུས་ཐོག་གཅིག་ལ་གོ་རིམ་མཐར་ཆགས་སུ་སྒོམ་པ་ལ་བྱེད་པའི་ཕྱིར་རོ། །བཞི་
པ༑ རྣམ་རྫོགས་སྦྱོར་བ་བཤད་པ་ལ། རྣམ་རྫོགས་སྦྱོར་བ་མཚོན་བྱེད་ཀྱི་ཆོས་བཅུ་གཅིག་
བསྟན་པའི་ལུས་རྣམ་བཞག་གི་བློ་ཀ་གཉིས་ནི། རྣམ་པ་སྦྱོར་བར་བཅས་རྣམས་དང་། །ཡོན་
ཏན་སྐྱོན་ནི་མཚན་ཉིད་བཅས། །ཐར་དང་ངེས་འབྱེད་ཆ་མཐུན་དང་། །སློབ་མ་ཕྱིར་མི་
ལྡོག་པའི་ཚོགས། །སྲིད་དང་ཞི་བ་མཉམ་ཉིད་དང་། །ཞིང་དག་བླ་ན་མེད་པ་ནི། །རྣམ་



མངོན་རྟོགས་རྒྱན་གྱི་ས་བཅད།
༼ང༽
53
ཀུན་མངོན་རྫོགས་རྟོགས་པ་སྟེ། །འདི་ནི་ཐབས་མཁས་བཅས་པ་ཡིན། །ཞེས་བྱུང་། རྣམ་
རྫོགས་སྦྱོར་བ་མཚོན་བྱེད་ཀྱི་ཆོས་རྒྱས་པར་བཤད་པ་ལ་བཅུ་གཅིག་ལས། དང་པོ་ལ། ཤེས་
རྣམ་དང་། དོན་རྣམ་གཉིས་ལས། དང་པོ། ཤེས་རྣམ་བསྟན་པའི་བློ་ཀ་གཅིག་ནི། གཞི་
ཤེས་པ་ཡི་བྱེ་བྲག་རྣམས། །རྣམ་པ་ཞེས་བྱ་མཚན་ཉིད་དེ། །ཀུན་མཁྱེན་ཉིད་ནི་རྣམ་གསུམ་
ཕྱིར། །དེ་ནི་རྣམ་པ་གསུམ་དུ་འདོད། །ཅེས་བྱུང་། གཉིས་པ། དོན་རྣམ་ལ་སྡེ་ཚན་
གསུམ་ལས། གཞི་ཤེས་ཀྱི་རྣམ་པ་ཉེར་བདུན་བསྟན་པའི་བློ་ཀ་གཅིག་ནི། མེད་པའི་རྣམ་
པ་ནས་བཟུང་སྟེ། །མི་གཡོ་བ་ཡི་རྣམ་པའི་བར། །བདེན་པ་སོ་སོ་ལ་བཞི་དང་། །ལམ་
ལ་དེ་ནི་བཅོ་ལྔར་བཤད། །ཅེས་བྱུང་། ཉོན་སྒྲུབ་ཀྱི་གཉེན་པོ་མཐོང་ལམ་ཟག་མེད་བཞི།
ཤེས་སྒྲིབ་རགས་པའི་གཉེན་པོ་སྒོམ་ལ་
ལམ་ཟག་བཅས་ལྔ་དང་མཐོང་ལམ་ཟག་མེད་དྲུག་ཏེ་
བཅོ་ལྔ་པོ་དེ་ནི་མདོ་ལས་བཤད་ཅེས་པའོ། །གཞི་ཤེས་ཀྱི་རྣམ་པ་ཉེར་བདུན་པོ་དེ་དག་ལ་
དམ་བཅའ་དང་འཐད་པའི་མདོ་ཉེར་བདུན་ཉེར་བདུན་གྲངས་མཉམ་ཡོད། །བརྒྱད་སྟོང་
པ་ལས། བཅོམ་ལྡན་འདས་ནམ་མཁའ་མ་མཆིས་པའི་སླད་དུ་འདི་ནི་མ་མཆིས་པའི་ཕ་
རོལ་ཏུ་ཕྱིན་པའོ། །ཞེས་སོགས་དང་། ཡུམ་འབུམ་པ་དང་ཉི་ཁྲིར་ཡང་དེ་བཞིན་ནོ། །ལམ་
ཤེས་ཀྱི་རྣམ་པ་སོ་དྲུག་བསྟན་པའི་བློ་ཀ་གཅིག་ནི། རྒྱུ་དང་ལམ་དང་སྡུག་བསྔལ་དང་།།
འགོག་པ་ལ་ནི་གོ་རིམ་བཞིན། །དེ་དག་བརྒྱད་དང་བདུན་དང་ནི། །ལྔ་དང་བཅུ་དྲུག་ཅེས་
བསྒྲགས་སོ། །ཞེས་བྱུང་། སྤང་གཉེན་གྱི་སྒོ་ནས་བརྒྱད་དང་། དམ་བཅའ་དང་འཐད་
པའིསྒོ་ནས་བདུན་དང་། །རང་སྤྱིའི་མཚན་ཉིད་ཀྱི་སྒོ་ནས་ལྔ་དང་། ནང་སྟོང་པ་ཉིད་
ཀྱི་རྣམ་པའི་སྒོ་ནས་བཅུ་དྲུག །ཅེས་མདོ་ལས་བསྒྲགས་སོ། །རྒྱུད་བླ་མ་ལས། ནད་ནི་
ཤེས་བྱ། ཞེས་སོགས་དང་གོ་རིམ་མི་འདྲ་ཡང་མི་འགལ་ཚུལ་ཤེས་པར་བྱ། ལམ་ཤེས་
ཀྱི་རྣམ་པ་སོ་དྲུག་ལ་ཐོག་མཐའི་མཚམས་དངོས་སུ་མ་སྨོས་པ། གཞི་ཤེས་ཀྱི་རྣམ་པ་དང་
རྣམ་མཁྱེན་གྱི་རྣམ་པ་གཉིས་ལ་ཐོག་མཐའི་མཚམས་དངོས་སུ་སྨོས་པས། བར་གྱི་དེ་དག་



514
༼ང༽
མངོན་རྟོགས་རྒྱན་གྱི་ས་བཅད།
ལམ་ཤེས་ཀྱི་རྣམ་པར་གོ་ནུས། འདོད་ཆགས་བྲལ་བ་ནས་བཟུང་སྟེ། །དངོས་མེད་ངོ་
བོ་ཉིད་ཀྱི་བར། །ཞེས་དོན་གྱི་ཐོབ། ལམ་ཤེས་ཀྱི་རྣམ་པ་སོ་དྲུག་པོ་རེ་རེ་ལའང་དམ་
བཅའ་དང་འཐད་པའི་མདོ་གྲངས་མཉམ་ཡོད། ཡུམ་བར་མ་ལས། བཅོམ་ལྡན་འདས་
ཡུམ་འདི་ནི་འདོད་ཆགས་དང་བྲལ་བའི་ཕ་རོལ་ཏུ་ཕྱིན་པའོ། །ཞེས་སོགས། ཡུམ་འབུམ་
པ་དང་བརྒྱད་སྟོང་ཡང་དེ་བཞིན་ནོ། །རྣམ་མཁྱེན་གྱི་རྣམ་པ་བརྒྱ་དང་བཅུ་རྒྱས་པར་བསྟན་
པའི་བློ་ཀ་གཉིས་ནི། དྲན་པ་ཉེར་བཞག་ནས་བཟུང་སྟེ། །སངས་རྒྱས་རྣམ་པའི་མཐར་
ཐུག་རྣམས། །ལམ་གྱི་བདེན་པའི་རྗེས་མཐུན་པར། །ཀུན་མཁྱེན་གསུམ་དུ་ཕྱེ་བས་ན།།
སློབ་མ་བྱང་ཆུབ་སེམས་དཔའ་དང་། །སངས་རྒྱས་རྣམས་ལ་རིམ་བཞིན་དེ། །རང་གང་
དེར་གཏོགས་པའི་སྡེ་ཚན་མཚན་ཉིད་པ་ཉན་ཐོས་དང་བྱང་ཆུབ་སེམས་ལ་ཡོད་པ་དང་རྗེས་
སུ་མཐུན་པའི་ཆ་ནས། སུམ་ཅུ་བདུན་དང་སུམ་ཅུ་བཞི། །རང་གང་དེར་གཏོགས་པའི་
སྡེ་ཚན་མཚན་ཉིད་པ་འཕགས་པ་འོག་མ་ལ་མེད་པའི་ཆ་ནས་རིམ་བཞིན་ནོ། །སུམ་ཅུ་རྩ་
དགུ་དག་ཏུ་བཞེད། །ཅེས་བྱུང་། རྣམ་མཁྱེན་གྱི་རྣམ་པ་བརྒྱ་རྩ་བཅུ་པོ་དེ་དག་ལས། བྱང་
ཕྱོགས་སྡེ་ཚན་བདུན་ལ་མདོ་བདུན། བྱང་སེམས་ལ་ཡོད་པ་དང་རྗེས་སུ་མཐུན་པའི་རྣམ་
མཁྱེན་གྱི་རྣམ་པ་སོ་བཞིའི་རྣམ་ཐར་སྙོམས་འཇུག་སྤོང་ལམ་གསུམ་ལ་མདོ་རེ་རེ་དང་ལྷག་
མ་བཅུ་གསུམ་ལ་མདོ་རེ་རེ་སྟེ་མདོ་བཅུ་དྲུག །ཐུན་མོང་མ་ཡིན་པའི་རྣམ་མཁྱེན་གྱི་རྣམ་
པ་སོ་དགུའི་སྡེ་ཚན་བཞི་ལ་མདོ་རེ་རེ་དང་། ཐ་མ་གསུམ་ལ་མདོ་རེ་རེ་སྟེ་མདོ་བདུན་སོགས་
སྦྱར་ཚུལ་ལེགས་བཤད་གསེར་གྱི་ཕྲེང་བ་ལས་ཤེས་པར་བྱའོ། །ཤེར་ཕྱིན་ཉན་པའི་སྣོད་
རུང་བཞི་ཚན་གཉིས་བསྟན་པའི་བློ་ཀ་གཉིས་ནི། སངས་རྒྱས་རྣམས་ལ་ལྷག་པར་བྱས།།
དེ་ལ་དགེ་བའི་རྩ་བ་བསྐྲུན། །དགེ་བའི་བཤེས་ཀྱི་མགོན་བཅས་པ། །འདི་མཉན་པ་ཡི་
སྣོད་ཡིན་ནོ། །སངས་རྒྱས་བསྟེན་དང་ཀུན་འདྲི་དང་། །སྦྱིན་དང་ཚུལ་ཁྲིམས་སོགས་
སྤྱོད་པས། །ལེན་དང་འཛིན་པ་ལ་སོགས་པ། །སྣོད་དུ་དམ་པ་རྣམས་བཞེད་དོ། །ཞེས་



མངོན་རྟོགས་རྒྱན་གྱི་ས་བཅད།
༼ང༽
515
༡༥
བྱུང་། བརྒྱད་སྟོང་པར་ཡང་། དེ་ནས་ལྷ་རྣམས་ཀྱི་དབང་པོ་བརྒྱ་བྱིན་འདི་སྙམ་དུ་སེམས་
ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་རིགས་ཀྱི་བུའམ་རིགས་ཀྱི་བུ་མོ་གང་གི་རྣ་ལམ་
དུ་སྣང་བ། ཞེས་སོགས་དང་། སྡུད་པར་ཡང་། རྒྱལ་བ་ལ་ནི་ལྷ་རྒྱལ་བརྒྱ་བྱིན་གྱིས་
ཞུས་པ། ཞེས་སོགས་གློ་ཀ་བཞིས་སྦྱོར་བ་སྒོམ་པའི་རྟེན་ཁྱད་པར་ཅན་ཤེར་ཕྱིན་ཉན་པའི་
སྣོད་གསུངས་སོ། །གཉིས་པ། རྣམ་རྫོགས་སྦྱོར་བ་དབྱེ་བ་ཉི་ཤུ་དང་བཅས་པ་བསྟན་པའི་
བློ་ཀ་བཞི་ནི། གཟུགས་ལ་སོགས་ལ་མི་གནས་ཕྱིར། །དེ་ལ་སྦྱོར་བ་བཀག་པའི་ཕྱིར། །དེ་
ཡི་དེ་བཞིན་ཉིད་ཟབ་ཕྱིར། །དེ་རྣམས་གཏིང་དཔག་དཀའ་བའི་ཕྱིར། །དེ་དག་ཚད་ནི་
མེད་ཕྱིར་དང་། །ཚེགས་ཆེན་ཡུན་རིང་རྟོགས་པའི་ཕྱིར། །ལུང་བསྟན་ཕྱིར་མི་ལྡོག་ཉིད་
དང་། །ངེས་འབྱུང་བར་ཆད་མེད་བཅས་དང་། །བྱང་ཆུབ་ཉེ་དང་མྱུར་བ་དང་། །གཞན་
དོན་འཕེལ་མེད་འགྲུབ་མེད་ཕྱིར། །ཆོས་དང་ཆོས་མིན་སོགས་མི་མཐོང་། །གཟུགས་སོགས་
བསམ་མི་ཁྱབ་མི་མཐོང་། །གཟུགས་སོགས་དེ་ཡི་མཚན་མ་དང་། །དེ་ཡི་ངོ་བོ་རྣམ་མི་
རྟོག །འབྲས་བུ་རིན་ཆེན་སྦྱིན་བྱེད་དང་། །དེ་ནས་དག་པ་མཚམས་དང་བཅས། །ཞེས་
བྱུང་། དེ་དག་ངོ་བོའི་སྒོ་ནས་ལྔ། རྟེན་གྱི་སྒོ་ནས་བརྒྱད། སྦྱོར་བ་རྫོགས་པའི་སྒོ་ནས་
བཞི། འབྲས་བུའི་སྒོ་ནས་གཉིས། དུས་ཀྱི་སྒོ་ནས་གཅིག་སྟེ་ཉི་ཤུ། དེ་དག་ལས་དང་པོ་
ལྔ་ཐེག་ཆེན་ཚོགས་ལམ་ནས་རྒྱུན་མཐའི་བར་ཡོད། དྲུག་པ་ཚོགས་ལམ་ཆུང་ངུ་ནས་ཚོགས་
ལམ་ཆེན་པོའི་བར། ལྷག་མ་བཅུ་བཞིའི་ས་མཚམས་རྒྱན་སྣང་ལྟར་གསེར་ཕྲེང་ལས་གསུངས།།
དེ་དག་སྡུད་པ་དང་སྦྱོར་ཚུལ་ནི། སངས་རྒྱས་ཡེ་ཤེས་ཀྱི་སྡུད་འགྲེལ་ལས། ཕུང་པོ་ཁམས་
ལ་རྡུལ་རྩམ་བརྩོན་པར་མི་བྱེད་ཅིང༌། ནས། དེ་ནི་ཤེས་རབ་གནས། །ཞེས་པའི་བར་བློ་
ཀ་ཕྱེད་དང་དགུ་དང་སྦྱར་ཡང་། སློབ་དཔོན་གྱི་སྡུད་འགྲེལ་ལས། མི་ཞིག་རྒྱ་མཚོའི་
ཞེས་པ་ནས་སྦྱར་བས་སྔ་མ་བློ་ཀ་ཕྱེད་དང་བཞིས་སྦྱོར་བའི་རྟེན་དང་སྦྱོར་བ་གཉིས་ཀ་བསྟན་
པ་ཡིན་ནམ་སྙམ། གསུམ་པ། ཐེག་ཆེན་གྱི་སྦྱོར་བ་སྒོམ་པ་ལས་བྱུང་བའི་ཡོན་ཏན་བཅུ་
༡༦



56
༼ང༽
མངོན་རྟོགས་རྒྱན་གྱི་ས་བཅད།
བཞི་སྒྲུབ་བྱེད་བཅུ་བཞི་དང་བཅས་པ་བསྟན་པའི་ཚིག་རྐང་གཉིས་ནི། བདུད་ཀྱི་མཐུ་བཅོམ་
ལ་སོགས་པ། །ཡོན་ཏན་རྣམ་པ་བཅུ་བཞིའོ། །ཞེས་བྱུང༌། སྡུད་པ་ལས། གང་ཞིག་
འདིར་སྤྱོད་སངས་རྒྱས་ཆོས་རྣམས་མི་རྟོག་སྟེ། །ཞེས་སོགས་བློ་ཀ་གཅིག་བྱུང་། དེ་དག་
གི་དྲུག་པ་ཡུལ་དཔྱད་པའི་ཡོན་ཏན་ལས་འཕྲོས་ཏེ་བསྟན་པའི་གནས་ཚད་དཔྱད་དེ་ཤེས་
པར་བྱའོ། །སྦྱོར་བ་དེ་དག་སྐྱེ་བ་ལ་གེགས་བྱེད་པའི་སྐྱོན་ཞེ་དྲུག་བསྟན་པའི་ཚིག་རྐང་གཉིས་
ནི༑ སྐྱོན་ནི་བཅུ་ཚན་བཞིར་བཅས་པ། །དྲུག་ཏུ་ངེས་པར་རྟོགས་པར་བྱ། །ཞེས་བྱུང་།
སྡུད་པའི་ལེའུ་བཅུ་གཅིག་པ་དང་ཉེར་གཅིག་པ་གཉིས་རིལ་བོ་དང་། བརྒྱད་སྟོང་པའི་བམ་
པོ་བཅུ་གཅིག་པས་དེ་དག་བསྟན་པ་ཡིན་ནམ་སྙམ། དེ་དག་ལས་སྦྱོར་བའི་འགལ་རྐྱེན་
རང་ལ་བརྟེན་པ་ཉི་ཤུ། རང་གཞན་གང་རུང་ལ་བརྟེན་ནས་མཐུན་རྐྱེན་མ་ཚང་བ་ཉེར་
གསུམ། འགལ་རྐྱེན་གཞན་ལ་བརྟེན་པ་གསུམ་སྟེ་ཞེ་དྲུག་གོ །སྐབས་འདིར་གཞུང་དོན་
བཤད་པ་ལ། རྣམ་རྫོགས་སྦྱོར་བ་སྤྱིའི་རྣམ་བཞག་དང་། ཐར་པ་ཆ་མཐུན་ནས་བཟུང་
སྟེ་ལམ་རྒྱུད་ལ་སྐྱེ་བའི་རིམ་པ་གཉིས་ཀྱི་དང་པོ་ལ། དྲུག་ལས། སྦྱོར་ས་རྣམ་པ། སྦྱོར་
མཁན་གྱི་རྟེན་གྱི་གང་ཟག །སྦྱོར་བའི་ངོ་བོ། སྦྱོར་བའི་གེགས་སྐྱོན། སྦྱོར་བའི་ཡོན་
ཏན་དང་ལྔ་བཤད་ཟིན། ལྔ་པ། སྦྱོར་བའི་མཚན་ཉིད་ལ་རྩ་བའི་དབྱེ་བ་བཞི་དང༌། ཡན་
ལག་གི་དབྱེ་བ་གོ་གཅིག་ཡོད་པ་ལས། དང་པོ་བསྟན་པ་ལ། གང་གིས་མཚོན་དེ་མཚན་
ཉིད་དུ། །ཤེས་བྱ་དེ་ཡང་རྣམ་པ་གསུམ། །ཤེས་པ་ཁྱད་པར་བྱེད་པ་སྟེ། །ངོ་བོ་ཉིད་གང་
མཚོན་བྱ་ཡང་། །ཞེས་བྱུང་། སྡུད་པ་ལས། མ་ཞིག་ན་བར་གྱུར་ལ་བུ་ནི་མང་ཡོད་པ།།
ནས། དགོངས་པར་མཛད། །བར་བློ་ཀ་གཅིག་བྱུང་། རྒྱས་པར་བཤད་པ་ལ། གཞི་
ཤེས་ཀྱི་ཤེས་མཚན་བཅུ་དྲུག་བསྟན་པའི་བློ་ཀ་བཞི་ནི། དེ་བཞིན་གཤེགས་པ་འབྱུང་བ་དང་།།
འཇིག་རྟེན་འཇིག་མེད་བདག་ཉིད་དང་། །སེམས་ཅན་སེམས་ཀྱི་སྤྱོད་པ་དང་། །དེ་བསྡུས་
པ་དང་ཕྱིར་ལྟས་དང་། །མི་ཟད་པ་ཡི་རྣམ་པ་དང་། །ཆགས་བཅས་སོགས་དང་རྒྱ་ཆེན་



མངོན་རྟོགས་རྒྱན་གྱི་ས་བཅད།
༼ང༽
517
༡༥
༡༦
དང་། །ཆེན་པོར་གྱུར་དང་ཚད་མེད་དང་། །རྣམ་ཤེས་བསྟན་དུ་མེད་པ་དང་། །སེམས་
བལྟར་མེད་དང་ཤེས་པ་དང་། །གཡོ་བ་ལ་སོགས་༼ལུང་མ་བསྟན་གྱི་ལྟ་བ་བཅུ་བཞི་འདིར་བསྟན་
ཏོ།།༽ ཞེས་བྱ་དང་། །དེ་ལས་གཞན་ཡང་དེ་དག་ནི། །དེ་བཞིན་ཉིད་ཀྱི་རྣམ་པར་ཤེས།།
ཐུབ་པས་དེ་བཞིན་ཉིད་རྟོགས་དེ། །གཞན་ལ་བསྟན་པ་ཞེས་བྱ་སྟེ། །ཐམས་ཅད་ཤེས་
པ་ཉིད་སྐབས་ཀྱི། །ཤེས་པའི་མཚན་ཉིད་བསྡུས་པ་ཡིན། །ཞེས་བྱུང་། སྔ་མ་བཅུ་བཞིའི་
མཐར་དང་སྒྲ་སྨོས་པའི་དགོས་པ་ལེགས་བཤད་གསེར་གྱི་ཕྲེང་བ་ལས་ཤེས་པར་བྱའོ། །གཞི་
ཤེས་ཀྱི་ཤེས་མཚན་དེ་ཉིད། སྡུད་པར་ཡང་། གང་དག་འདས་དང་ཕྱོགས་བཅུའི་འཇིག་
རྟེན་མགོན་གང་དང་། །ཞེས་སོགས་བློ་ཀ་གཉིས་བསྟན་ནོ། །ལམ་ཤེས་ཀྱི་ཤེས་མཚན་
བཅུ་དྲུག་བསྟན་པའི་བློ་ཀ་གཉིས་ནི། སྟོང་ཉིད་མཚན་མ་མེད་བཅས་དང་། །སྨོན་པ་རྣམ་
པར་སྤངས་པ་དང་། །སྐྱེ་མེད་འགག་པ་མེད་སོགས་དང་། ཆོས་ཉིད་རྣམ་པར་འཁྲུག་
མེད་དང་། །འདུ་མི་བྱེད་དང་རྣམ་མི་རྟོག །རབ་དབྱེ་མཚན་ཉིད་མེད་ཉིད་ལ། །ལམ་
ཤེས་ཉིད་ཀྱི་སྐབས་ཀྱིས་ནི། །ཤེས་པའི་མཚན་ཉིད་ཡིན་པར་བཞེད། །ཅེས་བྱུང་། ལམ་
ཤེས་ཀྱི་ཤེས་མཚན་འདི་ཉིད། སྡུད་པར། མཁས་པ་འཇིག་རྟེན་གནས་སམ་མྱ་ངན་འདས་
ཀྱང་རུང་། །ཞེས་སོགས་བློ་ཀ་གསུམ་གྱི་བསྟན་ནོ། །རྣམ་མཁྱེན་གྱི་ཤེས་མཚན་བཅུ་
དྲུག་བསྟན་པའི་བློ་ཀ་གསུམ་ནི། དེ་ནི་ཉིད་ཀྱི་ཆོས་རྟེན་ནས། །གནས་དང་གུས་པར་བྱ་
བ་དང་། །བླ་མ་ཉིད་དང་མཉེས་པ་དང་། །དེ་ལ་མཆོད་དང་བྱེད་མེད་དང་། །ཀུན་ཏུ་
འཇུག་མཁྱེན་གང་ཡིན་དང་། །མ་མཐོང་སྟོན་པར་མཛད་པ་དང་། །འཇིག་རྟེན་སྟོང་
ཉིད་རྣམ་པ་དང་། །བརྗོད་དང་ཤེས་མཛད་མངོན་སུམ་མཛད། །བསམ་མི་ཁྱབ་དང་ཞི་
''ཉིད་སྟོན། །འཇིག་རྟེན་འདུ་ཤེས་འགོག་པ་ལ། །རྣམ་པ་ཀུན་མཁྱེན་ཚུལ་ལ་ནི། །ཤེས་
པའི་མཚན་ཉིད་ཅེས་བཤད་དོ། །ཞེས་བྱུང་། རྣམ་མཁྱེན་གྱི་ཤེས་མཚན་འདི་ཉིད་སྡུད་
པར་ཡང་། དཔེར་ན་ནམ་མཁར་གནས་པའི་ཉི་མའི་འོད་ཟེར་ནི། །ཅེས་སོགས་གློ་ཀ་



518
༼ང༽
མངོན་རྟོགས་རྒྱན་གྱི་ས་བཅད།
༡
༡༢
གསུམ་གྱིས་བསྟན་ནོ། །ཁྱད་མཚན་བཅུ་དྲུག་མདོར་བསྟན་པའི་བློ་ཀ་གཅིག་ནི། །བསམ་
མི་ཁྱབ་སོགས་ཁྱད་པར་གྱིས། །ཁྱད་ཞུགས་བདེན་པའི་སྤྱོད་ཡུལ་ཅན། །སྐད་ཅིག་མ་
ནི་བཅུ་དྲུག་གིས། །ཁྱད་པར་མཚན་ཉིད་བཤད་པ་ཡིན། །ཞེས་བྱུང་། བསམ་གྱིས་མི་
ཁྱབ་པ་ལ་སོགས་པའི་ཁྱད་པར་གང་ཡིན་ཞེས་ན། འདིའི་ལན་དུ་ཁྱད་མཚན་བཅུ་དྲུག་
ཁྱད་པར་དེ་དག་དང་བཅས་པ་རྒྱས་པར་བསྟན་པའི་བློ་ཀ་གསུམ་ནི། །བསམ་མི་ཁྱབ་དང་
མི་མཉམ་དང་། །གཞལ་དང་བགྲང་ལས་ཡང་དག་འདས། །འཕགས་པ་ཀུན་སྡུད་མཁས་
པ་ཡིས། །རིག་བྱ་ཐུན་མོང་མིན་ཤེས་ཉིད། །ཤེས་མྱུར་བྲི་དང་གང་མེད་དང༌། །སྒྲུབ་
དང་ཡང་དག་འགྲུབ་པ་དང་། །དམིགས་པ་རྟེན་དང་བཅས་པ་དང་། །མཐའ་དག་པ་དང་
ཡོངས་འཛིན་དང་། །རོ་མྱང་མེད་དང་ཁྱད་པར་ནི། །བཅུ་དྲུག་བདག་ཉིད་ཤེས་བྱ་སྟེ།།
གང་གིས་ལམ་ནི་གཞན་དག་ལས། །ཁྱད་དུ་འཕགས་པས་ཁྱད་པར་ལམ། །ཞེས་བྱུང་།
གཞི་ཤེས་ཀྱི་ཁྱད་མཚན་མ་བསྟན་པའི་རྒྱུ་མཚན་ཤེས་དགོས། །རང་ལྡོག་སྒོ་ནས་འཕགས་
པ་མིན་པས་སོ། །ཁྱད་མཚན་འདི་དག་སྡུད་པར་ཡང་། །གང་གིས་དེ་ལྟར་མཐོང་བ་དེ་
ཡིས་ཆོས་ཀུན་མཐོང་། །ཞེས་སོགས་བློ་ཀ་བཅུ་བཞིས་བསྟན་ནོ། །མཐོང་བ་དཔེ་གཞན་
གྱིས་ནི་བསྙད་པར་ནུས་མ་ཡིན། །ཅེས་པའང་བསམ་གྱིས་མི་ཁྱབ་སོགས་བསྟན་པར་སྦྱར་
རུང་ངོ༌། །བྱེད་མཚན་བཅུ་གཅིག་བསྟན་པའི་བློ་ཀ་གཉིས་ནི། ཕན་དང་བདེ་དང་སྐྱོབ་
པ་དང་། །མི་རྣམས་ཀྱི་ནི་སྐྱབས་དག་དང་། །གནས་པ་དཔུང་གཉེན་གླིང་དང་ནི། །ཡོངས་
འདྲེན་པ་ཞེས་བྱ་བ་དང་། །ལྷུན་གྱིས་གྲུབ་དང་ཐེག་གསུམ་གྱི། །འབྲས་བུ་མངོན་སུམ་
མི་བྱེད་དག །ཐ་མ་རྟེན་གྱི་མཛད་པ་སྟེ། །འདི་ནི་བྱེད་པའི་མཚན་ཉིད་ཡིན། །ཅེས་
བྱུང་། དེ་དག་ལས། གཞི་ཤེས་ཀྱི་བྱེད་མཚན་གསུམ་དང་། །ལམ་ཤེས་ཀྱི་བདུན་དང་།
རྣམ་མཁྱེན་གྱི་བྱེད་མཚན་གཅིག་བཅས་བཅུ་གཅིག་གོ །བྱེད་མཚན་འདི་དག་སྡུད་པར་
ཡང་། དེ་ལྟར་སྤྱོད་པ་ལེགས་མཚོ་སྨྲ་བའི་ཟླ་བ་རྣམས། །ཅེས་སོགས་ཀྱི་བློ་ཀ་གཅིག་



མངོན་རྟོགས་རྒྱན་གྱི་ས་བཅད།
༼ང༽
519
གིས་བསྟན་ཏོ། །བརྒྱད་སྟོང་པར་ཡང་། རབ་འབྱོར་བྱང་ཆུབ་སེམས་དཔའ་སེམས་དཔའ་
ཆེན་པོ་གང་འཇིག་རྟེན་ལ་ཕན་པའི་ཕྱིར་ཞུགས་པ་དང་། འཇིག་རྟེན་ལ་བདེ་བའི་ཕྱིར་
དང་། །འཇིག་རྟེན་ལ་སྙིང་རྩེ་བའི་ཕྱིར་ཞུགས་པ་དང་། ཞེས་སོགས་གསུངས། སྦྱོར་
བའི་ངོ་བོ་ཉིད་མཚན་བཅུ་དྲུག་བསྟན་པའི་བློ་ཀ་གསུམ་ནི། །ཉོན་མོངས་རྟགས་དང་མཚན་
མ་དང་། མི་མཐུན་ཕྱོགས་དང་གཉེན་པོ་དག །དབེན་དང་དཀའ་དང་ངེས་པ་དང་། །ཆེད་
དུ་བྱ་དང་མི་དམིགས་དང༌། །མངོན་པར་ཞེན་པ་བཀག་པ་དང༌། །དམིགས་པ་ཞེས་བྱ་
གང་ཡིན་དང་། །མི་མཐུན་ཐོགས་པ་མེད་པ་དང་། །གཞི་མེད་འགྲོ་མེད་སྐྱེ་མེད་དང་།།
དེ་བཞིན་ཉིད་ནི་མི་དམིགས་དང་། །ངོ་བོ་ཉིད་བཅུ་དྲུག་དག་ཉིད། །མཚོན་བྱ་ལྟ་བུར་
མཚོན་པས་ན། །མཚན་ཉིད་བཞི་བར་བཞེད་པ་ཡིན། །ཅེས་བྱུང་། དེ་དག་ལས། གཞི་
ཤེས་སྦྱོར་བའི་ངོ་བོ་ཉིད་མཚན་བཞི། ལམ་ཤེས་སྦྱོར་བའི་ངོ་བོ་ཉིད་མཚན་ལྔ། རྣམ་མཁྱེན་
སྦྱོར་བའི་ངོ་བོ་ཉིད་མཚན་བདུན་རྣམས་སོ། །སྦྱོར་བའི་ངོ་བོ་ཉིད་མཚན་འདི་དག་སྡུད་
པར་ཡང་། །གྲགས་ཆེན་ལྡན་རྣམས་བྱ་དཀའ་གོ་ཆ་གྱོན་བྱེད་དེ། །ཆེས་སོགས་བློ་ཀ་
དྲུག་གིས་བསྟན་པ་ཡིན་ནོ། །འདིར་བསྟན་པའི་མཚན་ཉིད་བཞི་པོ་དེ་དག་ལས། བྱེད་
སྒྲུབ་ཀྱི་སྒྲས་བསྟན་པའི་ཤེས་ཁྱད་བྱེད་གསུམ་དང་། ལས་སྒྲུབ་ཀྱི་སྒྲས་བསྟན་པའི་ངོ་བོ་
ཉིད་མཚན་དང་བཞི། །བྱེད་སྒྲུབ་ཀྱི་སྒྲས་བསྟན་པའི་མཚན་ཉིད་ལ་གསུམ་དུ་ངེས་པའི་
རྒྱུ་མཚན་ནི། བྱང་སེམས་ཀྱི་རྟོགས་རིགས་དང་མཁྱེན་གསུམ་གྱི་ཡུལ་ཡང་ཤེས་དགོས་
པས། དེ་ཤེས་ཚུལ་སྦྱོར་བ་འདི་ལ་ཚང་བར་མཚོན་པས་ཤེས་མཚན་དང་། དེ་ཤེས་པའང་
དགོས་པ་གང་གི་ཕྱིར་ཡིན་ན་གཞན་དོན་སྒྲུབ་པའི་ཡན་ལག་ཏུ་འཁྱེར་དགོས་པས་སྦྱོར་བ་
འདི་ལ་གཞན་དོན་འཕྲིན་ལས་ཕུན་ཚོགས་བྱེད་པའི་ནུས་པ་ཡོད་པར་མཚོན་པས་བྱེད་མཚན་
དང་། དོན་གཉིས་ཕུན་ཚོགས་བྱེད་པའི་ནུས་པ་ཁྱད་པར་ཅན་ཐེག་ཆེན་ཁོ་ན་ལ་ཡོད་པར་
མཚོན་པས་ཁྱད་མཚན་དང་གསུམ་དུ་གྲངས་ངེས་པའི་ཕྱིར། མཚན་ཉིད་དང་པོ་གསུམ་



520
༼ང༽
མངོན་རྟོགས་རྒྱན་གྱི་ས་བཅད།
གྱིས་མཚན་ཉིད་ཐ་མ་མཚོན་པའི་ཚུལ་ལའང་འབྲས་བུས་རྒྱུ་མཚོན་ཚུལ་དང་། རང་བཞིན་
གྱིས་རང་བཞིན་མཚོན་ཚུལ་གཉིས་ཡོད་པའི་དང་པོ། ཉི་ཁྲིའི་སྒྲས་ཟིན་དང་མཐུན་ལ།
གཉིས་པ་ཡུམ་འབུམ་དང་བརྒྱད་སྟོང་པ་གཉིས་ཀྱི་སྒྲས་ཟིན་དང་མཐུན་པས་གཉིས་ཀ་རང་
ལུགས་ཡིན། ཉི་སྣང་དང་པོ་དང་། རྒྱན་སྣང་གཉིས་པ་ལྟར་བཞིན། ལེགས་བཤད་གསེར་
ཕྲེང་དང་པོ་དང་། རྣམ་བཤད་སྙིང་པོ་རྒྱན་གཉིས་པ་ལྟར་བཤད་ཀྱང་མཚོན་ཚུལ་གཉིས་
ཀ་འཐད་པས་འགལ་བ་ཅུང་ཟད་ཀྱང་མེད་དོ། །མཚོན་ཚུལ་ཕྱི་མའི་དབང་དུ་བྱས་ན་སྦྱོར་
པའི་ངོ་བོ་ཉིད་མཚན་ཡང་མཚོན་བྱེད་ཡིན་ནོ། །དེས་ན་རྩ་བར་ཡང་སྒྲ་བྱུང་བའི་ཕྱིར་
རོ༑ ༑སྤྱིར་མཚོན་ཚུལ་སྣ་ཚོགས་ཡོད་དེ། མེ་ཡི་ཚ་བ་ལྟ་བུ་རང་མཚན། མི་རྟག་བདག་
མེད་ལྟ་བུ་སྤྱི་མཚན། བྱས་པ་དང་མི་རྟག་པ་ལྟ་བུ་ལྡོག་ཆས་དབྱེ་བའི་མཚན་ཉིད། མ་
ཁྱབ་པ་སེལ་བ་དང་། ཁྱབ་ཆེ་བ་སེལ་བ་ལྟ་བུ་རིགས་མི་མཐུན་སེལ་བའི་མཚན་ཉིད། དོན་
ལ་མི་དགོས་ཀྱང་ལོག་རྟོག་སེལ་བའི་མཚན་ཉིད། དེ་དག་རེ་རེས་མཚོན་ཚུལ་དང་། བྱ་
རོག་གིས་ཁང་བཟང་མཚོན་པ་སོགས་མཚན་མཚོན་དུ་བཤད་པ་ཙམ་ལས་རྣམ་པར་བཞག་
འཇོག་གི་མཚན་མཚོན་མཚན་ཉིད་པ་མིན་པའང་ཡོད། དེས་ན་མཚན་ཉིད་ཅེས་པའི་ཚིག་
ཙམ་ལ་འཁྲུལ་པར་མི་བྱའོ། །དེ་དག་སོ་སོའི་མཚན་གཞི་ངེས་པར་ཤེས་དགོས། དེ་ཡན་
རྣམ་རྫོགས་སྦྱོར་བ་སྤྱིའི་རྣམ་བཞག་བཤད་ཟིན་ནས། ཐར་པའི་ཆ་དང་མཐུན་པའི་དགེ་
བའི་རྩ་བ་དང་ལྡན་པ་ཁོ་ན་ལ་ཇི་སྐད་བཤད་པའི་སྦྱོར་བ་ཡོངས་སུ་ཤེས་པ་འབྱུང་བས། ཐེག་
ཆེན་གྱི་ཚོགས་ལམ་ནས་བཟུང་སྟེ་བསྐལ་ཆེན་གྲངས་མེད་གསུམ་གྱི་ཚོགས་བསགས་འཚང་
རྒྱ་བའི་ལམ་གྱི་ཐོག་མ་ངོས་བཟུང་བའི་བློ་ཀ་གཅིག་ནི། མཚན་མེད་རབ་ཏུ་སྦྱིན་ལ་སོགས།།
ཡང་དག་སྒྲུབ་ལ་མཁས་པ་ནི། །རྣམ་པ་ཐམས་ཅད་རྟོགས་འདི་ལ། །ཐར་པའི་ཆ་དང་
མཐུན་པར་འདོད། །ཅེས་བྱུང་། ཐབས་ཤེས་གཉིས་ནས་རྣམ་མཁྱེན་ལ་ཐུག་པ་རྣམས་
རང་གི་རྒྱུད་ལ་སྐྱེད་པར་མཁས་པ་དེ་གང་ཞེ་ན། དེ་བསྟན་པའི་ཕྱིར་བར་སྐབས་ཀྱི་ཚིགས་



མངོན་རྟོགས་རྒྱན་གྱི་ས་བཅད།
༼ང༽
521
སུ་བཅད་པ་གཉིས་ནི། སངས་རྒྱས་སོགས་དམིགས་དད་པ་དང་། །སྦྱིན་སོགས་སྤྱོད་ཡུལ་
བརྩོན་འགྲུས་དང་། །བསམ་པ་ཕུན་ཚོགས་དྲན་པ་དང་། །རྣམ་པར་མི་རྟོག་ཏིང་འཛིན་
དང་། །ཆོས་རྣམས་རྣམ་པ་ཐམས་ཅད་དུ། །ཤེས་པའི་ཤེས་རབ་དང་རྣམ་ལྔ། །རྫོགས་
པའི་བྱང་ཆུབ་རྣོན་པོ་ཡིས། །རྟོགས་སླ་རྟུལ་པོས་རྟོགས་དཀར་བཞེད། །ཅེས་དད་སོགས་
ཡུལ་ལྔ་ལ་མཁས་དགོས་པར་གསུངས་ཏེ། ལམ་སྤྱིའི་ལུས་ཡོངས་རྫོགས་ཤིག་དད་སོགས་
ཡུལ་ལྔའི་ནང་དུ་འདུ་བའི་ཕྱིར། དེ་ལྟར་ཡིན་ཏེ། གང་ཟག་གཅིག་འཚང་རྒྱ་བའི་ལམ་
་ཆ་ཚང་བ་གཅིག་སྐྱེས་བུ་གསུམ་གྱི་ལམ་རིམ་དུ་འདུས་པ་གང་ཞིག །སྐྱབས་འགྲོ་གཙོ་བོ་
དང་། ཆུང་འབྲིང་གི་ལམ་གཞན་རྣམས་སྐྱབས་འགྲོའི་ཡན་ལག་ཡིན་པས། སྐྱེས་བུ་ཆུང་
འབྲིང་གཉིས་ཀྱི་ལམ་དད་པ་དང་། སྐྱེས་བུ་ཆེན་པོའི་ལམ་ཕྱི་མ་བཞིའི་ནང་དུ་འདུས་པའི་
ཕྱིར། དེའང་ཡིན་ཏེ། བསྟན་པ་སྤྱི་ལ་འཇུག་པའི་སྒོ་སྐྱབས་འགྲོ་ནི། །སངས་རྒྱས་སོགས་
་དམིགས་དད་པ། །ཞེས་པས་བསྟན། བྱེ་བྲག་ཐེག་ཆེན་ལ་འཇུག་པའི་སྒོ་སེམས་བསྐྱེད་
ནི༑ བསམ་པ་ཕུན་ཚོགས། ཅེས་པས་བསྟན། ཞུགས་ནས་ཕྱིན་དྲུག་ལ་སློབ་ཚུལ་ནི།
སྦྱིན་སོགས་སྤྱོད་ཡུལ་བརྩོན། ཅེས་པས་བསྟན། བྱེ་བྲག་ཕར་ཕྱིན་ཐ་མ་གཉིས་ལ་སློབ་
ཚུལ། རྣམ་པར་མི་རྟོག་ཅེས་སོགས་ཚིག་རྐང་གསུམ་གྱིས་བསྟན་པའི་ཕྱིར། དད་སོགས་
ཡུལ་ལྔ་ལ་མཁས་ཚད་ནི། སངས་རྒྱས་ལ་དད་པ་དེའང་བླུན་དད་དུ་མ་སོང་བར་འོག་ནས་
འཆད་པར་འགྱུར་པའི་སྐུ་གསུང་ཐུགས་ཀྱི་ཡོན་ཏན་ཤེས་ནས་དད་པ་ཐོབ་པ་ཞིག་དགོས་
ཏེ༑ ཐུགས་ཀྱི་ཡོན་ཏན་སྤངས་པ་ཁྱད་པར་གསུམ་ལྡན། རྟོགས་པ་ཁྱད་པར་གསུམ་ལྡན་
སོགས་འབྲས་བུ་ཕུན་སུམ་ཚོགས་པ་འདི་དག་རྒྱུ་མེད་རྐྱེན་མེད་མ་ཡིན་པར་རྒྱུ་བྱམས་པ་
དང་། སྙིང་རྗེ་ཆེན་པོ་དང་། བྱང་ཆུབ་ཀྱི་སེམས་དང་། བདག་མེད་རྟོགས་པའི་ཤེས་
རབ་སོགས་བསམ་སྦྱོར་ཕུན་ཚོགས་ཚོགས་གཉིས་རླབས་པོ་ཆེ་ལས་འཁྲུངས་པར་འདུག་
”སྙམ་དུ་བདེན་པ་གཉིས་ཀྱི་རྣམ་དབྱེ་དཔྱིས་ཕྱིན་པར་ཤེས་པ་དེ། འདིའི་དད་པ་ལ་མཁས་



522
༼ང༽
མངོན་རྟོགས་རྒྱན་གྱི་ས་བཅད།
ཚད་དང༌། གང་ཉམས་སུ་ལེན་པའི་ཚེའང་ཐབས་ཤེས་ཡ་མ་བྲལ་བར་ཕར་ཕྱིན་རེ་རེའི་
ནང་དུ་དྲུག་དྲུག་ཚང་བར་ཉམས་སུ་ལེན་ཤེས་པ་དེ། བརྩོན་འགྲུས་ལ་མཁས་ཚད་དང་།
དེ་དག་སོ་སོར་སྦྱིན་ལ་སོགས། །ཅེས་སོགས་ལྟར་རོ། །དང་པོ་ཀུན་སློང་གི་སྐབས་སེམས་
གསལ་འདེབས་ཁུལ་བྱས་ཀྱང་། དངོས་གཞི་དེར་འཇུག་པའི་སྐབས་རྩིས་མེད་དུ་བྱེད་པ་
ལྟ་བུ་མ་ཡིན་པར། དང་པོ་གསལ་བཏབ་པ་དེ་དྲན་པས་རྒྱུན་བསྐྱངས་ཏེ་སྦྱོར་དངོས་མཇུག་
གསུམ་གང་གི་སྐབས་སུ་དྲན་པ་དང་འདུན་པ་དུ་རེ་བ་ཡོད་དགོས་པའི་གནད་ཡོངས་སུ་ཤེས་
པ་ནི། དྲན་པ་ལ་མཁས་ཚད་དང་། སེམས་རྩེ་གཅིག་པའི་ཏིང་ངེ་འཛིན་ཐབས་ཁྱད་པར་
ཅན་ལ་བྱས་ནས། དེ་བདག་མེད་རྟོགས་པའི་ཤེས་རབ་དང་ཡ་མ་བྲལ་བར་ཉམས་སུ་ལེན་
ཤེས་པ་དེ། འདིའི་ཏིང་ངེ་འཛིན་ལ་མཁས་ཚད་དང་། སྟོང་ཉིད་རྟོགས་པའི་ཤེས་རབ་
ཐབས་ཁྱད་པར་ཅན་གྱིས་ཟིན་པའི་སྒོ་ནས་ཉམས་སུ་ལེན་ཤེས་པ་དེ། ཤེས་རབ་ལ་མཁས་
ཚད་ཡིན་ནོ། །དེའི་རྒྱུ་མཚན་གྱིས། རྣམ་པར་མི་རྟོག་ཏིང་འཛིན། ཅེས་རྣམ་པར་མི་
རྟོགས་པ་ལ་གསུངས་ལ། ཆོས་རྣམས་རྣམ་པ་ཐམས་ཅད་དུ། །ཤེས་པའི་ཤེས་རབ་ཅེས་
ཀུན་རྫོབ་པའི་ཡུལ་ཅན་དུ་གསུངས་པ། བདེན་སྟོང་སྒྱུ་མ་ལྟ་བུ་རྟོགས་པ་ལ་དགོངས་པ་
ཡིན་ནམ་སྙམ། དེའི་ཁོངས་ནས་རྒྱན་གྱི་ཆེད་དུ་བྱ་བའི་གདུལ་བྱའི་མཚན་ཉིད་གསུངས་
པ༑ གྲྭ་ཚང་སོ་སོའི་ཡིག་ཆར་གསལ་ལ། དེ་ལ་དབང་པོ་རྣོ་རྟུལ་གཉིས་ཡོད་པ་ཚིག་རྐང་
ཐ་མ་གཉིས་ཀྱི་བསྟན་པ་ཡིན་ནོ། །ཐར་པར་བགྲོད་པའི་ལམ་གྱི་ཐར་པའི་ཆ་དང་མཐུན་
པ་སྐྱེས་པའི་སྤྲོ་བ་ཅན་ལ། མཐོང་ལམ་ལ་ཕན་འདོགས་པའི་ཉེ་རྒྱུ་ངེས་པ་འབྱེད་པའི་ཆ་
དང་མཐུན་པ་འབྱུང་བས། བདུན་པ། སྦྱོར་ལམ་དབྱེ་བ་དྲོད་སོགས་བཞི་དང་། དམིགས་
རྣམ་རང་རང་གི་བྱེད་ལས་དང་བཅས་པ་བསྟན་པའི་བློ་ཀ་གསུམ་ནི། དྲོ་བ་རྣམས་ཀྱི་དམིགས་
པ་འདིར། །སེམས་ཅན་ཐམས་ཅད་ཡིན་པར་བསྔགས། །དེ་དག་ཉིད་ལ་སེམས་མཉམ་
སོགས། །རྣམ་པ་དག་ནི་བཅུར་བཤད་དོ། །བདག་ཉིད་སྡིག་པ་ལས་ལྡོག་ཅིང་། །སྦྱིན་



མངོན་རྟོགས་རྒྱན་གྱི་ས་བཅད།
༼ང༽
523
ལ་སོགས་ལ་གནས་པས་གཞན། །དེ་དག་ལ་ནི་འགོད་པ་དང་། །བསྔགས་པ་བརྗོད་དང་
མཐུན་པ་ཉིད། །རྩེར་གྱུར་དེ་བཞིན་བཟོད་པ་ནི། །རང་བཞིན་རྟེན་ཅན་བདེན་ཤེས་པ།།
ཆོས་མཆོག་དེ་བཞིན་སེམས་ཅན་རྣམས། །སྨིན་བྱེད་སོགས་ཀྱིས་ཤེས་པར་བྱ། །ཞེས་
བྱུང་། དྲོ་བ་རྣམས་ཀྱི་དམིགས་པ་འདིར། །ཞེས་པ་མཐའི་གསལ་བྱེད་ཡིན་ལ། འདིར་
ཞེས་ཉེ་ཚིག་སྨོས་པ་ནི་སྐབས་བཞི་པ་འདིར་ཞེས་བཤད་དགོས་པས། དེའི་རྒྱུ་མཚན་སྔར་
སྐབས་དང་པོར། དམིགས་པ་མི་རྟག་ལ་སོགས་པ། ཞེས་སོགས་དང་། སྐབས་གཞན་
རྣམས་སུ་ཡང་སྦྱོར་ལམ་གྱི་ཤེས་རབ་ཀྱི་ཆ་རྣམས་ཆོས་ཉིད་ཀྱི་སྟེང་ནས་མཉམ་པའི་ཚུལ་
གཙོ་བོར་བཤད་ལ། ཀུན་རྫོབ་ཏུ་མཉམ་པའི་ཚུལ་དང་བདག་གཞན་བརྗེ་བའི་ཚུལ་རྣམས་
སྦྱོར་ལམ་ཐབས་ཀྱི་ཆ་ནས་སྐབས་བཞི་པ་འདིར་གཙོ་བོར་བསྟན་ཅེས་པའི་དོན་ནོ། །བསླབ་
བཏུས་དང་སྤྱོད་འཇུག་རྣམས་སུ་བདག་གཞན་མཉམ་པ་དང་བརྗེ་བ་སྒོམ་ཚུལ་གསུང་པའི་
རྩ་བའང་འདི་ཡིན་ནོ། །དེ་དག་ལ་དགོངས་ནས་འཇམ་མགོན་བླ་མས་བདག་གཞན་མཉམ་
བརྗེའི་སེམས་བསྐྱེད་སྦྱོར་ལམ་དྲོད་དམན་ལ་མེད་པ་ལྟ་བུར་གསེར་ཕྲེང་ལས་གསུངས་པ་
དགོངས་པ་བརླུང་པོ་ཞིག་ཡིན་ནོ། །བརྒྱད་པ། བླ་མེད་བྱང་ཆུབ་ལས་ཕྱིར་མི་ལྡོག་པའི་
རྟགས་བཤད་པ་ལ། སྦྱོར་མཐོང་སྒོམ་གསུམ་གྱི་ཕྱིར་མི་ལྡོག་པའི་རྟགས་དང་། འདི་ལ་
གནས་པའི་བྱང་ཆུབ་སེམས་དཔའི་ཚོགས་དང་བཅས་པ་མདོར་བསྟན་པའི་བློ་ཀ་གཅིག་ནི།
ངེས་འབྱེད་ཡན་ལག་ནས་བཟུང་སྟེ། །མཐོང་དང་གོམས་པའི་ལམ་དག་ལ། །བྱང་ཆུབ་
སེམས་དཔའ་གང་དག་གནས། །དེ་འདིར་ཕྱིར་མི་ལྡོག་པའི་ཚོགས། །ཞེས་བྱུང༌། སྦྱོར་
ལམ་ཕྱིར་མི་ལྡོག་པའི་རྟགས་ཉི་ཤུ་མདོར་བསྟན་པའི་བློ་ཀ་གཅིག་ནི། གཟུགས་ལ་སོགས་
ལས་ལྡོག་སོགས་རྟགས། །རྣམ་པ་ཉི་ཤུ་བརྗོད་པ་ཡིས། །ངེས་འབྱེད་ཡན་ལག་ལ་གནས་
པའི། །ཕྱིར་མི་ལྡོག་པའི་མཚན་ཉིད་འདི། །ཞེས་བྱུང༌། སྦྱོར་ལམ་ཕྱིར་མི་ལྡོག་པའི་
རྟགས་ཉི་ཤུ་རྒྱས་པར་བསྟན་པའི་བློཀ་དྲུག་ནི། གཟུགས་ལ་སོགས་ལས་ལྡོག་པ་དང་། །ཐེ་



524
༼ང༽
མངོན་རྟོགས་རྒྱན་གྱི་ས་བཅད།
ཚོམ་མི་དལ་ཟད་པ་དང་། །བདག་ཉིད་དགེ་བ་ལ་གནས་ཤིང་། །གཞན་དག་དེ་ལ་འགོད་
པ་དང་། །གཞན་གྱི་རྟེན་ཅན་སྦྱིན་སོགས་དང་། །ཟབ་མོའི་དོན་ལ་སོམ་ཉི་མེད། །བྱམས་
ལུས་སོགས་དང་སྒྲིབ་པ་ནི། །རྣམ་པ་ལྔ་དང་མི་འགྲོགས་དང་། །བག་ལ་ཉལ་ཀུན་འཇོམས་
པ་དང་། །དྲན་པ་དང་ནི་ཤེས་བཞིན་དང་། །གོས་ལ་སོགས་པ་གཙང་བ་དང་། །ལུས་
ལ་སྲིན་བུ་རྣམས་མི་འབྱུང་། །གྱ་གྱུ་མེད་སེམས་སྦྱངས་པ་ནི། །ལེན་དང་སེར་སྣ་མེད་
སོགས་དང་། །ཆོས་ཉིད་ལྡན་པར་འགྲོ་ཉིད་དང་། །སེམས་ཅན་དོན་དུ་དམྱལ་འཚོལ་
དང་། །གཞན་གྱིས་བཀྲི་བར་མི་བཏུབ་དང་། །ལམ་གཞན་ཉེ་བར་སྟོན་བདུད་ལ། །བདུད་
ཅེས་བྱ་བར་རྟོགས་པ་དང་། །སངས་རྒྱས་དགྱེས་པའི་སྤྱོད་པ་སྟེ། །རྟགས་ནི་ཉི་ཤུ་དེ་
དག་གིས། །དྲོད་དང་རྩེ་མོ་བཟོད་བཅས་དང་། །ཆོས་མཆོག་རྣམས་ལ་གནས་པ་ནི། །རྫོགས་
པའི་བྱང་ཆུབ་ལས་མི་ལྡོག །ཅེས་བྱུང་། དྲོད་ཀྱི་བཅུ་གཅིག །རྩེ་མོའི་དྲུག །བཟོད་པའི་
གཉིས། ཆོས་མཆོག་གི་གཅིག་རྣམས་སོ། །མཐོང་ལམ་ཕྱིར་མི་ལྡོག་པའི་རྟགས་བཅུ་དྲུག་
མདོར་པའི་བློ་ཀ་གཅིག་ནི། མཐོང་བའི་ལམ་ལ་བཟོད་པ་དང་། །ཤེས་པའི་སྐད་ཅིག་བཅུ་
དྲུག་ནི། །བྱང་ཆུབ་སེམས་དཔའ་མི་ལྡོག་པའི། །མཚན་ཉིད་ཡིན་པར་ཤེས་པར་བྱ། །ཞེས་
བྱུང་། མཐོང་ལམ་ཕྱིར་མི་ལྡོག་པའི་རྟགས་བཅུ་དྲུག་རྒྱས་པར་བསྟན་པའི་བློ་ཀ་ལྔ་ནི།
གཟུགས་སོགས་འདུ་ཤེས་ལྡོག་པ་དང་། །སེམས་བརྟནཱ་ཐེག་པ་དམན་དག་ལས། །རྣམ་
ལོག་བསམ་གཏན་ལ་སོགས་པའི། །ཡན་ལག་ཡོངས་སུ་ཟད་པ་དང་། །ལུས་སེམས་ཡང་
བ་ཉིད་དང་ནི། །འདོད་པ་སྤྱོད་ལ་ཐབས་མཁས་དང་། །རྟག་ཏུ་ཚངས་པར་སྤྱོད་ཉིད་དང་།།
འཚོ་བ་རྣམ་པར་དག་ཉིད་དང་། །ཕུང་སོགས་བར་ཆད་བྱེད་རྣམས་དང་། །ཚོགས་དང་
དབང་སོགས་བཅས་པ་ཡིན། །གཡུལ་འགྱེད་སེར་སྣ་ལ་སོགས་ལ། །སྦྱོར་དང་རྗེས་སུ་
སྦྱོར་བ་ཡི། །གནས་པ་སོ་སོར་བཀག་པ་དང་། །ཆོས་ནི་རྡུལ་ཙམ་མི་དམིགས་ཉིད། །རང་
གི་ས་ལ་ངེས་པ་ཉིད། །ས་གསུམ་ལ་ནི་གནས་པ་དང༌། །ཆོས་ཀྱི་དོན་དུ་སྲོག་གཏོང་བ།།



མངོན་རྟོགས་རྒྱན་གྱི་ས་བཅད།
༼ང༽
525
དེ་འདྲའི་སྐད་ཅིག་བཅུ་དྲུག་ནི། །བློ་ལྡན་མཐོང་བའི་ལམ་གནས་ཀྱི། །ཕྱིར་མི་ལྡོག་པའི་
རྟགས་དག་ཡིན། །ཞེས་བྱུང༌། སྒོམ་ལམ་ཕྱིར་མི་ལྡོག་པའི་རྟགས། སྐྱེ་བ་དང་ནི་འགགས་
པ༑ ཞེས་སོགས་ཟབ་པ་བརྒྱད་ཀྱིས་བཤད་ལ། ཁྱད་ཆོས་ཕྱིར་མི་ལྡོག་པའི་རྟགས་ངེས་
པ་ལ་ཁྱད་གཞི་སྒོམ་ལམ་ངེས་པ་སྔོན་དུ་འགྲོ་དགོས་པས། སྒོམ་ལམ་གྱི་ཟབ་ཁྱད་དང་།
ངོ་བོ་དང་། གྲངས་དང་། གྲངས་ཀྱི་རྩོད་སྤོང་དང་། བྱེད་པའི་རྩོད་ལན་ལ། དོན་གྱི་
རྩོད་ལན་དང་། ཀུན་རྫོབ་ལ་རྩོད་པའམ་ཐ་སྙད་ལ་རྩོད་པ་དང་ལན་གཉིས་རྣམས་ལས།
སྒོམ་ལམ་གྱི་ཟབ་པའི་ཁྱད་ཆོས་བསྟན་པའི་བློ་ཀ་གཅིག་ནི། བསྒོམ་པའི་ལམ་ནི་ཟབ་པ་
སྟེ༑ ཟབ་མོ་སྟོང་པ་ཉིད་ལ་སོགས། །ཟབ་པ་དེ་ནི་སྒྲོ་འདོགས་དང་། །སྐུར་བའི་མཐའ་
ལས་གྲོལ་བ་ཉིད། །ཅེས་བྱུང་། ཟབ་ཁྱད་དེ་ཉིད་སྡུད་པར་ཡང་གཟུགས་དང་ཚོར་དང་
འདུ་ཤེས་སེམས་པ་རྣམ་ཤེས་རྣམས། ཅེས་སོགས་བློ་ཀ་གསུམ་གྱིས་བསྟན། ཁྱད་གཞི་
སྒོམ་ལམ་གྱི་ངོ་བོ་བསྟན་པའི་བློ་ཀ་གཅིག་ནི། ངེས་འབྱེད་ཡན་ལག་དང་མཐོང་བའི། །ལམ་
དང་བསྒོམ་པའི་ལམ་ཉིད་ལ། །ཡང་དང་ཡང་དུ་སེམས་པ་དང་། །འཇལ་དང་ངེས་རྟོགས་
བསྒོམ་པའི་ལམ། །ཞེས་བྱུང་། སྒོམ་ལམ་གྱི་གྲངས་ངེས་བསྟན་པའི་བློ་ཀ་གཅིག་ནི། དེ་
ནི་རྒྱུན་ཆགས་ཡིན་པའི་ཕྱིར། །ཆུང་དང་འབྲིང་དང་ཆེན་པོ་རྣམས། །ཆུང་ངུའི་ཆུང་
སོགས་དབྱེ་བ་ཡིས། །རྣམ་པས་རྣམ་པ་དགུར་བཞེད་དོ། །ཞེས་བྱུང་། ༈ སྒོམ་ལམ་
གྱི་གྲངས་དགུར་མ་ངེས་པར་ཐལ། གྲངས་མེད་པ་ཡོད་པའི་ཕྱིར། སྒོམ་ལམ་གྱི་སྤང་
བྱ་གྲངས་མེད་ཡོད་པའི་ཕྱིར། ཞེས་པའི་རྩོད་པ་རྩ་བའི་ཤུགས་ལ་བསྟན་པའམ་ཁོངས་
ན་གནས་པ། དེའི་ལན་བསྟན་པའི་བློ་ཀ་གཅིག་ནི། གྲངས་མེད་ལ་སོགས་བསྟན་པ་རྣམས།།
དམ་པའི་དོན་དུ་བཟོད་མ་ཡིན། །ཀུན་རྫོབ་ཏུ་ནི་ཐུགས་བརྩེ་བའི། །རྒྱུ་མཐུན་དེ་དག་ཐུབ་
པ་བཞེད། །ཅེས་བྱུང་། འདིའི་དོན་དམ་དང་ཀུན་རྫོབ་ནི། དབུ་མའི་ལུགས་ཀྱི་རིགས་
ཤེས་ཀྱི་དཔྱད་བཟོད་ལ་དོན་དམ་དང་། ཐ་སྙད་ལ་ཀུན་རྫོབ་ཏུ་བྱས་ཚུལ་གཅིག་དང་།



5a6
༼ང༽
མངོན་རྟོགས་རྒྱན་གྱི་ས་བཅད།
བྱེ་སྨྲ་སོགས་ཀྱིས་རྫས་ལ་རང་མཚན་དང་། ལྡོག་པ་ལ་སྤྱི་མཚན་དུ་བྱས་པའི་བཤད་ཚུལ་
གཅིག་དང་གཉིས་ཡོད་པས། སྔ་མའང་གཏན་ནས་མི་འཐད་པ་མ་ཡིན་ཡང་གཙོ་བོ་ཕྱི་
མ་ལྟར་བྱས་ན་ལས་དང་པོ་བ་རྣམས་ཀྱི་བློར་འཆར་བདེའམ་སྙམ། སྒྲ་རྟོག་སེལ་འཇུག་
ཡིན་པ་ཚང་མའི་ཐུགས་ལ་ཡོད་པའི་ཕྱིར། དོན་དམ་པའི་དབང་དུ་བྱས་པའི་རྩོད་པ་བསྟན་
པའི་བློ་ཀ་གཅིག་ནི། དངོས་པོ་བརྗོད་དུ་མེད་པ་ལ། །ཉམས་པ་དང་ནི་འཕེལ་མི་རུང༌།།
སྒོམ་ཞེས་བྱ་བའི་ལམ་གྱིས་ནི། ཅི་ཞིག་ཉམས་ཤིང་ཅི་ཞིག་འཐོབ། །ཅེས་བྱུང་། དོན་
དམ་ལ་རྩོད་པ་འདིའི་ལན་བསྟན་པའི་བློ་ཀ་གཅིག་ནི། བྱང་ཆུབ་ཇི་ལྟར་དེ་བཞིན་དུ། །འདི་
ནི་འདོད་པའི་དོན་སྒྲུབ་བྱེད། །བྱང་ཆུབ་དེ་བཞིན་ཉིད་མཚན་ཉིད། །དེ་ཡང་དེ་ཡི་མཚན་
ཉིད་བཞེད། །ཅེས་བྱུང་། དོན་དམ་པའི་དབང་དུ་བྱས་པའི་བྱེད་པའི་རྩོད་ལན་དེ་ཉིད་
སྡུད་པར་ཡང་། སངས་རྒྱས་ཀྱིས་བཤད་རབ་ཏུ་སྦྱར་ཞིང་རབ་བསྟན་པའི། །ཞེས་སོགས་
ཀྱི་བློ་ཀ་གཉིས་ཀྱི་བསྟན་ནོ། །ཀུན་རྫོབ་ཀྱི་དབང་དུ་བྱས་པའི་བྱེད་པའི་རྩོད་པ་བསྟན་པའི་
ཚིག་རྐང་གཉིས་ནི། སེམས་ནི་སྔ་མས་བྱང་ཆུབ་བར། །རིགས་མིན་ཕྱི་མས་ཀྱང་མ་ཡིན།།
ཞེས་བྱུང་། འདིའི་ལན་བསྟན་པའི་ཚིག་རྐང་གཉིས་ནི། །མར་མེའི་དཔེ་ཡི་ཚུལ་གྱིས་
ནི༑ ༑ཟབ་མོའི་ཆོས་ཉིད་རྣམ་པ་བརྒྱད། །ཅེས་བྱུང་། ཀུན་རྫོབ་ཀྱི་དབང་དུ་བྱས་པའི་
བྱེད་པའི་ལན་སྡུད་པར་ཡང་། འབྲུ་མར་སྙིང་པོ་འབར་བ་ཕྲད་པ་དང་པོ་ཡིས། །ཞེས་
སོགས་བློ་ཀ་ལྔས་བསྟན་ནོ། །སྒོམ་ལམ་ཕྱིར་མི་ལྡོག་པའི་རྟགས་བརྒྱད་བསྟན་པའི་བློ་ཀ་
གཅིག་ནི། སྐྱེ་བ་དང་ནི་འགགས་པ་དང་། །དེ་བཞིན་ཉིད་དང་ཤེས་བྱ་དང་། །ཤེས་དང་
སྤྱོད་དང་གཉིས་མེད་དང་། །ཐབས་མཁས་པ་ལ་ཟབ་པ་ཉིད། །ཅེས་བྱུང་། ཟབ་མོ་བརྒྱད་
པོ་དེ་ཉིད་སྡུད་པར་ཡང་། །སྟོང་པ་མཚན་མེད་སྨོན་པ་མེད་པར་ཆོས་སྤྱོད་ཅིང་།. །ཞེས་
སོགས་ཀྱི་བློ་ཀ་གཅིག་གིས་བསྟན་ནོ། །དགུ་པ། ཆོས་སྐུའི་རྒྱུའི་གཙོ་བོ་སྲིད་ཞི་མཉམ་
ཉིད་ཀྱི་སྦྱོར་བ་བསྟན་པའི་ཟློཀ་གཅིག་ནི། ཆོས་རྣམས་རྨི་ལམ་འདྲ་བའི་ཕྱིར། །སྲིད་དང་



527
བ་
མངོན་རྟོགས་རྒྱན་གྱི་ས་བཅད།
༼ང༽
ཞི་བར་མི་རྟོག་པ། །ལས་མེད་ལ་སོགས་ཀླན་ཀ་ཡི། །ལན་ནི་ཇི་སྐད་བཤད་པར་ཟད།།
ཅེས་བྱུང་། དེའི་ཀླན་ཀ་ལ་བཞི་ཡོད་དེ། ལས་བསོག་པ་མི་འཐད་པར་ཐལ་བ་དང་། །རྨི་
ལམ་ལ་ཡང་ལས་ལམ་རྫོགས་པར་ཐལ་བ་དང་། ཉི་ཁྲི་ལས། སེམས་ནི་དམིགས་པ་དང་
བཅས་པར་སྐྱེ། ཞེས་པའི་ལུང་དང་འགལ་བར་ཐལ་བ་དང་། ཧ་ཅང་ཐལ་བ་དང་བཞི།
ལན་བྱེད་ཚུལ་བརྒྱད་ཡོད། ཀུན་རྫོབ་དང་དོན་དམ་ལ་ལྟོས་པ་ལན་གཉིས་རེ་ཡོད། དེ་
དག་ནི་ཡུམ་རྒྱས་འབྲིང་བསྡུས་གསུམ་ཀ་ལས་དངོས་སུ་བསྟན་པའི་རྩོད་པ་དང་ལན་ཡིན།
རྩོད་མཁན་ལ་བྱེ་མདོ་སེམས་ཙམ་པ་གསུམ། ལན་བྱེད་མཁན་ལ་སེམས་ཙམ་པ་དབུ་མ་
རང་རྒྱུད་པ་ཐལ་འགྱུར་བ་གསུམ་ཡོད་པ་ཤེས་པར་བྱའོ། །སེམས་ཙམ་པ་ཕྱོགས་གཉིས་
ཀར་ཡོད་པའི་གནད་ཤེས་དགོས། བཅུ་པ། ལོངས་སྐུའི་རྒྱུའི་གཙོ་བོ་ཞིང་དག་སྦྱོར་བ་
བསྟན་པའི་བློཀ་གཅིག་ནི། སེམས་ཅན་འཇིག་རྟེན་དེ་བཞིན་དུ། །སྣོད་ཀྱི་འཇིག་རྟེན་མ་
དག་པ། །དེ་ལ་དག་པར་བསྒྲུབ་པ་ཡིས། །སངས་རྒྱས་ཞིང་ནི་དག་པ་ཉིད། །ཅེས་བྱུང་།
བཅུ་གཅིག་པ། ཐབས་མཁས་སྦྱོར་བ་ཡུལ་བཅུ་དང་བཅས་པ་བསྟན་པའི་བློཀ་གཉིས་ནི།
ཡུལ་དང་སྦྱོར་བ་ཅན་འདི་ནི། །དགྲ་བདུད་རྣམས་བཞི་ལས་ནི་འདས་པ་དང་། །མི་གནས་
ཇི་བཞིན་ཤུགས་དང་ནི། །ཐུན་མོང་མ་ཡིན་མཚན་ཉིད་དང་། །མ་ཆགས་པ་དང་མི་དམིགས་
དང་། །མཚན་མ་སྨོན་ལམ་ཟད་པ་དང་། །དེ་ཡི་རྟགས་དང་ཚད་མེད་པ། །ཐབས་ལ་
མཁས་པ་རྣམ་པ་བཅུ། །ཞེས་བྱུང་། སྡུད་པའི་ལེའུ་ཉི་ཤུ་པ་རིལ་པོ་དང་སྦྱར་དུ་རུང་བ་
ཡིན་སྙམ། མངོན་རྟོགས་རྒྱན་གྱི་སྐབས་བཞི་ལ་བློཀ་དྲུག་ཅུ་རེ་གསུམ་ཡོད་པ་རྣམས་འདིའི་
ལུས་རྣམ་བཞག་གི་བློཀ་གཉིས་དང་བཅས་པ་རྫོགས་སོ།། །།
ལྔ་པ། མཁྱེན་གསུམ་གྱི་རྣམ་པ་སྒོམ་པ་ལ་དབང་དུ་བྱེད་པའི་འབྲས་བུ་རྩེ་སྦྱོར་
བཤད་པ་ལ། རྩེ་སྦྱོར་མཚོན་བྱེད་ཀྱི་ཆོས་བརྒྱད་བསྟན་པའི་ལུས་རྣམ་བཞག་གི་བློཀ་གཉིས་
དང་ཚིག་རྐང་ཕྱེད་ནི། དེ་ཡི་རྟགས་དང་རྣམ་འཕེལ་དང་། །བརྟན་དང་སེམས་ཀུན་གནས་



528
༼ང༽
མངོན་རྟོགས་རྒྱན་གྱི་ས་བཅད།
པ་དང་། །མཐོང་ཞེས་བྱ་དང་སྒོམ་པ་ཞེས། །བྱ་བའི་ལམ་ནི་སོ་སོ་ལ། །རྣམ་པར་རྟོག་
པ་རྣམ་བཞི་ཡིན། །གཉེན་པོ་རྣམ་པ་བཞི་དང་ནི། །བར་ཆད་མེད་པའི་ཏིང་ངེ་འཛིན། །ལོག་
པར་བསྒྲུབ་དང་བཅས་པ་ནི། །རྩེ་མོའི་མངོན་རྟོགས། ཞེས་བྱུང༌། རྩེ་སྦྱོར་རྒྱས་པར་
བཤད་པ་ལ། རྩེ་སྦྱོར་མཚོན་བྱེད་ཀྱི་ཆོས་བརྒྱད་ལས། དང་པོ། དྲོད་རྩེ་སྦྱོར་རྟགས་
བཅུ་གཉིས་དང་བཅས་པ་བསྟན་པའི་ཟློཀ་གཅིག་ནི། རྨི་ལམ་ན་ཡང་ཆོས་རྣམས་ཀུན། །རྨི་
ལམ་ལྟ་བུར་ལྟ་ལ་སོགས། །རྩེ་མོར་ཕྱིན་པའི་སྦྱོར་བའི་རྟགས། །རྣམ་པ་བཅུ་གཉིས་དག་
ཏུ་བཞེད། །ཅེས་བྱུང་། བུདྡྷ་ཤྲཱིས་དང་པོ་དྲུག་རྨི་ལམ་དང་། དེ་ནས་གཉིས་སད་རྨི་གཉིས་
ཀ་དང་། དེ་ནས་བཞི་སད་པའི་སྐབས་ལ་སྦྱོར་རོ། །སྡུད་པ་ཐབས་མཁས་ལེའུའི་དགྲ་
བཅོམ་པ་དང་ནས་དགེ་བའི་བཤེས་གཉེན་གྱི་ལེའུའི། བྱང་ཆུབ་སེམས་དཔའ་ཤེས་རབ་
ཕ་རོལ་ཕྱིན་རྟོགས་བློ་ཀ་བཅུ་བཞི་བར་རོ། །རྟགས་བདུན་པ་དང་བརྒྱད་པ་གཉིས་ཀྱི་སྐབས་
སུ་མུ་བཞི་སྦྱོར་ཚུལ་ཞིག་ཡོད་པ་གསེར་ཕྲེང་ལས་ཤེས་པར་བྱ། རྟགས་དེ་དག་བརྒྱད་སྟོང་
པར། རབ་འབྱོར་ཡང་གལ་ཏེ་བྱང་ཆུབ་སེམས་དཔའ་ཆེན་པོའི་རྨི་ལམ་གྱི་ནང་ན་ཡང་
ཆོས་ཐམས་ཅད་རྨི་ལམ་ལྟ་བུར་ཡང་དག་པར་ལྟ་ཞིང་། ཞེས་པ་ནས། ལེའུ་ཉི་ཤུ་པའོ།།
ཞེས་པའི་བར་རྒྱས་པར་བསྟན་ཏོ། །ཡུམ་རྒྱས་འབྲིང་གཉིས་ཀྱང་དེ་བཞིན་ནོ། །གཉིས་
པ༑ རྩེ་མོའི་རྩེ་སྦྱོར་བསོད་ནམས་རྣམ་པར་འཕེལ་བ་བཅུ་དྲུག་གིས་མཚོན་ནས་བསྟན་
པའི་ཟློཀ་གཅིག་ནི། འཛམ་བུ་གླིང་གི་སྐྱེ་བོ་སྙེད། །སངས་རྒྱས་མཆོད་པའི་དགེ་ལ་སོགས།།
རྣམ་མང་དུ་ནི་དཔེར་མཛད་ནས། །རྣམ་འཕེལ་བཅུ་དྲུག་བདག་ཉིད་དོ། །ཞེས་བྱུང་།
སྡུད་པ་ལས། འཛམ་བུ་གླིང་ན་སེམས་ཅན་ཇི་སྙེད་མ་ལུས་པ། །ཞེས་པ་ནས་ལེའུ་ཉི་ཤུ་
རྩ་དྲུག་བར། འདི་ལ་སྦྱར་ན་རུང་འམ་སྙམ། བསོད་ནམས་བརྒྱད་ཚན་པ་སྔ་ཕྱི་གཉིས་
ནི་རིམ་ཅན་ཁོ་ནར་འཐོབ་དགོས་སམ་དཔྱད། གསུམ་པ། བཟོད་པ་རྩེ་སྦྱོར་ཆོས་ལ་བརྟན་
པ་ཐོབ་པའི་ཆ་ནས་བསྟན་པའི་བློག་གཅིག་ནི། ཀུན་མཁྱེན་ཉིད་གསུམ་ཆོས་རྣམས་ཀྱི།།



599
མངོན་རྟོགས་རྒྱན་གྱི་ས་བཅད།
༼ང༽
ཡོངས་སུ་རྫོགས་པ་བླ་མེད་པ། །སེམས་ཅན་དོན་ཡོངས་མི་གཏོང་བ། །བརྟན་པ་ཞེས་
ནི་མངོན་པར་བརྗོད། །ཅེས་བྱུང་། སྡུད་པ་ལས། མི་ལྡོག་བྱང་ཆུབ། ཅེས་སོགས་བློཀ་
གཅིག་བྱུང་། བཞི་པ། ཆོས་མཆོག་རྩེ་སྦྱོར་བསོད་ནམས་ཚད་མེད་པས་ཟིན་པའི་ཏིང་
ངེ་འཛིན་ལ་སེམས་ཀུན་ཏུ་གནས་པའི་ཆ་ནས་བསྟན་པའི་ཟློཀ་གཅིག་ནི། གླིང་བཞི་པ་དང་
སྟོང་དག་དང་། །སྟོང་གཉིས་གསུམ་དག་དཔེར་མཛད་ནས། །བསོད་ནམས་མང་པོ་ཉིད་
ཀྱིས་ནི། །ཏིང་འཛིན་ཡོངས་སུ་བསྒྲགས་པ་ཡིན། །ཞེས་བྱུང་། སྡུད་པ་ལས། དགེ་བ་
དོན་གཉེར། ཞེས་སོགས་བློཀ་གཅིག་བྱུང་། ལྔ་པ། མཐོང་ལམ་རྩེ་སྦྱོར་བཤད་པ་ལ།།
སྤང་བྱ་བཤད་པ་དང་གཉེན་པོ་བཤད་པ་གཉིས། སྤང་བྱ་རྟོག་པ་མ་བཤད་ན་དེའི་གཉེན་
པོ་རྟོག་པར་མི་ནུས་པས། མཐོང་སྤང་འཇུག་ལྡོག་གཟུང་རྟོག་གཉིས་མདོར་བསྟན་པའི་
ཟློཀ་གཅིག་ནི། འཇུག་པ་དང་ནི་ལྡོག་པ་ལ། །གཟུང་བའི་རྣམ་རྟོག་སོ་སོར་དེ། །དགུ་ཡི་
བདག་ཉིད་ཇི་བཞིན་ཡུལ། །མིན་པའི་བདག་ཉིད་དག་ཤེས་བྱ། །ཞེས་བྱུང་། མཐོང་
སྤང་རྫས་བཏགས་འཛིན་རྟོག་གཉིས་མདོར་བསྟན་པའི་བློཀ་གཉིས་ནི། སོ་སོའི་སྐྱེ་བོ་འཕགས་
དབྱེ་བས། །སེམས་ཅན་རྫས་དང་བཏགས་ཡོད་པར། །རྣམ་རྟོག་འཛིན་པ་དག་ཏུ་འདོད།།
དེ་དག་སོ་སོར་དགུ་བདག་ཉིད། །གལ་ཏེ་གཟུང་དོན་དེ་བཞིན་མེད། །དེ་དག་གང་གི་འཛིན་
པར་འདོད། །དེ་ལྟར་དེ་དག་འཛིན་པ་ཡི། །ངོ་བོས་སྟོང་པའི་མཚན་ཉིད་དོ། །ཞེས་བྱུང་།
མཐོང་སྤང་འཇུག་པ་གཟུང་རྟོག་དགུ་རྒྱས་པར་བསྟན་པའི་བློཀ་གཉིས་ནི། ངོ་བོ་ཉིད་དང་
རིགས་དང་ནི། །ལམ་ནི་ཡང་དག་འགྲུབ་པ་དང་། །ཤེས་པའི་དམིགས་པ་མ་འཁྲུལ་དང་།།
མི་མཐུན་ཕྱོགས་དང་གཉེན་པོ་དང་། །རང་གིས་རྟོགས་དང་བྱེད་པ་དང་། །དེ་ཡི་ལས་
བྱའི་འབྲས་བུ་ལ། །འཇུག་པའི་ཕྱོགས་ཀྱི་རྟེན་ཅན་གྱི། །རྣམ་རྟོག་དེ་ནི་རྣམ་དགུར་འདོད།།
ཅེས་བྱུང་། མཐོང་སྤང་རྟོག་པ་བཟུང་རྟོག་དགུ་རྒྱས་པར་བསྟན་པའི་བློཀ་གསུམ་ནི། སྲིད་
དང་ཞི་བ་ལྟུང་བའི་ཕྱིར། །རྟོགས་པ་དམན་པ་ཉིད་དང་ནི། །ཡོངས་སུ་འཛིན་པ་མེད་



530
༼ང༽
མངོན་རྟོགས་རྒྱན་གྱི་ས་བཅད།
པ་དང་། །ལམ་གྱི་རྣམ་པ་མ་ཚང་དང་། །གཞན་གྱི་རྐྱེན་གྱིས་འགྲོ་བ་དང་། །ཆེད་དུ་
བྱ་བ་ལོག་པ་དང་། །ཉི་ཚེ་བ་དང་སྣ་ཚོགས་ཉིད། །གནས་དང་འཇུག་ལ་རྨོངས་པ་དང་།།
རྗེས་ལ་འགྲོ་ཞེས་བྱ་བ་དང་། །རྣམ་རྟོག་དགུ་ཡི་བདག་ཉིད་འདི། །ལྡོག་པའི་ཕྱོགས་ཀྱི་
རྟེན་ཅན་ཏེ། །ཉན་ཐོས་ལ་སོགས་ཡིད་ལས་འབྱུང་། །ཞེས་བྱུང་། མཐོང་སྤང་རྫས་
འཛིན་རྟོག་པ་དགུ་རྒྱས་པར་བསྟན་པའི་བློཀ་གཉིས་ནི། འཛིན་པ་དང་ནི་འདོར་བ་དང་།།
ཡིད་ལ་བྱེད་དང་ཁམས་རྣམས་ནི། །གསུམ་པོ་དག་དང་ཉེར་འབྲེལ་དང་། །གནས་དང་
མངོན་པར་ཞེན་པ་དང་། །ཆོས་ཀྱི་དངོས་པོ་བཏགས་པ་དང་། །ཆགས་པ་དང་ནི་གཉེན་
པོ་དང་། །ཇི་ལྟར་འདོད་བཞིན་འགྲོ་ཉམས་ལ། །འཛིན་པ་དང་པོར་ཤེས་པར་བྱ། །ཞེས་
བྱུང་། མཐོང་སྤང་བཏགས་འཛིན་རྟོག་པ་དགུ་རྒྱས་པར་བསྟན་པའི་ཟློཀ་གཉིས་ནི། ཆེད་
བཞིན་ངེས་པར་མི་འབྱུང་དང་། །ལམ་ལ་ལམ་མིན་ངེས་འཛིན་དང་། །འགོག་དང་བཅས་
པའི་སྐྱེ་བ་དང་། །དངོས་པོ་ལྡན་དང་མི་ལྡན་དང་། །གནས་དང་རིགས་ནི་འཇིག་པ་དང་།།
དོན་དུ་གཉེར་དང་རྒྱུ་མེད་དང༌། །ཕྱི་རྒོལ་བ་ནི་དམིགས་པ་ལ། །འཛིན་པའི་རྣམ་རྟོག་
གཞན་ཡིན་ནོ། །ཞེས་བྱུང་། རྟོག་པ་བཞི་པོ་དེ་དག་སྡུད་པར་ཡང་། །བྱང་ཆུབ་སེམས་
དཔའ་གང་ཞིག་མི་རྟོག་ཆོས་རྣམས་ཀུན། །ཞེས་པ་ནས། ཇི་སྐད་སྨྲས་བཞིན་བྱེད་དང་
བདེ་གཤེགས་བྱིན་རླབས་ཅན། །ཞེས་པའི་བར་གྱི་བློཀ་དགུས་རྒྱས་པར་གསུངས་སོ། །སྡུད་
པའི་ཚིག་འདི་ཡན་ཆད་ཀྱིས་བརྒྱད་སྟོང་པའི་ལེའུ་ཉེར་དྲུག་པ་རྫོགས་པ་ཡིན་གསུངས། དེ་
ལྟར་སྤང་བྱ་རྣམ་རྟོག་བཤད་ནས་དེའི་གཉེན་པོ་མཐོང་ལམ་བཤད་པ་ལ། མཐོང་ལམ་
དེ་རྒྱུ་གང་གི་སྟོབས་ཀྱིས་འཐོབ་ཅེ་ན། བྱང་ཆུབ་ཆེན་པོ་དེའི་རྒྱུ་ནི། རང་གིས་གདུལ་
བྱ་གཞན་རྟོགས་པའི་ཆོས་འབྲས་བུ་མཐོང་ལམ་ལ་འགོད་ཅིང་སྟོན་པ་དང་། དེའི་རྒྱུ་ལུང་
གི་ཆོས་ལ་འགོད་ཅིང་གཞན་རྒྱུད་སྦྱོང་བ་དང་། རང་ཉིད་ཀྱིས་མཉམ་གཞག་ཏུ་བསྒོམ་
པ་སོགས་ཀྱིས་རང་རྒྱུད་སྦྱོང་བ་དང་གསུམ་གྱིས་སོ། །འདིར་སྟོན་པ་ཞེས་པ་གཞན་ལ་



མངོན་རྟོགས་རྒྱན་གྱི་ས་བཅད།
༼ང༽
58
ཆོས་སྟོན་པ་ལ་བྱས་ན་ལུང་གི་ཆོས་ལ་འགོད་པ་དང་ཟློས་པས། འདི་ལ་ལེགས་བཤད་གསེར་
གྱི་ཕྲེང་བ་ལས། ལུང་སྟོན་པ། ཞེས་གསུངས་པ་དང༌། འདི་དག་གི་བཤད་བྱ་རྩ་བའི་
མདོ་བརྒྱད་སྟོང་པའི་མེ་ཏོག་བཀྲམ་པའི་ལེའུར་སྡུད་པར་ཡང་ངོ༌། །མཐོང་ལམ་ཐོབ་པའི་
དགེ་སློང་དྲུག་སྟོང་མ་འོངས་པར་མེ་ཏོག་བཀྲམ་པ་ཞེས་མིང་མཐུན་པས་སངས་རྒྱས་ཏེ་
བསྐལ་པ་སྐར་མ་ལྟ་བུར་འབྱུང་བར་ལུང་བསྟན་པའི་ཕྱིར་ན། ལུང་སྟོན་པ་ལ་སྦྱོར་བ་ཉིད་
འཐད་དོ། །མཐོང་ལམ་གྱི་རྒྱུ་ཁྱད་པར་གསུམ་པོ་དེ་དག་བསྟན་པའི་བློཀ་གཅིག་ནི། བྱང་
ཆུབ་ལ་གཞན་སྟོན་པ་དང་། །དེ་ཡི་རྒྱུ་ནི་ཡོངས་གཏོང་དང་། །དེ་ཐོབ་བར་ཆད་མེད་
པའི་རྒྱུ། །བསོད་ནམས་མང་པོའི་མཚན་ཉིད་དོ། །ཞེས་བྱུང༌། མཐོང་ལམ་གྱི་རྒྱུ་དེ་
ཉིད་སྡུད་པར་ཡང་། དེ་བཞིན་གཤེགས་ཡུམ་ཤེས་རབ་ཕ་རོལ་ཕྱིན་པ་འདི། །ཅེས་སོགས་
ཀྱི་ཟློཀ་དྲུག་གིས་བསྟན་ནོ། །གང་གི་དོན་དུ་མཐོང་བའི་ལམ་རྒྱུ་དེ་ལྟ་བུ་དང་བཅས་པར་
བཞེད་པའི་བྱང་ཆུབ་ཆེན་པོ་དེ་གང་ཞེ་ན། དེ་བསྟན་པའི་ཟློཀ་གཅིག་ནི། དྲི་མ་ཟད་དང་
མི་སྐྱེ་བའི། །ཡེ་ཤེས་བྱང་ཆུབ་ཅེས་བརྗོད་དེ། །ཟད་མེད་སྐྱེ་མེད་ཕྱིར་དེ་དག །གོ་རིམ་
བཞིན་དུ་ཤེས་པར་བྱ། །ཞེས་བྱུང་། དེ་ལྟར་རྒྱུ་གསུམ་གྱི་དྲི་མ་ཟད་པའི་བྱང་ཆེན་འཐོབ་
པ་མི་འཐད་དེ། སྤང་བྱ་རྣམས་དོན་དམ་པར་རྟོག་པས་བཏགས་ཙམ་ཡིན་པའི་ཕྱིར་ཞེ་
ན༔ ཅེས་པའི་རྩོད་པ་བསྟན་པའི་བློཀ་གཅིག་ནི། འགོག་པ་མེད་པའི་རང་བཞིན་ལ། །མཐོང་
ཞེས་བྱ་བའི་ལམ་གྱིས་ནི། །རྣམ་པར་རྟོག་རིགས་ཅི་ཞིག་ཟད། །སྐྱེ་མེད་རྣམ་པ་ཅི་ཞིག་
འཐོབ། །ཅེས་བྱུང་། དངོས་སྨྲའི་ཁས་ལེན་རིགས་པས་བཀག་པར་མ་ཟད་ནང་འགལ་
སྟོན་པའི་བློཀ་གཅིག་ནི། གཞན་གྱི་ཆོས་རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་པ་
ཡི༑ ༑སྒྲིབ་པ་ཟད་པར་བརྗོད་པ་གང་། །དེ་ལ་ཁོ་བོས་མཚར་དུ་བརྩིས། །ཞེས་བྱུང་།
དྲི་མ་ཟད་སྐྱེ་བདེན་པར་གྲུབ་ན་སྤང་གཉེན་གྱི་རྣམ་གཞག་དེ་དག་མི་འཐད་པར་བསྟན་པའི་
བློཀ་གཅིག་ནི། འདི་ལ་གསལ་བྱ་ཅི་ཡང་མེད། གཞག་པར་བྱ་བ་ཅུང་ཟད་མེད། །ཡང་



ssa
༼ང༽
མངོན་རྟོགས་རྒྱན་གྱི་ས་བཅད།
དག་ཉིད་ལ་ཡང་དག་ལྟ། །ཡང་དག་མཐོང་ནས་རྣམ་པར་གྲོལ། །ཞེས་བྱུང་། དེ་བཞིན་
རྩ་ཤེས་ལས། སྔོན་བྱུང་ད་ལྟ་མེད་ཅེས་པ། །དེས་ན་ཆད་པར་ཐལ་བར་འགྱུར། །ཞེས་
དྲི་མ་ཟད་སྐྱེ་བདེན་པར་གྲུབ་ན་སྤང་གཉེན་གྱི་རྣམ་གཞག་དེ་དག་གཞི་མེད་དུ་ཐལ་བར་
གསུངས་པའི་ཕྱིར་རོ། །དེ་ལྟར་ཞར་ལ་འོངས་པ་རྣམས་བརྗོད་ནས་རྣལ་མ་མཐོང་བའི་
ལམ་ཉིད་བསྟན་པའི་ཟློཀ་གཅིག་ནི། སྦྱིན་པ་ལ་སོགས་རེ་རེར་ནི། །དེ་དག་ཕན་ཚུན་བསྡུས་
པ་གང་། །སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་འདིར་མཐོང་བའི་ལམ།།
ཞེས་བྱུང་། སྡུད་པར་ཡང་། །བསླབ་པ་འདི་ནི་འདྲེན་པའི་བསླབ་པ་ཡོངས་བརྗོད་པ། །ཞེས་
སོགས་ཀྱི་བློཀ་བཞིས་ཕར་ཕྱིན་རེ་རེའི་ནང་དུ་དྲུག་དྲུག་ཚང་བར་ཉམས་སུ་ལེན་པའི་དྲུག་
ཚན་དྲུག་གི་མཐོང་རྩེ་དེ་བསྟན་པའོ། །ཕར་ཕྱིན་དྲུག་ཚན་བརྒྱ་དང་ཉེར་གཅིག །དེ་དག་
བརྐྱང་ན་སྟོང་ཕྲག་བརྒྱད་དང་བཞི་བརྒྱ་མདོ་སྡེ་བསྐལ་བཟང་ལས་གསུངས་པ་རྣམས་ནི་
བྱང་ཆུབ་སེམས་དཔའ་རྣམས་ཀྱི་ཉམས་ལེན་གྱི་གཙོ་བོ་ཡིན་ནོ། །དྲུག་ཚན་བརྒྱ་དང་ཉེར་
གཅིག་ཕན་ཚུན་རེ་རེའི་ནང་ཚང་བའི་ཚུལ་མདོ་སྡེ་བསྐལ་བཟང་ལས་ཤེས་པར་བྱའོ། །མཐོང་
ལམ་མཉམ་གཞག་ཏུ་རྩེ་སྦྱོར་ལ་དབང་བའི་ཚུལ་གྱིས་སྟོང་ཉིད་སྒོམ་པ་ཙམ་གྱིས་མི་ཆོག་
པར་རྗེས་ཐོབ་ཏུའང་རྟེན་འབྲེལ་ཡན་ལག་བཅུ་གཉིས་ཕྲུགས་བཞིར་སྒོམ་ཚུལ་བསྟན་པའི་
ཟློཀ་གཅིག་ནི། དེ་ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་སྙོམས་ཞུགས་ནས།།
རྟེན་ཅིང་འབྲེལ་འབྱུང་ལུགས་མཐུན་དང་། །ལུགས་མི་མཐུན་ལ་རྟོག་པར་བྱེད། །ཅེས་
བྱུང་། དེ་དག་སྡུད་པར། སེམས་ཅན་ཐ་མ་འབྲིང་དང་མཆོག་གྱུར་ཇི་སྙེད་པ། །ཞེས་
སོགས་ཟློག་གསུམ་གྱིས་བསྟན་པ་ལས། བློཀ་དང་
དང་པོས་རྒྱུ་ཐོག་མའི་མ་རིག་པ་ལས། ལས་
དང་སྲེད་ལེན་སོགས་ཚོགས་པ་ལས་འཕངས་འབྲས་ཕྱེད་དང་བདུན་སོགས་འབྱུང་བའི་ཀུན་
ཉོན་ཕྱོགས་ཀྱི་རྟེན་འབྲེལ་དང་། ཟློཀ་གཉིས་པས་བདག་མེད་རྟོགས་པའི་ཡེ་ཤེས་ཀྱིས་གཞིར་
བྱས་ཏེ་རྐྱེན་བསོད་ནམས་ཀྱི་ཚོགས་དང་འབྲེལ་བ་ལས་མ་རིག་པ་འགག་པས་འཁོར་བར་



མངོན་རྟོགས་རྒྱན་གྱི་ས་བཅད།
༼ང༽
503
འཕེན་བྱེད་ཀྱི་ལས་མི་བསོགས་ལ། དེ་མ་བསགས་པས་སྡུག་བསྔལ་གྱི་འཕྲུལ་འཁོར་མི་
འབྱུང་ཞིང་། ཡེ་ཤེས་ཀྱི་འཁོར་ལོ་འབྱུང་བར་འགྱུར་བའི་རྣམ་བྱང་གི་རྟེན་འབྲེལ་དང་།
དེ་ནས་རྐང་པ་གཉིས་ཀྱིས་ཀུན་བྱང་གི་རྟེན་འབྲེལ་གྱི་རིམ་པ་ཐ་སྙད་དུ་དེ་ལྟར་རུང་ཡང་
དོན་དམ་པར་ཟད་སྐྱེ་མེད་པར་གསུངས། དེ་ནས་རྐང་པ་གཉིས་ཀྱིས་འཁོར་བའི་རྩ་བ་
མ་རིག་པ་སྤངས་པ་ན་འཁོར་བ་ལས་གྲོལ་བར་གསུངས་པའོ། །དབུ་མ་རྟེན་འབྲེལ་སྙིང་
པོ་ལས། བཅུ་གཉིས་ཆོས་ནི་གསུམ་དུ་འདུ། །དང་པོ་བརྒྱད་པ་དགུ་ཉོན་མོངས། །གཉིས་
པ་བཅུ་པ་ལས་ཡིན་ཞིང་། །ལྷག་མ་བདུན་ནི་སྡུག་བསྔལ་ཡིན། །གསུམ་པོ་དག་ལས་གཉིས་
འབྱུང་སྟེ། །གཉིས་ལས་བདུན་འབྱུང་བདུན་ལས་ཀྱང་། །གསུམ་འབྱུང་སྲིད་པའི་འཁོར་
ལོ་དེ། །ཉིད་ནི་ཡང་དང་ཡང་དུ་འཁོར། །ཞེས་གསུངས་པ་རྣམས་དོན་སྤྱི་ཆགས་པའི་
ལྟད་མོ་ཡིན་ནོ། །
དྲུག་པ། སྒོམ་ལམ་རྩེ་སྦྱོར་བཤད་པ་ལ། མཐོང་ལམ་རྩེ་སྦྱོར་གྱི་སྐབས་སུ་སྤང་
བྱ་རྟོག་པ་སྔོན་ལ་བཤད་ནས་སྤོང་བྱེད་གཉེན་པོ་རྗེས་སུ་གསུངས་པ་དང་མི་འདྲ་བར། སྤོང་
བྱེད་གཉེན་པོ་སྔོན་བཤད་ནས་སྤང་བྱ་རྟོགས་པ་རྗེས་སུ་གསུངས་པ་ནི་རེ་རེའི་སྤང་གཉེན་
གཉིས་ཀ་མཚོན་པའི་ཆེད་ཡིན་གསུངས། སྤྱིར་སྒོམ་ལམ་ལ་དབྱེ་བ་མང་པོ་ཡོད་ཀྱང་སྒོམ་
ལམ་རྩེ་སྦྱོར་བཤད་པའི་སྐབས་སུ་ཏིང་ངེ་འཛིན་གྱི་རྩལ་སྦྱོང་བའི་ཆེད་དུ་སྙོམས་འཇུག་ཚར་
ལྔའི་ནང་གི་ཐོད་རྒལ་སྙོམས་འཇུག་མཚན་གཞིར་བསྟན་པའི་བློཀ་གཉིས་ནི། འགོག་དང་
བཅས་པའི་སྙོམས་འཇུག་དགུར། །རྣམ་པ་གཉིས་སུ་སོང་འོངས་ནས། །འདོད་པར་གཏོགས་
པའི་རྣམ་པར་ཤེས། །མཉམ་བཞག་མིན་པའི་མཚམས་བཟུང་སྟེ། །ཐོད་རྒལ་དུ་ནི་སྙོམས་
འཇུག་པ། །གཅིག་དང་གཉིས་གསུམ་བཞི་དང་ལྔ། །དྲུག་དང་བདུན་དང་བརྒྱད་བརྒལ་
ནས། །འགོག་པའི་བར་དུ་མི་འདྲར་འགྲོ། །ཞེས་བྱུང་། སྡུད་པར་ཡང་། མཐུ་ཆེན་ལྡན་
པ་བསམ་གཏན་བཞིས་ཀྱང་གནས་བྱེད་བྱ། །ཞེས་སོགས་ཟློག་གསུམ་གྱིས་བསྟན་ནོ། །མཐོང་



584
༼ང༽
མངོན་རྟོགས་རྒྱན་གྱི་ས་བཅད།
སྤང་གཟུང་འཛིན་གྱི་རྟོག་པ་རྣམས་དམིགས་ཡུལ་བདེན་པ་བཞི་དང་གནས་ཁམས་ཀྱིས་
ཕྱེ་ན་བརྒྱ་རྩ་བརྒྱད་ཡོད་པ་དེ་བཞིན་དུ། སྒོམ་སྤང་གཟུང་འཛིན་གྱི་རྟོག་པ་ལའང་དེ་ལྟར་
ཕྱེ་ན་བརྒྱ་རྩ་བརྒྱད་ཡོད་པ་ལས། སྒོམ་སྤང་འཇུག་པ་གཟུང་རྟོག་ཉེར་བདུན་བསྟན་པའི་
བློཀ་ཕྱེད་དང་གཉིས་ནི། མདོར་བསྡུས་རྒྱས་དང་སངས་རྒྱས་ཀྱི། །བསྟངས་བས་ཡོངས་
སུ་མ་བཟུང་དང༌། །དུས་གསུམ་ཡོན་ཏན་མེད་པ་དང་། །ལེགས་པའི་ལམ་ནི་རྣམ་གསུམ་
ལ༑ ༑གཟུང་བའི་རྣམ་རྟོག་འདི་གཅིག་སྟེ། །སྦྱོར་བའི་རྣམ་པའི་སྤྱོད་ཡུལ་ཅན། །ཞེས་
བྱུང་། སྒོམ་སྤང་ལྡོག་པ་གཟུང་རྟོག་ཉེར་བདུན་བསྟན་པའི་བློཀ་ཕྱེད་དང་གསུམ་ནི། གཉིས་
པ་སེམས་དང་སེམས་བྱུང་རྣམས། །འཇུག་པའི་ཡུལ་ཅན་ཡིན་བཞེད་དེ། །སེམས་མི་
སྐྱེ་དང་བྱང་ཆུབ་ཀྱི། །སྙིང་པོ་ཡིད་ལ་མི་བྱེད་དང་། །ཐེག་པ་དམན་པ་ཡིད་བྱེད་དང༌།།
རྫོགས་པའི་བྱང་ཆུབ་ཡིད་མི་བྱེད། །སྒོམ་དང་སྒོམ་པ་མེད་པ་དང་། །དེ་དག་ལས་ནི་བཟློག་
ཉིད་དང་། །ཇི་བཞིན་དོན་མི་རྣམ་རྟོག་པ། །སྒོམ་པའི་ལམ་ལ་ཤེས་པར་བྱ། །ཞེས་བྱུང་།
སྒོམ་སྤང་རྫས་འཛིན་རྟོག་པ་ཉེར་བདུན་བསྟན་པའི་བློཀ་གཉིས་ནི། སེམས་ཅན་བཏགས་
པའི་སྤྱོད་ཡུལ་དང་། །ཆོས་བཏགས་པ་དང་སྟོང་མིན་ཉིད། །ཆགས་དང་རབ་འབྱེད་བདག་
ཉིད་དང་། །དངོས་པོར་བྱེད་དང་ཐེག་གསུམ་དང་། །ཡོན་ནི་དག་པ་མ་ཡིན་དང་། །སྤྱོད་
པ་རྣམ་པར་འཁྲུགས་པ་ལ། །འཛིན་པར་བྱེད་པ་དང་པོར་དེ། །ཤེས་པར་བྱ་བ་བསྒྲགས་
པ་ཡིན། །ཞེས་བྱུང་། སྒོམ་སྤང་བཏགས་འཛིན་རྟོག་པ་མདོར་བསྟན་པའི་བློཀ་གཅིག་
ནི༑ སེམས་ཅན་བཏགས་དང་དེ་རྒྱུ་ཡི། །ཡུལ་ཅན་དེ་ཡིས་རྣམ་འཇོམས་པས། །སྒོམ་
པའི་ལམ་དང་འབྲེལ་བ་ཡི། །མི་མཐུན་ཕྱོགས་གཞན་རྣམ་པ་དགུ །ཞེས་བྱུང་། སྒོམ་
སྤང་བཏགས་འཛིན་རྟོག་པ་ཉེར་བདུན་རྒྱས་པར་བསྟན་པའི་བློཀ་གཉིས་ནི། བདག་ཉིད་
ཇི་བཞིན་ཀུན་མཁྱེན་ནི། །གསུམ་གྱི་སྒྲིབ་པ་རྣམ་གསུམ་དང་། །ཞི་ལམ་དེ་བཞིན་ཉིད་
སོགས་དང་། །མཚུངས་པར་ལྡན་དང་མི་ལྡན་དང་། །མི་མཉམ་སྡུག་བསྔལ་ལ་སོགས་



མངོན་རྟོགས་རྒྱན་གྱི་ས་བཅད།
༼ང༽
535
དང༌། །ཉོན་མོངས་རྣམས་ཀྱི་རང་བཞིན་དང་། །གཉིས་སུ་མེད་ལ་ཀུན་རྨོངས་ལ། །རྣམ་
པར་རྟོག་པ་ཐ་མར་བཞེད། །ཅེས་བྱུང་། སྒོམ་ལམ་དཔེ་གཉིས་ཀྱིས་མཚོན་ནས་བསྟན་
པའི་བློཀ་གཉིས་ནི། ཡམས་ནད་འདི་རྣམས་ཟད་ནས་ནི། །ཡུན་རིང་ལོན་ནས་དབུགས་
ཕྱིན་ལྟར། །རྣམ་པ་ཀུན་ཏུ་འགྲོ་བ་ཡི། །བདེ་སྒྲུབ་ཡོན་ཏན་ཕུན་ཚོགས་ཀུན། །རྒྱ་མཚོ་
ཆེ་ལ་ཆུ་བོ་བཞིན། །འབྲས་བུ་མཆོག་གི་སྦ་བ་ཡི། །སེམས་དཔའ་ཆེན་པོ་དེ་ལ་ནི། །རྣམ་
པ་ཀུན་ཏུ་རྟེན་པར་བྱེད། །ཅེས་བྱུང་།
བདུན་པ། བར་ཆད་མེད་པའི་རྩེ་སྦྱོར་བསྟན་པའི་ཟློཀ་གཉིས་ནི སྟོང་གསུམ་སྐྱེ་
བོ་ཉན་ཐོས་དང་། །བསེ་རུའི་རྟོགས་པ་ཕུན་ཚོགས་དང་། །བྱང་ཆུབ་སེམས་དཔའི་སྐྱོན་
མེད་ལ། །བཀོད་པའི་དགེ་བ་དཔེར་མཛད་ནས། །བསོད་ནམས་མང་པོ་ཉིད་ཀྱིས་ནི། །སངས་
རྒྱས་ཉིད་ནི་བར་མེད་དེ། །བར་ཆད་མེད་པའི་ཏིང་ངེ་འཛིན། །དེ་ནི་རྣམ་པ་ཀུན་མཁྱེན་
ཉིད། །ཅེས་བྱུང་། བར་ཆད་མེད་པའི་རྩེ་སྦྱོར་གྱི་དམིགས་རྣམ་བསྟན་པའི་ཟློཀ་གཅིག་
ནི༑ འདི་ཡི་དམིགས་པ་དངོས་མེད་དེ། །བདག་པོ་དྲན་པ་ཡིན་པར་བཞེད། །རྣམ་པ་ཞི་
ཉིད་འདི་ལ་ནི། །རབ་ཏུ་སྨྲ་རྣམས་རྒྱུད་མར་རྒོལ། །ཞེས་བྱུང་། བར་ཆད་མེད་པའི་རྩེ་
སྦྱོར་དམིགས་རྣམ་དང་བཅས་པ་དེ་ཉིད་སྡུད་པར་ཡང་། དཔེར་ན་འཛམ་གླིང་མི་ཞིག་
སྔོན་ཆད་ལྷ་ཡུལ་གྱི། །ཞེས་སོགས་གློཀ་གཉིས་བསྟན་པའོ། །
བརྒྱད་པ། བསལ་བྱ་ལོག་སྒྲུབ་སེལ་ཚུལ་དང་བཅས་པ་བསྟན་པའི་བློཀ་གསུམ་
ནི༑ དམིགས་པ་འཐད་དང་དེ་ཡི་ནི། །ངོ་བོ་ཉིད་ངེས་གཟུང་བ་དང་། །རྣམ་ཀུན་མཁྱེན་
ཉིད་ཡེ་ཤེས་དང་། །དམ་པའི་དོན་དང་ཀུན་རྫོབ་དང་། །སྦྱོར་དང་དཀོན་མཆོག་གསུམ་
པོ་དང་། །ཐབས་བཅས་ཐུབ་པའི་རྟོགས་པ་དང་། །ཕྱིན་ཅི་ལོག་ནི་ལམ་བཅས་དང་། །གཉེན་
པོ་མི་མཐུན་ཕྱོགས་དག་དང་། །མཚན་ཉིད་དང་ནི་སྒོམ་པ་ལ། །སྨྲ་བ་རྣམས་ཀྱི་ལོག་རྟོག་
པ༑ ༑རྣམ་པ་ཀུན་མཁྱེན་ཉིད་རྟེན་ཅན། །རྣམ་པ་བཅུ་དྲུག་དག་ཏུ་བཞེད། །ཅེས་བྱུང་།
༡༢
༡༦



566
༼ང༽
མངོན་རྟོགས་རྒྱན་གྱི་ས་བཅད།
དེའང་གང་རྟོགས་པར་དཀའ་བ་དེ་རང་གི་བློར་མ་ཤོང་བ་ན་དེ་ལ་སྡང་བ་དང་ཕྱིན་ཅི་ལོག་
ཏུ་སྨྲ་བ་ཆོས་ཉིད་ཡིན་པས། དངོས་སྨྲས་བདེན་གཉིས་མི་འཐད་པའི་ཀླན་ཀ་འཕངས་པ་
དེ་འདིའི་དམིགས་རྣམ་ཤིན་ཏུ་ཟབ་པའི་རྟགས་ཡང་དག་ཡིན། དེས་ན་ཀླན་ཀ་བཅུ་དྲུག་
བརྒྱུད་མར་འབྱུང་ལ། བཅུ་དྲུག་པོ་རེ་རེ་ལའང་དོན་དམ་དང་ཀུན་རྫོབ་སྒོ་ཅན་གཉིས་
གཉིས་ཡོད་དམ་སྙམ། དེ་དག་གི་དོན་ནི། དོན་དམ་བདེན་པ་རྟགས་སུ་བཀོད་ནས་ཀུན་
རྫོབ་འགོག་པར་བྱེད་པ་དོན་དམ་སྒོ་ཅན་གྱི་ཀླན་ཀ་ཡིན་ནོ། །ལན་ནི། དང་པོ་ལ་ཐ་སྙད་
དུ་ཡོད་ཅེས་པ་དང༌། ཕྱི་མ་ལ་དོན་དམ་པར་མེད་ཅེས་རིམ་བཞིན་ནོ། །བདེ་སྒྲུབ་ཡོན་
ཏན་ཕུན་ཚོགས་ཀུན། །རྒྱ་མཚོ་ཆེ་ལ་ཆུ་བོ་བཞིན། །ཞེས་པ་ལོག་རྟོག་བསལ་ནས་བར་
ཆད་མེད་པའི་རྩེ་སྦྱོར་བསྐྱེད་པར་གདམས་པ་ལ་སྦྱོར་ནའང་རུང་། མངོན་རྟོགས་རྒྱན་
གྱི་སྐབས་ལྔ་པ་ལ་ཟློཀ་བཞི་བཅུ་ཞེ་གཉིས་ཡོད་པ་རྣམས་རྩེ་སྦྱོར་མཚོན་བྱེད་ཀྱི་ཆོས་བརྒྱད་
བསྟན་པའི་ལུས་རྣམ་བཞག་གི་ཟློཀ་གཉིས་དང་ཚིག་རྐང་ཕྱེད་དང་བཅས་རྫོགས་སོ།། །།
དྲུག་པ། མཁྱེན་གསུམ་གྱི་རྣམ་པ་སྒོམ་པ་ལ་བརྟན་པ་ཐོབ་པའི་རྒྱུ་མཐར་གྱིས་
སྦྱོར་བ་བཤད་པ་ལ། མཐར་གྱིས་སྦྱོར་བ་མཚོན་བྱེད་ཀྱི་ཆོས་བཅུ་གསུམ་བསྟན་པའི་ལུས་
རྣམ་བཞག་གི་ཚིག་ནི། མཐར་གྱིས་པ། རྣམ་གསུམ་རྣམ་བཅུ། ཞེས་བྱུང་། དེ་དག་
རྒྱས་པར་བསྟན་པའི་ཡན་ལག་རྒྱས་བཤད་ཀྱི་ཐོཀ་གཅིག་ནི། སྦྱིན་པ་ཤེས་རབ་བར་དག་
དང་། །སངས་རྒྱས་ལ་སོགས་དྲན་དང་ཆོས། །དངོས་མེད་ངོ་བོ་ཉིད་ཀྱིས་ནི། །མཐར་
གྱིས་པ་ཡི་བྱ་བར་བཞེད། །ཅེས་ལམ་གྱི་ངོ་བོ་ཕྱིན་དྲུག་དང་། སྒྲུབ་པའི་རྟེན་སངས་རྒྱས་
དཀོན་མཆོག་དང་། སྤང་བླང་གི་སྒོ་ནས་ཆོས་དཀོན་མཆོག །སྔ་མ་དགེ་འདུན་ཉི་ཤུའི་
སྐབས་བཞིན་དུ་དགེ་འདུན་དཀོན་མཆོག་རྗེས་སུ་དྲན་པ། རང་གིས་ཁས་བླངས་པའི་དམ་
ཚིག་དང་སྡོམ་པ་ཚུལ་བཞིན་དུ་བསྲུངས་པའི་སྒོ་ནས་ཚུལ་ཁྲིམས་དྲན་པ་དང་། དགེ་བ་
ཐམས་ཅད་སྒྲུབ་པའི་གཏོང་བ་དྲན་པ་དང་། རྣམ་པར་དག་པའི་ལྷའི་ལྷ་སངས་རྒྱས་དང་



མངོན་རྟོགས་རྒྱན་གྱི་ས་བཅད།
༼ང༽
597
བྱང་སེམས་ས་མཐོན་པོར་ཞུགས་པ་རྣམས་དང་། འཇིག་རྟེན་སྐྱོང་བ་བཞི་རྣམས་ཐུགས་
ཁྲེལ་བར་འགྱུར་བས་བྱ་བ་མ་ཡིན་པ་བྱེད་མི་རུང་སྙམ་དུ་དེ་དག་དཔང་པོའི་ཚུལ་དུ་དྲན་
པ་དང་། ཐབས་ཁྱད་པར་ཅན་བྱམས་སྙིང་རྗེ་བྱང་ཆུབ་ཀྱི་སེམས་རྣམས་ཀྱིས་ཟིན་པའི་
བདེན་མེད་རྟོགས་པའི་ཤེས་རབ་དང་བཅུ་གསུམ་ཡོད་པའི་ཕྱིར་རོ། །སྐབས་དྲུག་པ་འདིའི་
སྐབས་སུ་སྦྱོར་མཐོང་སྒོམ་གསུམ་གྱི་ཐ་སྙད་མ་གསུངས་ཀྱང་། དྲན་པ་ཉེར་གཞག་སོགས་
ཀྱིས་གོ་རིམ་བཞིན་དུ་ངེས་པར་འབྱེད་པའི་ཆ་དང་མཐུན་པ་དང་། མཐོང་བ་དང་། སྒོམ་
པའི་ལམ་རྗོད་པར་བྱེད་པ་དང་། ཞེས་སོགས་དང་། དེའི་ཕྱིར་ན། སྐབས་དང་པོ་དྲུག་
པོ་རེ་རེའི་ནང་སྦྱོར་མཐོང་སྒོམ་གསུམ་བསྟན་ནོ། །འདི་ལ་གོལ་སར་ལྟུང་བའི་ཉེན་ཆེ་བས།
དེའི་ཟློས་སྐྱོན་མེད་ཚུལ་ནི། སྐབས་དང་པོ་གསུམ་དུ་ཤེས་བྱ་མཁྱེན་གསུམ་གྱི་རང་བཞིན་
གཏན་ལ་ཕབ་པ་དེ། ཐོས་བསམ་གྱིས་ཤེས་ནས་སྒོམ་བྱུང་གིས་ངེས་པ་དང་། དེ་གོམས་
པ་ལས་མངོན་སུམ་དུ་མཐོང་བ་དང་། མཐོང་ཟིན་གོམས་པར་བྱེད་པ་གསུམ་དགོས་པ་
དང་། གཏན་ལ་དབབ་བྱའི་གཞི་གསུམ་སོ་སོ་ཡིན་པས་ཟློས་སྐྱོན་མེད་པ་ཤེས་སླ། སངས་
རྒྱས་ཀྱི་གོ་འཕང་འཐོབ་པ་ལ་སྒོམ་ཚུལ་མི་འདྲ་བ་དུ་མ་ཞིག་དགོས་པས། སྐབས་ཕྱི་མ་
གསུམ་གྱིས་ཀྱང་བསྡུས་ནས་སྒོམ་པ་དང་། ཏིང་ངེ་འཛིན་གྱི་རྩལ་སྦྱངས་པའི་ཆེད་དུ་གོ་
རིམ་དཀྲུགས་ཏེ་ཐོད་རྒལ་ལམ་སྤེལ་ནས་སྒོམ་པ་དང་། གོ་རིམ་མཐར་ཆགས་སུ་སྒོམ་
པ་སོགས་སྒོམ་ཚུལ་དུ་མ་ཞིག་གསུངས་པས། སྒོམ་ཚུལ་དེ་དག་ཀྱང་སྔ་མ་དོར་ནས་ཕྱི་
མ་སྒོམ་པ་ལྟ་བུ་མ་ཡིན་པར་རང་རང་སྒོམ་པ་ནས་རྒྱུན་མཐའི་སྔ་ལོག་བར་དུ་སྒོམ་པ་ཤེས་
པའི་ཆེད་དུ་སྐབས་ཕྱི་མ་གསུམ་པོ་རེ་རེའི་ནང་དུའང་སྦྱོར་མཐོང་སྒོམ་གསུམ་གསུམ་བསྟན་
པ་ཟློས་པའི་སྐྱོན་མེད་པར་མ་ཟད་དགོས་པའང་ཡོད་པས། མངོན་རྟོགས་རྒྱན་གྱི་སྐབས་
དང་པོ་དྲུག་གི་སྐབས་སུ་སྦྱོར་མཐོང་སྒོམ་གསུམ་ཆ་ཚང་ཚར་དྲུག་བསྟན་པའི་དགོས་པ་
དང་རྒྱུ་མཚན་དང་། བསྟན་ཚུལ་མི་འདྲ་བ་རྣམས་ཤེས་པ་ཤིན་ཏུ་གལ་ཆེའོ། །འགའ་



588
༼ང༽
མངོན་རྟོགས་རྒྱན་གྱི་ས་བཅད།
ཞིག་གིས་བག་ལ་ཉལ་ཀུན་འཇོམས་པ་དང་། །ཞེས་སོགས་གསུངས་པས། སྐབས་བཞི་
པར་བཤད་པའི་སྦྱོར་ལམ་དེ་ས་བརྒྱད་པའི་ཡེ་ཤེས་སུ་འདོད་པ་སོགས་མི་འཐད་དེ། དེ་
ལྟར་ན་སྐབས་དང་པོའི་སྦྱོར་ལམ་ཡང་སྦྱོར་ལམ་དངོས་མ་ཡིན་པར་འགྱུར་ཏེ། ཏིང་འཛིན་
རྣམ་པར་མི་རྟོག་པ། །ཞེས་སོགས་ཀྱི་ཏིང་ངེ་འཛིན་དེ་དཔའ་བར་འགྲོ་བའི་ཏིང་ངེ་འཛིན་
ཡིན་ལ། དེ་ས་བརྒྱད་པ་ནས་ཐོབ་པར་འདིའི་བཤད་བྱའི་མདོ་ནས་གསུངས་པ་དང་། ལུང་
སྟོན་པ་དང་རློམ་པ་ཟད། །ཅེས་སོགས་གསུངས་པའི་ཕྱིར་དང་། དེར་མ་ཟད་སྐབས་བཞི་
པར་ཐར་པ་ཆ་མཐུན་རྒྱུད་ལ་སྐྱེ་ཚུལ་བཤད་ནས་དེའི་འོག་ཏུ་སྦྱོར་མཐོང་སོགས་མི་བཤད་
པར་བརྒལ་ཏེ་ས་བརྒྱད་པ་བཤད་ན་ནི་འབྲེལ་མེད་དུ་འགྱུར་བ་དང་། སྦྱོར་མཐོང་སྒོམ་
གསུམ་གྱི་ཕྱིར་མི་ལྡོག་པའི་རྟགས་མདོར་བསྟན་རྒྱས་བཤད་གཉིས་ཀྱི་སྒོ་ནས་བསྟན་པ་རྣམས་
མི་འཐད་པར་འགྱུར་པའི་ཕྱིར་རོ། །མང་དོགས་ནས་དེ་ཙམ་ལས་མ་བྲིས། སློབ་དཔོན་
སེང་གེ་བཟང་པོས་མཐར་གྱིས་སྦྱོར་བ་སྡུད་པར་སྦྱོར་བའི་ཚེ། སེམས་ཅན་གང་དག་གཞན་
ཕྱིར་སེམས་པ་རྣམ་དག་པ། ཞེས་སོགས་ཀྱི་བློཀ་གཅིག་དང་སྦྱོར་ཞིང་། བུདྡྷ་ཤྲཱིས་བྱང་
ཆུབ་སེམས་དཔའི་སྦྱིན་པས་ཡི་དྭགས་འགྲོ་བ་གཅོད། །ཅེས་སོགས་ཀྱི་བློ་ཀ་བཞི་དང་སྦྱོར་
བ་གཉིས་ཀ་འབྲེལ་ཆེ་བས་ལེགས་སོ། །མངོན་རྟོགས་རྒྱན་གྱི་སྐབས་དྲུག་པ་ལ་བློ་ཀ་གཅིག་
ཡོད་པ་མཐར་གྱིས་སྦྱོར་བ་མཚོན་བྱེད་ཀྱི་ཆོས་བཅུ་གསུམ་བསྟན་པའི་ལུས་རྣམ་བཞག་
གི་ཚིག་རྣམས་དང་བཅས་པ་རྫོགས་སོ།། །།
གོང་དུ་རྣམ་རྫོགས་སྦྱོར་བ་བཤད་པའིསྐབས་སུ་མཁྱེན་གསུམ་གྱི་རྣམ་པ་སོ་སོར་
བཤད་པ་དང་། རྩེ་སྦྱོར་གྱི་སྐབས་སུ་བསྡུས་ཏེ་གཏན་ལ་ཕབ་པ་དེ་མཐར་གྱིས་སྦྱོར་བའི་
སྐབས་སུ་ངོ་བོ་གྲངས་ཚང་མ་ཚང་གོ་རིམ་རྣམས་ཞུ་དག་བྱས་ཏེ་བརྟན་པར་བྱས་པའི་འབྲས་
བུ་ལ་གང་འོང་ན་སྐད་ཅིག་མའི་སྦྱོར་བ་འབྱུང་བ་དེའི་ཕྱིར་ན།
བདུན་པ། སྐད་ཅིག་མའི་སྦྱོར་བ་བཤད་པ་ལ། སྐད་ཅིག་མའི་སྦྱོར་བ་མཚོན་



མངོན་རྟོགས་རྒྱན་གྱི་ས་བཅད།
༼ང༽
539
བྱེད་ཀྱི་ཆོས་བཞི་བསྟན་པའི་ལུས་རྣམ་བཞག་གི་ཚིག་རྐང་ཕྱེད་དང་གཉིས་ནི། སྐད་ཅིག་
མ༑ ༑གཅིག་གིས་མངོན་རྫོགས་བྱང་ཆུབ་པ། །ཞེས་བྱུང་། སྐད་ཅིག་མའི་སྦྱོར་བ་རྒྱས་
པར་བཤད་པ་ལ། སྐད་ཅིག་མའི་སྦྱོར་བ་མཚོན་བྱེད་ཀྱི་ཆོས་བཞི་ལས། དང་པོ། རྣམ་
པར་སྨིན་པ་མ་ཡིན་པའི་སྐད་ཅིག་མའི་སྦྱོར་བ་བསྟན་པའི་བློཀ་གཅིག་ནི། སྦྱིན་པ་ལ་སོགས་
རེ་རེས་ཀྱང་། །ཟག་མེད་ཆོས་ཀུན་བསྡུས་པའི་ཕྱིར། །ཐུབ་པའི་སྐད་ཅིག་གཅིག་པ་ཡི།།
རྟོགས་པ་འདི་ནི་ཤེས་པར་བྱ། །ཞེས་བྱུང༌། ཟག་མེད་ཀྱི་ཡེ་ཤེས་གཅིག་གི་ཡུལ་དུ་ཟག་
མེད་ཀྱི་ཆོས་ཀུན་བསྡུས་པ་དཔེ་དང་བཅས་པ་བསྟན་པའི་བློཀ་གཅིག་ནི། ཇི་ལྟར་སྐྱེས་
བུས་ཟོ་ཆུན་རྒྱུད། །རྡོག་ཐབས་གཅིག་གིས་བསྐྱོད་པ་ན། །ཐམས་ཅད་ཅིག་ཅར་འགུལ་
བ་ལྟར། །སྐད་ཅིག་གཅིག་ཤེས་དེ་བཞིན་ནོ། །ཞེས་བྱུང་། དཔེ་དོན་དེ་དག་འོག་ཏུ་འཆད་
པར་འགྱུར་རོ། །རྣམ་པར་སྨིན་པའི་སྐད་ཅིག་མའི་སྦྱོར་བ་བསྟན་པའི་བློཀ་ནི། གང་ཚེ་
ཆོས་དཀར་ཐམས་ཅད་ཀྱི། །རང་བཞིན་ཤེས་རབ་ཕ་རོལ་ཕྱིན། །རྣམ་སྨིན་ཆོས་ཉིད་
གནས་སྐབས་སྐྱེས། །དེ་ཚེ་སྐད་ཅིག་གཅིག་ཡེ་ཤེས། །ཞེས་བྱུང༌། མཚན་ཉིད་མེད་
པའི་སྐད་ཅིག་མའི་སྦྱོར་བ་བསྟན་པའི་བློཀ་གཅིག་ནི། སྦྱིན་པ་ལ་སོགས་སྤྱོད་པ་ཡིས། །ཆོས་
ཀུན་རྨི་ལམ་འདྲར་གནས་ནས། །ཆོས་རྣམས་མཚན་ཉིད་མེད་པ་ཉིད། །སྐད་ཅིག་མ་ནི་
གཅིག་གིས་རྟོགས། །ཞེས་བྱུང་། གཉིས་སུ་མེད་པའིསྐད་གཅིག་མའི་སྦྱོར་བ་བསྟན་པའི་
བློཀ་གཅིག་ནི། རྨི་ལམ་དང་ནི་དེ་མཐོང་ཉིད། །གཉིས་ཀྱི་ཚུལ་དུ་མི་མཐོང་ལྟར། ཆོས་
རྣམས་གཉིས་སུ་མེད་པ་ཡི། །དེ་ཉིད་སྐད་ཅིག་གཅིག་གིས་མཐོང་། །ཞེས་བྱུང་། མངོན་
རྟོགས་རྒྱན་གྱི་སྐབས་བདུན་པ་ལ་བློཀ་ལྔ་ཡོད་པ་རྣམས་ནི། སྐད་ཅིག་མའི་སྦྱོར་བ་མཚོན་
བྱེད་ཀྱི་ཆོས་བཞི་བསྟན་པའི་ལུས་རྣམ་བཞག་གི་ཚིག་རྐང་ཕྱེད་དང་གཉིས་དང་བཅས་པ་
རྫོགས་སོ།། །།
སློབ་དཔོན་གྱིས་སྐད་ཅིག་མའི་སྦྱོར་བ་དེ་ཉིད་སྡུད་པ་དང་སྦྱར་ཚེ། སྐྱོ་བ་བྱས་



540
༼ང༽
མངོན་རྟོགས་རྒྱན་གྱི་ས་བཅད།
བ་ལའང་
སམ་འོན་ཏེ་རྟག་ཏུ་བརྡེག་ཀྱང་རུང་། །ཞེས་སོགས་ཀྱི་བློཀ་གཉིས་དང་སྦྱར་ཞིང་། །བུདྡྷ་
ཤྲཱིས་སྡུད་འགྲེལ་ན། ཆོས་འདི་ཡོངས་རྫོགས་བྱས་ནས་བྱང་ཆུབ་སེམས་དཔའ་དེ། ཞེས་
སོགས་ཀྱི་བློཀ་གཅིག་ལ་སྦྱར་བ་གཉིས་ཀ་རུང་ངོ༌། །དེའང་དང་པོར་སོ་སྐྱེའི་སྐབས་ལ་
སྟོང་ཉིད་རྟོགས་པའི་ཐབས་ལ་ཁྲིད། དེ་ནས་དོན་སྤྱིའི་སྒོ་ནས་རྟོགས། དེ་ནས་མངོན་
སུམ་དུ་རྟོགས་ཏེ། ས་དྲུག་པ་མན་ཆད་ཀྱིས་སྟོང་ཉིད་སྒོམ་པའི་ཚེ་མཚན་བཅས་རྩོལ་བཅས་
དང་། ས་བདུན་པར་མཚན་མེད་རྩོལ་བཅས་ཡིན་པའི་ཕྱིར་ན་འབད་རྩོལ་རགས་པ་དང་
བཅས་པ་ཡིན་པས་ས་བདུན་པ་མན་ཆད་རྣམ་པར་མ་སྨིན་པ་དང་། ས་བརྒྱད་པ་ཡན་ཆད་
མཚན་མེད་རྩོལ་མེད་ཀྱི་སྒོ་ནས་འབད་རྩོལ་ཞི་བས་རྣམ་པར་སྨིན་པ་ཡིན་ལ། དེ་དག་རིམ་
གྱིས་གོམས་པར་བྱས་པ་ཐམས་ཅད་ཀྱི་མཐར་ཐུག་པ་ནི་ལམ་དུས་ཀྱི་དབང་དུ་བྱས་ན་སྐད་
ཅིག་མའི་སྦྱོར་བ་དེ་ཉིད་ཡིན་པས། རིགས་རྒྱུན་གྱི་སྒོ་ནས་སྐད་ཅིག་མའི་སྦྱོར་བ་ལ་
རྣམ་པར་སྨིན་མ་སྨིན་གྱི་སྐད་ཅིག་མའི་སྦྱོར་བ་གཉིས་སུ་ཕྱེ་བ་ཡིན་ནོ། །དེའི་ཚེ་སྦྱིན་སོགས་
ཟག་མེད་ཀྱི་ཆོས་གཅིག་མངོན་དུ་བྱས་པ་ན་ཐམས་ཅད་མངོན་དུ་བྱེད་ནུས་ཏེ། སྔར་སྦྱིན་
སོགས་རེ་རེའི་ནང་དུའང་རྒྱལ་སྲས་ཀྱི་ལམ་ཆ་ཚང་བར་བསྡུས་ནས་གོམས་པར་བྱས་པའི་
ཕྱིར། སྟོང་ཉིད་ལྟ་བུ་ལ་མཚོན་ནའང་། ཆོས་གཅིག་གི་སྟེང་དུ་དགག་བྱ་བདེན་གྲུབ་ཁེགས་
པ་ན་དགག་བྱ་རིགས་མཐུན་པས་ན་ཆོས་གཞན་ཐམས་ཅད་ཀྱི་སྟེང་དུའང་རིགས་པའི་སྟོབས་
ཤུགས་ཀྱིས་ཁེགས་པར་འགྱུར་པའི་ཕྱིར་རོ། །འོན་ཀྱང་བདེན་མེད་སྒྲུབ་བྱེད་ཀྱི་རིགས་
པ་ཤིན་ཏུ་མང་པོ་གསུངས་པའི་དགོས་པ་ཤེས་དགོས། འགྲེལ་པར། ལུགས་ལས་ཞེས་
པ་ནི། གྲུབ་མཐའ་སྨྲ་བ་ཀུན་གྱིས་ཐུན་མོང་དུ་ཁས་ལེན་པའི་ལུགས་སྲོལ་ཡིན་པས། ལུགས་
ལས་ཞེས་པ་གྲུབ་མཐའ་ལས་ཞེས་གོ་དགོས་ཏེ། མངོན་པ་མཛོད་ལྟ་བུ་དེ་ཉན་ཐོས་སྡེ་པ་
སྤྱིའི་གཞུང་ཡིན་པས་གྲུབ་མཐའ་ལས་ཞེས་དང་། དབུ་མ་བཞི་བརྒྱ་པའང་དབུ་མ་པ་ཀུན་
གྱིས་ཁས་ལེན་པས་ལུགས་ལས། ཞེས་སྨོས་པ་ཡིན་གསུངས། གཞན་ཡང་། འབྲས་



མངོན་རྟོགས་རྒྱན་གྱི་ས་བཅད།
༼ང༽
541
བུའི་དུས་ན་ཅིག་ཅར་མངོན་དུ་བྱེད་ནུས་པའི་དཔེ་ནི། འགྲེལ་པར་གསུངས་པ་ལྟར། ཟོ་
ཆུན་གྱི་འཁོར་ལོའི་ཡན་ལག་དང་ཆུ་ལེན་པའི་སྣོད་དང་གཅིག་ནས་གཅིག་ཏུ་འཕེན་པ་སོགས་
ཅིག་ཅར་བྱེད་པ། རྒྱུའི་དུས་སུ་དེ་དག་ཅིག་ཅར་མ་བསྒྲུབས་ཀྱང་། འགྲེལ་པར། སྔོན་
བཟོ་ལེགས་པར་བྱས་པའི་མཐུས། ཞེས་གསུངས་པ་འདི་ལ་གོ་རྒྱུ་ཆེ་སྟེ། ཟོ་ཆུན་གྱི་འཁོར་
ལོ་དང་ཆུ་འབོ་བའི་སྣོད་དང་ཐེག་པ་སོགས་རེ་རེ་ནས་ཀྱང་བཟོ་བོ་མཁས་པས་ཅ་དག་བྱས་
ཏེ་རིམ་གྱིས་ལེགས་པར་བཟོས་པའི་མཐུས། འབྲས་བུའི་དུས་སུ་ཅིག་ཅར་བྱེད་ནུས་པ་
བཞིན་ཡིན་གསུངས། དེར་མ་ཟད་གསང་སྔགས་རྡོ་རྗེའི་ཐེག་པར། སྐད་ཅིག་གཅིག་གིས་
རྫོགས་སངས་རྒྱས། །ཅེས་མྱུར་བར་གསུངས་པའང་ཐུད་ཚོན་པོ་མར་གྱི་དྲིན་ཟེར་བ་ལྟར།
ཕར་ཕྱིན་ཐེག་པའི་ལམ་ཐུན་མོང་བས་རྒྱུད་ལེགས་པར་སྦྱངས་ཏེ་ཚགས་སུ་ཚུད་པ་ན་རྡོ་
རྗེ་ཐེག་པའི་དགེ་བའི་བཤེས་གཉེན་མཚན་ཉིད་དང་ལྡན་པ་ལས་དབང་བཞི་རྫོགས་པར་མནོས་
ཏེ་བཤེས་གཉེན་བསྟེན་ཚུལ་ཉམས་ལེན་གྱི་གཙོ་བོར་བྱས། དེ་ཡང་གསང་འདུས་རྩ་རྒྱུད་
ལས། སེམས་ཅན་མཚམས་མེད་ལ་སོགས་པའི། །སྡིག་པ་ཆེན་པོ་བྱེད་པ་ཡང་། །རྡོ་རྗེ་
ཐེག་པ་རྒྱ་མཚོ་ཆེ། །ཐེག་པ་མཆོག་ནི་འདི་ལ་འགྲུབ། །སྙིང་ནས་སློབ་དཔོན་སྨོད་པ་དག།
བསྒྲུབས་ཀྱང་འགྲུབ་པར་ཡོང་མི་འགྱུར། །ཞེས་དང་། དམ་ཚིག་སྡོམ་པ་ཚུལ་བཞིན་
བསྲུང་ཞིང་མཚན་བཅས་མཚན་མེད་དམ། རིམ་གཉིས་ཀྱི་རྣལ་འབྱོར་ཉམས་སུ་བླངས་
ཏེ་རྒྱུད་སྨིན་པར་བྱས་ན་གསང་སྔགས་རྡོ་རྗེ་ཐེག་པ་མྱུར་བ་ཡིན་གྱི། ཕར་ཕྱིན་ཐེག་པའི་
ལམ་ཐུན་མོང་བ་སྔོན་དུ་མ་སོང་ན་གསང་སྔགས་རྡོ་རྗེ་ཐེག་པ་ཁམས་ཆེ་བ་ཙམ་གྱིས་སྐད་
ཅིག་གཅིག་ལ་རྫོགས་སངས་རྒྱས་མི་ནུས་ལ། ལམ་དེ་དག་སྔོན་དུ་སོང་ན་ཕར་ཕྱིན་ཐེག་
པར་ཡང་སྐད་ཅིག་གཅིག་ལ་སངས་རྒྱ་ནུས་པའི་ཕྱིར་རོ། །མདོ་ལས། གསང་སྔགས་
དར་ལ་མ་སྨིན་ཆོས། །དོན་གྱི་སྙིང་པོ་ནུབ་པར་འགྱུར། །ཞེས་གསུངས། སྨིན་ཚུལ་ལ་
བརྒྱད། གཞན་ཡང་། གསང་སྔགས་ལ་ནི་མྱུར་ན་ལོ་བཅུ་གཉིས་ནས་ཕྱག་རྒྱ་ཆེན་པོའི་



542
༼ང༽
མངོན་རྟོགས་རྒྱན་གྱི་ས་བཅད།
དངོས་གྲུབ་ཐོབ་པར་བྱ་བ་ལས་མ་བཤད་ལ། དེ་བས་ན་ནན་ཏན་སོང་ན་ཕ་རོལ་ཏུ་ཕྱིན་
པ་ལམ་ལ་ཉེ་བ་ཡིན། དེ་ཅིས་ཤེས་ན་རྟག་ཏུ་ངུའི་གཏམ་རྒྱུད་ཀྱིས་ཤེས་པར་ནུས་ཏེ། དེས་
དང་པོར་ཤེས་རབ་ཀྱི་ཕ་རོལ་ཏུ་ཕྱིན་པ་འཚོལ་བའི་དུས་ན། ཚོགས་ལམ་ཕལ་པ་ལ་གནས་
པ་ཞིག་ཡིན་ཏེ། ཅིས་ན་དེ་ཙ་ན་བདག་པོ་མེད་པའི་སྒྲ་ལས་ཆོས་ཉན་པའི་ཕྱིན་རོ། །ཚོགས་
ལམ་ཆེན་པོ་ལ་གནས་པ་ཡིན་ན། ཆོས་ཀྱི་རྒྱུན་གྱི་ཏིང་ངེ་འཛིན་སྐྱེས་པས་སྤྲུལ་པའི་སྐུ་
ལས་ཆོས་ཉན་ཆོག་པ་ཡིན་པས་སོ། །དེ་ལྟར་ཚོགས་ལམ་པ་ཕལ་པ་བ་གཅིག་གིས་མཐོང་
ལམ་ཐོབ་པའི་བར་ལ་ཡུན་དུ་སོང་ན། མཐོ་ན་ལོ་གཅིག་འགོར་རམ་མི་འགོར་ཁོ་ན་ཡིན།
དང་པོ་རིགས་ཀྱི་བུ་ཁྱོད་འདི་ནས་ཤར་ཕྱོགས་སུ་དཔག་ཚད་ལྔ་བརྒྱར་རིམ་པའི་སོང་དང་།
དེ་ན་གྲོང་ཁྱེར་སྤོས་ལྡན་ཅེས་བྱ་བ་ཡོད། དེ་ན་འཕགས་པ་ཆོས་འཕགས་ཞེས་བྱ་བ་ཡོད།
དེ་ཁྱོད་ཀྱི་དགེ་བའི་བཤེས་གཉེན་ཡིན་གསུངས། དེར་ཕྱིན་ནས་དེ་བཞིན་གཤེགས་པ་རྣམས་
གང་ནས་བྱོན་པ་དང་། གང་དུ་བཞུད་པ་དྲིས་པས། འགྲོ་འོང་མེད་པའི་ཆོས་སྟོང་པ་ཉིད་
གསུངས་པས། ཐེ་ཚོམ་ཆོད་དེ་མཐོང་ལན
ལམ་སྐྱེས་པ་ཡིན། དེ་ལྟར་དཔག་ཚད་ལྔ་བརྒྱར་
འགྲོ་བའི་བར་དུ་ཚོགས་ལམ་ཆེན་པོ་དང་། སྦྱོར་ལམ་དྲོད་སོགས་བཞི་དང་། མཐོང་
ལམ་གསུམ་ཐོབ་ནས། ཆོས་འཕགས་ལོ་བདུན་དུ་ཏིང་ངེ་འཛིན་ལ་བཞུགས་པའི་བར་དུ་
སྒོམ་ལམ་ཧྲེངས་ཀྱིས་བཏང་བ་ཡིན་གསུངས། དེ་བས་ན་ཐ་མལ་བའི་རྣམ་རྟོག་སྤངས་
པ་དབང་པོ་རབ་ཏུ་གྱུར་པ་གཅིག་གིས་བསྒྲུབས་ན། སྔགས་དང་ཕ་རོལ་ཏུ་ཕྱིན་པའི་ལམ་
ཉེ་རིང་འདྲ་སྟེ་ཁྱད་མེད་གསུངས། ཅེས་བེའུ་བུམ་སྔོན་པོའི་འགྲེལ་བར་གསུངས། ཡུམ་
གྱི་མདོའི་རྟག་ཏུ་ངུའི་ཆོས་འཕགས་བསྟེན་པའི་ལེའུ་རྣམས་ལས་རྒྱས་པར་ཤེས་པར་བྱའོ།།
མདོ་རྒྱ་ཆེར་རོལ་པ་ལས། བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་ཅད་སེལ།།
བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །བདུད་བཅོམ་ནས་ནི་བྱང་
ཆུབ་མྱུར་དུ་རེག་པར་འགྱུར། །མྱ་ངན་ལས་འདས་ཞི་བ་བསིལ་བའི་དངོས་པོ་ཐོབ། །ཅེས་



མངོན་རྟོགས་རྒྱན་གྱི་ས་བཅད།
༼ང༽
54g
མྱུར་མ་མྱུར་བསོད་ནམས་ལ་རག་ལས་པར་གསུངས་པའི་ཕྱིར། སྐད་ཅིག་མ་གཅིག་པའི་
མངོན་པར་རྫོགས་པར་བྱང་ཆུབ་པ་རྣམ་པར་བསྒོམ་པའི་སྐད་ཅིག་མ་གཉིས་པ་ལ་ཆོས་ཀྱི་
སྐུར་མངོན་པར་རྫོགས་པར་བྱང་ཆུབ་པ་ཡིན་པས།
༈ བརྒྱད་པ་འབྲས་བུ་ཆོས་སྐུ་བཤད་པ་ལ། འབྲས་བུ་ཆོས་སྐུ་མཚོན་བྱེད་ཀྱི་
ཆོས་བཞི་བསྟན་པའི་ལུས་རྣམ་བཞག་གི་བློ་ཀ་གཅིག་ནི། ངོ་བོ་ཉིད་ལོངས་རྫོགས་བཅས་
དང་། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་བཅས་པ། །རྣམ་པ་བཞིར་
ནི་ཡང་དག་བརྗོད། །ཅེས་བྱུང་། འབྲས་བུ་ཆོས་སྐུ་མཚོན་བྱེད་ཀྱི་ཆོས་རྒྱས་པར་བཤད་
པ་ལ། དང་པོ། ངོ་བོ་ཉིད་སྐུ་ཁྱད་པར་གསུམ་དང་བཅས་པ་བསྟན་པའི་བློ་ཀ་གཅིག་ནི།
ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་
དག་པ། །དེ་དག་རང་བཞིན་མཚན་ཉིད་ཅན། །ཞེས་བྱུང༌། རྒྱུད་བླ་མ་ལས། མ་དག་
མ་དག་དག་པ་དང་། །ཤིན་ཏུ་རྣམ་དག་གོ་རིམ་བཞིན། །སེམས་ཅན་བྱང་ཆུབ་སེམས་
དཔའ་དང༌། །དེ་བཞིན་གཤེགས་པ་ཞེས་བརྗོད་དོ། །ཞེས་པ་ལྟར་སེམས་བདེན་པས་སྟོང་
པ་དེ་ལ་དྲི་མས་ཅུང་ཟད་ཀྱང་མ་དག་པའི་གནས་སྐབས་ན་སེམས་ཅན་གྱི་ཁམས་དང་། དྲི་
མ་ཉི་ཚེ་བ་དག་པ་ན་ཁམས་བདེ་གཤེགས་སྙིང་པོ་དང་། དྲི་མ་མཐའ་དག་གིས་དབེན་པ་
ན་ཆོས་སྐུ་ཞེས་བརྗོད་དོ། །འདིར་ངོ་བོ་ཉིད་ཅེས་པ་ནི། རྩ་ཤེས་ལས། རང་བཞིན་དག་
ནི་བཅོས་མིན་དང་། །ཞེས་སོགས་ལྟར་རང་བཞིན་དང་དོན་འདྲ་བས། རང་བཞིན་ནི་
སངས་རྒྱས་པའི་ཚེའང་ལྷག་པར་དག་རྒྱུ་མེད་ལ། ཐོག་མ་མེད་པ་ནས་དྲི་མས་དག་ཅིང་
མ་བསླད་པའི་རྒྱུ་མཚན་གྱིས་སེམས་ཅན་གྱི་གནས་སྐབས་ན་དེ་བཞིན་གཤེགས་པའི་སྙིང་
པོ་ཟེར་བ་ཡིན་གསུངས། ལུས་མདོར་བསྟན་དུ་ངོ་བོ་ཉིད་སྐུའི་དེ་མ་ཐག་ཏུ་ལོངས་སྐུ་བསྟན་
ལ༑ ཡན་ལག་རྒྱས་བཤད་དུ་ངོ་བོ་ཉིད་སྐུའི་མཇུག་དེ་མ་ཐག་ཏུ་ཡེ་ཤེས་ཆོས་སྐུ་བསྟན
པ་གོ་རིམ་མི་མཐུན་ཀྱང་མི་འགལ་བ་ནི། དཔེར་ན། སྐབས་དང་པོར་སྦྱོར་ལམ་གྱི་ལུས་



544
༼ང༽
མངོན་རྟོགས་རྒྱུན་གྱི་ས་བཅད།
མདོར་བསྟན་དུ་ཡོངས་འཛིན་སྔོན་ལ་བཤད་ནས། དེའི་རྒྱས་བཤད་དུ་སྦྱོར་ལམ་གྱི་ཁྱད་
པར་རྣམས་ཡོངས་འཛིན་གྱི་དྲིན་ནམ་སྟོབས་ཀྱིས་བྱུང་བ་ཡིན་པར་ཤེས་ཆེད་དེ་དག་གི་
མཇུག་ལ་བཤད་པ་བཞིན། ཡན་ལག་རྒྱས་བཤད་དུ་ངོ་བོ་ཉིད་སྐུའི་མཇུག་དེ་མ་ཐག་ཡེ་
ཤེས་ཆོས་སྐུ་བཤད་པ་ནི། ངོ་བོ་ཉིད་སྐུའི་ཁྱད་ཆོས་དང་པོའི་དབྱེ་བ་རྒྱས་པར་བཤད་པས་
ཡིན་ནམ་སྙམ་སྟེ། འགྲེལ་པར། ཡེ་ཤེས་ཆོས་སྐུའི་མཚམས་སྦྱར་དུ། ཟག་པ་མེད་པའི་
དྲན་པ་ཉེ་བར་བཞག་པ་ལ་སོགས་པའི་ངོ་བོ། ཞེས་གསུང་པའི་ཕྱིར། དེ་དག་ནི་དེ་ཙམ་
གྱི་དཀའ་བའི་གནས་མིན་ཡང་དུས་དབང་གིས་གང་བྱས་ཡོང་།
༈ གཉིས་པ། ཡེ་ཤེས་སྐུ་ལ་རང་ཡིན་གྱི་ཟག་མེད་ཡེ་ཤེས་སྡེ་ཚན་ཉེར་གཅིག་
དང་། སྡེ་ཚན་དེ་དག་གི་དབྱེ་བ་སོ་སོར་ཕྱེ་ན་དབྱེ་བ་བརྒྱ་དང་བཞི་བཅུ་ཞེ་དྲུག་དང་བཅས་
པ་བསྟན་པའི་བློ་ཀ་ལྔ་ནི། བྱང་ཆུབ་ཕྱོགས་མཐུན་ཚད་མེད་དང་། །རྣམ་པར་ཐར་དང་
མཐར་གྱིས་ནི། །སྙོམས་འཇུག་དགུ་ཡི་བདག་ཉིད་དང༌། །ཟད་པར་བཅུ་ཡི་བདག་ཉིད་
དང༌། །ཟིལ་གྱིས་གནོན་པའི་སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱད་དང་། །ཉོན་
མོངས་མེད་དང་སྨོན་མཁྱེན་དང་། །མངོན་ཤེས་སོ་སོ་ཡང་དག་རིག །རྣམ་པ་ཐམས་
ཅད་དག་བཞི་དང་། །དབང་བཅུ་དང་ནི་སྟོབས་བཅུ་དང་། །མི་འཇིགས་པ་ནི་བཞི་དག་
དང་། །བསྲུང་བ་མེད་པ་རྣམ་གསུམ་དང་། །དྲན་པ་ཉེར་བཞག་རྣམ་གསུམ་དང་། །བསྙེལ་
བ་མི་མངའི་ཆོས་ཉིད་དང་། །བག་ཆགས་ཡང་དག་བཅོམ་པ་དང་། སྐྱེ་ལ་ཐུགས་རྗེ་ཆེན་
པོ་དང་། །ཐུབ་པ་ཁོ་ནའི་མ་འདྲེས་ཆོས། །བཅོ་བརྒྱད་བཤད་པ་གང་ཡིན་དང་། །རྣམ་
པ་ཐམས་ཅད་མཁྱེན་ཉིད་དང་། །ཆོས་ཀྱི་སྐུ་ཞེས་བརྗོད་པ་ཡིན། །ཞེས་བྱུང་། སྡེ་ཚན་
དེ་དག་གི་དབྱེ་བ་རྣམས་བརྐྱང་ན་བརྒྱ་དང་བཞི་བཅུ་ཞེ་དྲུག་ཡོད། སངས་རྒྱས་ཀྱི་ཉོན་
མོངས་པའི་ཏིང་ངེ་འཛིན་ཉན་ཐོས་ཀྱི་ཉོན་མོངས་མེད་པའི་ཏིང་ངེ་འཛིན་ལས་ཁྱད་པར་
དུ་འཕགས་པར་བསྟན་པའི་བློ་ཀ་གཅིག་ནི། ཉན་ཐོས་ཉོན་མོངས་མེད་པའི་ལྟ། །མི་ཡི་



མངོན་རྟོགས་རྒྱན་གྱི་ས་བཅད།
༼ང༽
545
ཉོན་མོངས་ཡོངས་སྤོང་ཉིད། །གྲོང་སོགས་སུ་དེའི་ཉོན་མོངས་རྣམས། །རྒྱུན་གཅོད་རྒྱལ་
བའི་ཉོན་མོངས་མེད། །ཅེས་བྱུང་། དེ་གཉིས་ཀྱི་ཁྱད་པར་མདོ་སྡེ་རྒྱན་ལས་ཀྱང་། སེམས་
ཅན་དག་ནི་ཐམས་ཅད་ཀྱི། །ཞེས་སོགས་ཀྱི་བློ་ཀ་གཅིག་གིས་བསྟན་ལ། མཛོད་རྩ་བ་
ལས། ཉོན་མོངས་མེད་པ་ཀུན་རྫོབ་ཤེས། །ཞེས་ཉན་ཐོས་ཀྱི་ཉོན་མོངས་མེད་པའི་ཏིང་
ངེ་འཛིན་དེས་ཉོན་མོངས་མ་འོང་བ་ལ་དམིགས་པར་གསུངས་ལ། སངས་རྒྱས་དེ་ནི། རྒྱུན་
གཅོད་རྒྱལ་བའི་ཉོན་མོངས་མེད། །ཅེས་གསུངས་པའི་ཕྱིར། སངས་རྒྱས་ཀྱི་སྨོན་གནས་
ཤེས་པ་ཉན་ཐོས་ཀྱི་སྨོན་གནས་ཤེས་པ་ལས་ཁྱད་པར་ལྔས་འཕགས་པར་བསྟན་པའི་བློ་ཀ་
གཅིག་ནི། སངས་རྒྱས་སྨོན་གནས་ཤེས་པ་ནི། །ལྷུན་གྱིས་གྲུབ་དང་ཆགས་སྤངས་དང་།།
ཐོགས་པ་མེད་དང་རྟག་གནས་དང་། །འདྲི་བ་ཀུན་ལན་འདེབས་པར་བཞེད། །ཅེས་བྱུང་།
འོ་ན་སངས་རྒྱས་གཞན་དོན་དུ་རྒྱུན་མི་འཆད་པར་རྟག་ཏུ་བཞུགས་ཡོད་ན། དེ་བཞུགས་
བཞིན་དུ་བདག་ཅག་ད་དུང་འཁོར་བར་ལུས་པ་ཅི་ཡིན་ཞེ་ན། འདིའི་ལན་བསྟན་པའི་བློ་
ཀ་གཅིག་ནི། རྒྱུ་ནི་ཡོངས་སུ་སྨིན་གྱུར་ནས། །གང་དང་གང་ལ་གང་དང་ནི། །གང་ཚེ་
བྱ་བ་ཕན་གྱུར་པ། །དེ་དང་དེ་ལ་དེ་སྣང་ངོ༌། །ཞེས་བྱུང་། འདིའི་དོན་བཤགས་བསྟོད་
ལས། ཕྱི་ཡི་ཡན་ལག་སྟོབས་ཀུན་ནི། །ཁྱོད་ཀྱི་ཡང་དག་བསྒྲུབ་ཟིན་གྱི། །ནང་གི་སྟོབས་
དག་མ་ཚང་པས། །བྱིས་པ་རྣམས་ནི་སྡུག་བསྔལ་བསྟེན། །ཞེས་གསུངས་པ་ལྟར། གདུལ་
བྱའི་ངོས་ནས་རྒྱུ་མེད་པས་བྲག་ཕུག་ཁ་བྱང་བལྟས་ལྟ་བུར་སོང་བ་ཡིན་གྱི། རྒྱུ་ཚོགས་
ཚང་ན་སངས་རྒྱས་ཀྱི་འཕྲིན་ལས་དུས་ལས་ཡོལ་བ་མི་སྲིད་ཅིང་། སྔོན་གྱི་སྨོན་ལམ་གྱི་
མཐུ་དང་། རྣམ་ཐར་ཟིལ་གནོན་སོགས་ཀྱི་སྒོ་ནས་སྤྲུལ་བསྒྱུར་སྣ་ཚོགས་ལ་དབང་འབྱོར་
པ་གཉིས་ཟུང་དུ་འབྲེལ་བའི་སྟོབས་ཀྱིས་ལ་ལར་དགེ་བའི་བཤེས་གཉེན་གྱི་རྣམ་པ་དང་། ཉི་
མས་གདུངས་པ་ལ་ཤིང་གྲིབ་དང་། ཆུས་ཁྱེར་བ་ལ་ཟམ་པ་དང་། ནད་ཀྱིས་གདུངས་
པ་ལ་སྨན་ལ་སོགས་དེ་འདྲའི་གདུལ་བྱ་གང་དང་གང་ལ་སྐབས་སུ་བབས་པ་དེའི་ཚེ་ཕན་



546
༼ང༽
མངོན་རྟོགས་རྒྱན་གྱི་ས་བཅད།
པར་གྱུར་པའི་སྣོད་བཅུད་དང་། དེར་དངོས་སུ་སྣང་ནས་དོན་མཛད་པའི་ཕྱིར་ཏེ། སྡོང་
པོ་བཀོད་པའི་མདོ་ལས། དེ་དག་ཀུན་ཏུ་འཚོ་བའི་ཆོས་འཛིན་ཅིང་། །བླ་ན་ཡོད་དང་བླ་
ན་མེད་རྣམས་དང་། །རལ་བ་རིང་དང་གཞོན་ནུའི་བརྟུལ་ཞུགས་ཅན། །དེ་དག་གི་ཡང་
སློབ་དཔོན་འབྱུང་བ་ཡིན། །དེ་དག་དཀོན་པར་ལྗོན་ཤིང་ཆེན་པོར་གྱུར། །སྨན་དང་རིན་
ཆེན་མི་ཟད་གཏེར་རྣམས་དང་། །ཡིད་བཞིན་ནོར་བུ་འདོད་པ་སྦྱིན་ཤིང་དང་། །ལམ་
གོལ་འཁྱམས་པ་རྣམས་ལ་ལམ་སྟོན་གྱུར། །ཞེས་སུངས་པའི་ཕྱིར། སྣང་བ་ལ་ངེས་མེད་
ཕལ་པའི་ཁྱད་ཆོས། དེ་ལྟར་ན་ཅིའི་ཕྱིར་གདུལ་བྱ་ཐམས་ཅད་ལ་མི་སྣང་ཞེ་ན། དེའི་
ལན་དཔེའི་སྒོ་ནས་བསྟན་པའི་བློ་ཀ་གཅིག་ནི། ལྷ་ཡི་རྒྱལ་པོས་ཆར་ཕབ་ཀྱང་། །ས་བོན་
མི་རུང་མི་འཁྲུངས་ལྟར། །སངས་རྒྱས་རྣམས་ནི་འབྱུང་གྱུར་ཀྱང་། །སྐལ་བ་མེད་པས་
བཟང་མི་མྱོང་། །ཞེས་བྱུང་། སྔར་སྨོན་གནས་མཁྱེན་པའི་སྐབས་སུ་སངས་རྒྱས་འཁོར་
བ་ཇི་སྲིད་པར་རྟག་ཏུ་བཞུགས་པར་བཤད་པ་དང་། དུས་ཐམས་ཅད་དུ་ཁྱབ་ཅེས་བརྗོད་
མི་རིགས་པར་ཐལ། རྣམ་མཁྱེན་དེ་སྐད་ཅིག་རེ་རེ་ལ་སྐྱེ་ཞིང་འཇིག་པའི་ཕྱིར་དང་། རྣལ་
འབྱོར་པ་རང་རང་གིས་ལམ་སྒོམ་སྟོབས་ཀྱིས་རྒྱུད་ལ་བཟོས་པས་སོ་སོར་ངེས་པའི་རྟེན་
གྱི་རྒྱུད་ལ་ཡོད་པའི་ཕྱིར། སྔར་ཡུལ་ངེས་པ་དང་ཞེས་ལམ་ཤེས་སྐྱེ་བའི་རྟེན་སོ་སོར་བཤད་
པ་བཞིན་ཡིན་པའི་ཕྱིར། ཞེས་པའི་རྩོད་པ་ཁོང་ནས་བསླངས་ཏེ། ལན་ནི་འདུས་བྱས་
ཀྱི་མཚན་ཉིད་འཇིག་པ་དེར་མེད་པས་རྟག་པ་དང་། ཕྱི་རོལ་པས་ལྷ་ཁྱབ་འཇུག་གིས་སྣོད་
བཅུད་ཐམས་ཅད་ལ་ཁྱབ་པས་ཁྱབ་པར་བཤད་པ་དེ་ལྟ་བུ་མ་ཡིན་གྱི། རྣམ་མཁྱེན་གྱི་རིགས་
འདྲ་ཕྱི་མ་འཁོར་བ་མ་སྟོངས་བར་དུ་ཟད་པའམ་རྒྱུན་ཆད་པ་མེད་པར་གནས་པས་རྟག་པ་
དང་། སངས་རྒྱས་ཀྱི་འཕྲིན་ལས་གང་ཟག་འདི་ལ་འཇུག་འདི་ལ་མི་འཇུག་ཅེས་མཐའ་
འཛིན་མི་ནུས་པས་ན་ཁྱབ་པ་ཞེས་བརྗོད་པ་ཡིན། ཞེས་བསྟན་པའི་བློ་ཀ་གཅིག་ནི། དེ་
ལྟར་མཛད་པ་རྒྱ་ཆེའི་ཕྱིར། །སངས་རྒྱས་ཁྱབ་པར་ངེས་པར་བརྗོད། །དེ་ཉིད་ཟད་པ་



མངོན་རྟོགས་རྒྱན་གྱི་ས་བཅད།
༼ང༽
547
མེད་པའི་ཕྱིར། །རྟག་པ་ཞེས་ཀྱང་བརྗོད་པ་ཡིན། །ཞེས་བྱུང་།
གསུམ་པ། ལོངས་སྤྱོད་རྫོགས་པའི་སྐུ་བཤད་པ་ལ། མཚན་བཟང་པོ་སུམ་ཅུ་རྩ་
གཉིས་དང་། དཔེ་བྱད་བཟང་པོ་བརྒྱད་ཅུ་མདོར་བསྟན་པའི་བློ་ཀ་གཅིག་ནི། མཚན་ནི་
སུམ་ཅུ་རྩ་གཉིས་དང་། །དཔེ་བྱད་བརྒྱད་ཅུའི་བདག་ཉིད་འདི། །ཐེག་ཆེན་ཉེ་བར་ལོངས་
སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །ཅེས་བྱུང་། མཚན་བཟང་པོ་
སུམ་ཅུ་རྩ་གཉིས་རྒྱས་པར་བསྟན་པའི་བློ་ཀ་ལྔ་ནི། ཕྱག་ཞབས་འཁོར་ལོའི་མཚན་དང་
རུས་སྦལ་ཞབས། །ཕྱག་དང་ཞབས་སོར་དྲ་བས་འབྲེལ་བ་དང་། །ཕྱག་ནི་ཞབས་བཅས་
འཇམ་ཞིང་གཞོན་ཤ་ཆགས། །འདི་ཡི་སྐུ་ནི་བདུན་དག་མཐོ་བ་དང་། །སོར་མོ་རིང་དང་
རྟིང་ཡངས་སྐུ་ཆེ་དྲང་། །ཞབས་འབུར་མི་མངོན་སྤུ་ནི་གྱེན་དུ་ཕྱོགས། །བྱིན་པ་ཨེ་ན་
ཡའི་འདྲ་ཕྱག་རིང་མཛེས། །འདོམས་ཀྱི་སྦ་བ་སྦུབས་སུ་ནུབ་པའི་མཆོག །ལྤགས་པ་གསེར་
མདོག་ལྤགས་པ་སྲབ་པ་དང་། །སྤུ་ནི་རེ་རེ་ནས་གཡས་ལེགས་འཁྲུངས་དང་། །ཞལ་
མཛོད་སྤུས་བརྒྱན་རོ་སྟོད་སེང་གེའི་འདྲ། །འདི་ཡི་དཔུང་པའི་མགོ་ཟླུམ་ཐལ་གོང་རྒྱས།།
འདི་ལ་རོ་མི་ཞིམ་པ་རོ་མཆོག་སྣང་། །སྐུ་ནི་ནྱ་གྲོ་དྷ་ལྟར་ཆུ་ཞེང་གབ། །གཙུག་ཏོར་
དབུར་ལྡན་ལྗགས་རིང་མཛེས་པ་དང་། །ཚངས་དབྱངས་འགྲམ་པ་སེང་གེའི་འདྲ་དང་
ཚེམས། །ཤིན་ཏུ་དཀར་དང་ཚད་མཉམ་ཐགས་བཟང་དང་། །གྲངས་ནི་བཞི་བཅུ་ཐམ་
པ་ཚང་བ་དང་། །སྤྱན་ནི་མཐོན་མཐིང་སྤྱན་རྫི་བ་མཆོག་གི །འདྲ་བ་འདི་དག་སུམ་ཅུ་
རྩ་གཉིས་མཚན། །ཞེས་བྱུང༌། རྒྱུ་གང་གིས་འབྲས་བུ་མཚན་བཟང་གང་སྒྲུབ་པར་བྱེད་
པའི་རྒྱུ་རྣམས་མདོར་བསྟན་པའི་བློ་ཀ་གཅིག་ནི། འདི་ལ་མཚན་ནི་གང་གང་གི །སྒྲུབ་
པར་བྱེད་པའི་རྒྱུ་གང་ཡིན། །དེ་དང་དེ་ནི་རབ་རྫོགས་པས། །མཚན་ནི་འདི་དག་ཡང་
དག་འགྲུབ། །ཅེས་བྱུང་། རྒྱུ་གང་གིས་འབྲས་བུ་གང་འགྲུབ་པ་རྒྱས་པར་བསྟན་པའི་བློ་
ཀ་གཉིས་ནི། བླ་མ་སྐྱེལ་ལ་སོགས་པ་དང་། །ཡང་དག་བླངས་པ་བརྟན་པ་དང་། །བསྡུ་



548
༼ང༽
མངོན་རྟོགས་རྒྱན་གྱི་ས་བཅད།
བ་བསྟེན་དང་གྱ་ནོམ་པའི། །དངོས་པོ་སྦྱིན་དང་གསད་བྱ་བ། །ཐར་བར་བྱེད་དང་དགེ་
བ་ནི། །ཡང་དག་བླངས་པ་སྤེལ་ལ་སོགས། །སྒྲུབ་བྱེད་རྒྱུ་ཡིས་མཚན་ཉིད་དེ། །མདོ་
ལས་ཇི་སྐད་འབྱུང་བ་བཞིན། །ཞེས་བྱུང་། མདོ་ལས་གསུངས་ཚུལ་ཅུང་ཟད་ཙམ་ཞིག་
སྨོས་ན། གཞོན་ནུ་ནོར་བཟང་གིས་དགེ་བའི་བཤེས་གཉེན་ལྔ་བཅུ་རྩ་གསུམ་བསྟེན་པའི་
སྐབས་དགེ་བའི་བཤེས་གཉེན་རྣམས་ལ་ཕྱག་དང་བསྐོར་བ་མང་པོ་དང་བསུ་སྐྱེལ་སོགས་
བྱས་པ་སངས་རྒྱས་ཕལ་པོ་ཆེའི་ནང་ཚན་སྡོང་པོ་བཀོད་པའི་མདོ་ལས་གསུངས་ལ། དེ་
ལྟ་བུ་བྱས་པའི་སྟོབས་ཀྱིས་ཕྱག་ཞབས་འཁོར་ལོའི་མཚན་མ་སྟེ། དེའང་རི་མོ་བྲིས་པ་ལྟ་
བུ་མ་ཡིན་པ་ནི། བསྟོད་སྤྲིན་རྒྱ་མཚོ་ལས། རྒྱ་ལས་རྒྱ་ཡི་འབུར་ནི་གསལ་བ་བཞིན། །ཞེས་
སོགས་དང་། བདག་ཅག་གི་སྟོན་པ་འདི་སྔོན་སེངྒེ་ཡི་དམ་བརྟན་པ་ཞེས་བྱ་བར་སྐྱེ་བ་བཞེས་
པའི་ཚེ། དམ་བཅའ་བརྟན་པར་བྱས་པ་སོགས་ཀྱིས་ཞབས་གཉིས་ཀྱི་མཐིལ་རུས་སྦལ་
གྱི་ལྟོ་བ་བཞིན་མཉམ་པ་དང་། ཡང་བདག་ཅག་གི་སྟོན་པ་འདི་སྔོན་ཐམས་ཅད་སྒྲོལ་དུ་
འཁྲུངས་པའི་ཚེ། བསྡུ་བའི་དངོས་པོ་བཞི་གཙོ་བོར་སྒོམ་པ་སོགས་ཀྱི་མཐུས་ཕྱག་ཞབས་
ཀྱི་སོར་ཚིགས་དང་པོ་ནས་བརྩམས་ཆ་སེང་མེད་པར་དྲ་བས་འབྲེལ་ཡང་སོར་གདུབ་སོགས་
ཀྱི་གོ་མི་འགོག་པ་དང་། བཟའ་བ་ཟན་དང་བཅའ་བ་ཤིང་ཐོག་སོགས་བྱིན་པས་གཞོན་
གས་པ་དང་། ཕྱག་ཞབས་ཀྱི་རྒྱབ་དང་ཐལ་གོང་དང་ལྟག་པའི་ཕྱོགས་ན་རྐང་པོ་མེད
པར་སྐུ་ཤས་གང་བས་བདུན་དག་མཐོ་བ་རྣམས་དང༌། ཡང་བདག་ཅག་གི་སྟོན་པ་འདི་
རྒྱལ་པོ་མེ་ལོང་གདོང་དུ་འཁྲུངས་པའི་ཚེ་དྲང་སྲོང་ལྡེའུ་ཅན་སོགས་ཕན་ཚུན་མི་མཐུན་པར་
གྱུར་པ་ལ། དེ་དག་ཐབས་མཁས་ཀྱིས་བདེ་བར་བྱས་པས་ཞབས་ཀྱི་བཞི་ཆ་ཕྱིར་འཕགས་
རྟིང་པ་ཡངས་པ་དང་། ཡང་བདག་ཅག་གི་སྟོན་པ་འདི་སྔོན་དེད་དཔོན་དུ་གྱུར་པའི་ཚེ་
བྱིས་པ་ཆུང་ངུའི་དུས་ནས་སྲོག་གཅོད་པ་སྤངས་པའི་བདེན་ཚིག་གིས་རྒྱ་མཚོར་གྲུ་བོ་ཆེ་
རླུང་གིས་བསྐྱོད་པའི་འཇིགས་པ་ལས་གྲོལ་བར་བྱས་པ་སོགས་ཀྱིས་སྐུ་ཆེ་ཞིང་དྲང་བ་དང་།



མངོན་རྟོགས་རྒྱན་གྱི་ས་བཅད།
༼ང༽
549
དེ་ལྟ་བུའི་དགེ་ཆོས་ཡང་དག་པར་བླངས་པས་ཞབས་ལོང་བུ་མི་མངོན་པ་དང་། དགེ་བ་
སྤེལ་བས་སྤུ་གྱེན་དུ་ཕྱོགས་པ་དང་། རིགས་བཟོ་སོགས་ལ་མཁས་ཀྱང་ཁྱད་དུ་མི་གསོད་
པར་གཞན་ལ་བྱིན་པས་བྱིན་པ་ཤར་ཎའམ་ཨེ་ན་ཡའི་ལྟར་ཟླུམ་ཞིང་འདྲིལ་བ་དང་། བྱི་
བི་པའི་རྒྱལ་པོར་གྱུར་པའི་ཚེ། སློང་བ་པོའི་ཚིག་ཕྱིར་མི་བཟློག་པར་བྱིན་པས་ཕྱག་རིང་
ཞིང་མཛེས་པ་དང་། སྐྱེ་བོ་ཐམས་ཅད་ཚངས་སྤྱོད་ལེན་དུ་འཇུག་པ་དང་། གསང་ཚིག་
བསྲུང་བས་འདོམས་ཀྱི་སྦ་བ་སྦུབས་སུ་ནུབ་པ་དང་། གདེངས་པ་གྱ་ནོམ་པ་བྱིན་པས་མདོག་
གསེར་ལྟར་གསལ་བ་དང་། ཁང་བཟང་སོགས་བྱིན་པས་པགས་པ་འཇམ་པ་དང་། འདུ་
འཛི་སོགས་སྤངས་པས་བ་སྤུའི་ཁུང་བུ་རེ་རེ་ནས་གཡས་སུ་འཁྱིལ་བ་དང་། བླ་མ་དང་
ཕ་མ་གྲོགས་རྣམས་ལ་བཀུར་བཟོས་ལེགས་པར་བྱས་པས་ཞལ་མཛོད་སྤུས་བརྒྱན་པ་སྟེ།
དེའང་སྨིན་མཚམས་ཀྱི་བར་ན་འཇམ་ལ་དཀར་བ་མཉེན་པ་དྲངས་ན་འདོམས་དང་ཁྲུ་མང་
པོ་བཏང་ན་གཡས་སུ་འཁྱིལ་བ་རྩེ་མོ་གྱེན་དུ་ཕྱོགས་པ་སྐྱུ་རུ་རའི་འབྲུའི་ཚད་ཙམ་དངུལ་
འབུར་གྱི་རྣམ་པའོ། །འདི་མོངྒལ་གྱི་བུའི་རྫུ་འཕྲུལ་གྱི་གཏམ་ལས་རྒྱས་པར་ཤེས་པར་བྱའོ།།
ཡང་བདག་ཅག་གི་སྟོན་པ་འདི་གནོད་སྦྱིན་གྱིས་ངན་སྨྲས་ལ་བཟོད་པ་བསྒོམས་པ་སོགས་
ཀྱིས་རོ་སྟོད་སེངྒེ་འདྲ་བ་དང་། ཉན་སྨྲ་སོགས་ཀྱིས་དཔུང་མགོ་ཟླུམ་པ་དང་། སྨན་སོགས་
བྱིན་པས་ཐལ་གོང་རྒྱས་པ་དང་། ནད་པའི་གཡོག་བྱས་པས་རོ་བྲོ་བའི་མཆོག་མཁྱེན་ཏེ།
རོ་མི་ཞིམ་པ་སངས་རྒྱས་ཀྱིས་གསོལ་དུ་བཀོད་ཚེ་རོ་ཞིམ་པོར་གྱུར་པ་དང་། ཀུན་དགའ་
རྭ་བ་གཙུག་ལག་ཁང་ཕུལ་བས་ནྱ་གྲོ་དྷ་ལྟར་ཆུ་ཞེང་གབ་པ་སྟེ། སྤྱི་གཙུག་ནས་ཞབས་
ཀྱི་མཐིལ་བར་དང་འདོམས་གཡས་གཡོན་གྱི་རྩེ་བར་བརྐྱངས་ན་མཉམ་པ་ཡིན་ལ། གཙུག་
ལག་སོགས་བྱིན་པས་དབུ་གཙུག་ཏོར་དང་ལྡན་པ་དང་། ཚིག་འཇམ་པ་གསུངས་པས་ལྗགས་
རིང་བ་སྟེ། འདུལ་བ་ལུང་ལས། ཞལ་གྱི་དཀྱིལ་འཁོར་ཁེབས་པར་བཤད་ལ། ཚིག་
ཀྱལ་སྤངས་པས་འགྲམ་པ་སེངྒེ་འདྲ་བ་དང་། ཚེམས་དཀར་པོ་དང་། འཚོ་བ་དག་པས་



550
༼ང༽
མངོན་རྟོགས་རྒྱན་གྱི་ས་བཅད།
ཚེམས་རིང་ཐུང་མེད་པར་མཉམ་པ་དང་། བདེན་པའི་ཚིག་ཀུན་ཏུ་སྤྱད་པས་ཚེམས་བར་
སྟོང་མེད་པར་ཐགས་བཟང་བ་དང་། ཕྲ་མ་སྤངས་པས་ཚེམས་བཞི་བཅུ་མངའ་བ་དང་།
སེམས་ཅན་ཐམས་ཅད་བཏང་སྙོམས་སུ་གཟིགས་པས་སྤྱན་འབྲས་བུང་བ་ལྟར་གནག་པ།
དེའི་གཡས་གཡོན་གཉིས་དཀར་བ། གྲྭ་ཟུར་གཉིས་དམར་བ། ཁ་སོ་གཉིས་སྔོ་བ། སྟེང་
དུ་གསེར་མདོག་ལྟར་སེར་བ་སྟེ་ཁྱད་པར་ལྔ་ལྡན་གསུངས། རྒྱུ་དེ་དག་སངས་རྒྱས་ཀྱི་མཛད་
པ་སྟོན་ཚུལ་དང་། གདུལ་བྱའི་མོས་པའི་ངོར་དེ་ལྟར་གསུངས་ཀྱང་། ཡོན་ཏན་དེ་དག་
ཐམས་ཅད་འབྲས་བུ་ཆོས་སྐུ་ཡིན་པར་འདྲ་བས་རྒྱུ་ཚོགས་གཉིས་ལས་བྱུང་བ་ཁྱད་མེད་
དེ༑ རིན་ཆེན་འཕྲེང་བ་ལས། རང་སངས་རྒྱས་ཀུན་ལས་བྱུང་དང་། །སློབ་དང་མི་
སློབ་ལས་བྱུང་དང་། །འཇིག་རྟེན་མ་ལུས་དཔག་མེད་གང་། །ཞེས་སོགས་གསུངས་པ་
ལྟར། ཉན་རང་དང་འཇིག་རྟེན་དང་འཇིག་རྟེན་ལས་འདས་པའི་བསོད་ནམས་ཐམས་ཅད་
གཅིག་ཏུ་བསྡུས་པ་བཅུར་བསྒྲེས་པས། སངས་རྒྱས་ཀྱི་བ་སྤུའི་ཁུང་བུ་གཅིག་འགྲུབ། བ་
སྤུ་ཉི་ཁྲི་ཆིག་སྟོང་གི་བར་དེ་དང་འདྲའོ། །བ་སྤུའི་བུ་ག་ཐམས་ཅད་བསྐྱེད་པའི་བསོད་ནམས་
གཅིག་ཏུ་བསྡུས་པ་བརྒྱར་བསྒྲེས་པས། དཔེ་བྱད་བཟང་པོ་གཅིག་འགྲུབ། དཔེ་བྱད་བརྒྱད་
ཅུ་འགྲུབ་པའི་བསོད་ནམས་གཅིག་ཏུ་བསྡོམས་པ་བརྒྱར་བསྒྲེས་པས། མཚན་གཅིག་འགྲུབ།
མཚན་སོ་གཉིས་ཀྱི་བར་དེ་དང་འདྲ། མཚན་བཟང་པོ་སུམ་ཅུ་སོ་གཉིས་འགྲུབ་པའི་བསོད་
ནམས་ཐམས་ཅད་སྟོང་དུ་བསྒྱུར་བས་མཛོད་སྤུ་གཅིག་འགྲུབ། མཛོད་སྤུ་འགྲུབ་པའི་བསོད་
ནམས་དག་སྟོང་ཕྲག་བརྒྱར་བསྒྱུར་བས་སངས་རྒྱས་ཀྱི་གཙུག་ཏོར་འགྲུབ། གཙུག་ཏོར་
བསྐྱེད་པའི་བསོད་ནམས་བྱེ་བ་གྲངས་མེད་བཅུ་ཡིས་ཡན་ལག་དྲུག་བཅུའི་གསུང་དབྱངས་
འགྲུབ་སྟེ། མཛད་པ་ཀུན་ལས་གསུང་གི་ནི། །མཛད་པ་མཆོག་ཡིན། ཞེས་གསུངས་པ་
དེ་ཡིན་ནོ། །སྔགས་ལྟར་ན། དབྱངས་སོ་གཉིས་རྣམ་པར་དག་པ་མཚན་དང་། གསལ་
བྱེད་བརྒྱད་ཅུ་རྣམ་པར་དག་པ་དཔེ་བྱད་བཟང་པོར་འདོད་ལ། དེའང་རླུང་སེམས་འཇུག་



551
མངོན་རྟོགས་རྒྱན་གྱི་ས་བཅད།
༼ང༽
པ་གཅིག་པའི་སྟོབས་ཀྱིས་ཕྱི་རོལ་ནས་གདོས་བཅས་དང་བེམ་ཆོས་ལྟ་བུ་མ་ཡིན་པར་ཐུགས་
གཉིས་སུ་མེད་པའི་ཡེ་ཤེས་དེ་ཉིད་བཞིན་ལག་གི་རྣམ་པར་ཤར་བ་དང་། དེའང་ངག་དབེན་
གྱི་སྦྱང་གཞིའི་གཙོ་བོ་རླུང་ངག་གཉིས་ངོ་བོ་ཐ་དད་དུ་འཛིན་པའི་དྲི་མ་སྦྱངས་ཏེ་རླུང་དག་
པ་ན་ངག་དག་པ་སོགས་ཀྱི་ཡེ་ཤེས་ཀྱི་རང་མདངས་གཟུགས་སྐུར་ཤར་བ་ཡིན་གསུངས།
མདོ་ཕྱོགས་ནས་འདི་འདྲ་དངོས་ཤིག་མི་འདོད་ཀྱང་ཡེ་ཤེས་ཀྱི་རང་མདངས་གཟུགས་སྐུར་
ཤར་བར་འདོད་དེ། སངས་རྒྱས་ཀྱི་གཙུག་ཏོར་མཛོད་སྤུ་སོགས་ཀྱིས་ཀྱང་ཆོས་ཐམས་
ཅད་མཁྱེན་པར་གསུངས་པ་ལྟར་ཁས་ཀྱང་ལེན་དགོས་ལ། ཡེ་ཤེས་དེ་ཉིད་གཟུགས་སྐུར་
ཤར་བ་མ་ཡིན་ན་དེ་ལྟར་མཁྱེན་པ་མི་སྲིད་གསུངས། སྔགས་འདི་དང་བགྲང་བྱའི་སྔགས་
གཉིས་ཤིན་ཏུ་མི་འདྲ་སྟེ། ཕྱི་མ་ལ་རྣམ་པར་དག་མ་དག་སྣ་ཚོགས་ཡོད་པའི་ཕྱིར། དཔེ་
བྱད་བཟང་པོ་བརྒྱད་ཅུ་རྒྱས་པར་བསྟན་པའི་བློ་ཀ་བཅུ་གཉིས་ནི། ཐུབ་པའི་སེན་མོ་ཟངས་
མདོག་དང་། །མདོག་སྣུམ་མཐོ་དང་སོར་མོ་རྣམས། །ཟླུམ་རྒྱས་བྱིན་གྱིས་ཕྲ་བ་དང་།།
རྩ་མི་མངོན་དང་མདུད་པ་མེད། །ལོང་བུ་མི་མངོན་ཞབས་མཉམ་དང༌། །སེང་གེ་གླང་
ཆེན་བྱ་དང་ནི། །ཁྱུ་མཆོག་སྟབས་གཤེགས་གཡས་ཕྱོགས་དང་། །མཛེས་གཤེགས་དྲང་
དང་འཁྲིལ་བག་ཆགས། །བྱི་དོར་བྱས་འདྲ་རིམ་པར་འཚམ། །གཙང་དང་འཇམ་དང་
དག་པའི་སྐུ། །མཚན་ནི་ཡོངས་སུ་རྫོགས་པ་དང༌། །སྐུ་ཡི་ཁོ་ལག་ཡངས་ཤིང་བཟང་།།
གོམ་སྙོམས་པ་དང་སྤྱན་གཉིས་ནི། །དག་དང་གཞོན་ཤ་ཅན་ཉིད་དང་། སྐུ་ཞུམ་མེད་
དང་རྒྱས་པ་དང༌། །ཤིན་ཏུ་གྲིམས་པའི་སྐུ་ཉིད་དང་། །ཡན་ལག་ཤིན་ཏུ་རྣམ་འབྱེས་
དང༌། །གཟིགས་པ་སྒྲིབ་མེད་དག་པ་དང་། །སྐུ་ཟླུམ་སྐབས་ཕྱིན་མ་རྙོངས་དང་། །ཕྱང་
ངེ་བ་དང་ལྟེ་ན་ནི། །ཟབ་དང་གཡས་ཕྱོགས་འཁྱིལ་བ་དང་། །ཀུན་ནས་ལྟ་ན་སྡུག་པ་
དང་། །ཀུན་སྤྱོད་གཙང་དང་སྐུ་ལ་ནི། །སྨེ་བ་གནག་བག་མེད་པ་དང་། །ཕྱག་ནི་ཤིང་
བལ་ལྟར་འཇམ་དང་། །ཕྱག་རིས་མདངས་ཡོད་ཟབ་རིང་དང་། །ཞལ་ནི་ཧ་ཅང་མི་



552
༼ང༽
མངོན་རྟོགས་རྒྱན་གྱི་ས་བཅད།
རིང་དང་། །མཆུ་ནི་བིམ་པ་ལྟར་དམར་དང་། །ལྗགས་མཉེན་པ་དང་སྲབ་པ་དང་། །དམར་
དང་འབྲུག་གི་སྒྲ་ཉིད་དང་། །གསུང་མཉེན་འཇམ་དང་མཆེ་བ་ཟླུམ། །རྣོ་དང་དཀར་
དང་མཉམ་པ་དང་། །བྱིན་གྱིས་ཕྲ་དང་ཤངས་མཐོ་དང༌། །མཆོག་ཏུ་དག་པ་དག་དང་
ནི༑ ༑ སྤྱན་ཡངས་པ་དང་རྫི་མ་སྟུག །པདྨའི་འདབ་མ་འདྲ་པ་དང་། །སྨིན་ཚུགས་རིང་
དང་འཇམ་པ་དང་། །སྣུམ་དང་སྤུ་ནི་མཉམ་པ་དང་། །ཕྱག་རིང་རྒྱས་དང་སྙན་མཉམ་
དང་། །ཉམས་པ་རྣམ་པར་སྤངས་པ་དང་། །དཔྲལ་བ་ལེགས་པར་འབྱེས་པ་དང་། །དབྱེས་
ཆེ་བ་དང་དབུ་རྒྱས་དང་། །དབུ་སྐྲ་བུང་བ་ལྟར་གནག་དང་། །སྡུག་དང་འཇམ་དང་མ་
འཛིངས་དང་། །མི་བཤོར་དྲི་ཞིམ་སྐྱེས་བུ་ཡི། །ཡིད་ནི་འཕྲོག་པར་བྱེད་པ་དང་། །དཔལ་
གྱི་བེའུ་བཀྲ་ཤིས་ནི། །སངས་རྒྱས་དཔེ་བྱད་བཟང་པོར་བཞེད། །ཅེས་བྱུང་། འདུ་བྱེད་
ཐམས་ཅད་ལ་འདོད་ཆགས་དང་བྲལ་ན་ཉིད་ཀྱིས་སེན་མོ་ཟངས་ཀྱི་མདོག་ལྟ་བུ་ཉིད་ནས།
རྣམ་པ་ཐམས་ཅད་དུ་མཛེས་པར་གྱུར་བ་ཉིད་ཀྱིས་ཕྱག་དང་ཞབས་དཔལ་གྱི་བེའུ་དང་བཀྲ་
ཤིས་དང་གཡུང་དྲུང་འཁྱིལ་པས་བརྒྱན་པ་ཉིད་ཀྱི་བར་འགྲེལ་པ་དོན་གསལ་ལས་ཤིན་ཏུ་
གསལ་བར་གསུངས།
བཞི་པ། སྤྲུལ་སྐུ་བསྟན་པའི་བློ་ཀ་གཅིག་ནི། གང་གིས་སྲིད་པ་ཇི་སྲིད་པར། །འགྲོ་
ལ་ཕན་པ་སྣ་ཚོགས་དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་ཆད།།
ཅེས་བྱུང་། སྐུ་བཞི་པོ་དེ་དག་ལུས་རྣམ་བཞག་ལས་བསྟན་ཚུལ་ལ། མཁས་པའི་བཤད་
ཚུལ་མི་འདྲ་བ་ཡོད་དེ། འཕགས་པ་གྲོལ་སྡེས་ཆོས་སྐུ་མཛད་པ་ཞེས་པའི་ཆོས་སྐུ་ཞེས་
པའི་ཚིག་གིས། ཆོས་སྐུ་དངོས་སུ་བསྟན་ནས་ཡེ་ཤེས་ཆོས་སྐུ་ཤུགས་ལ་བསྟན་པར་བཤད་
ལ༑ སློབ་དཔོན་སེང་གེ་བཟང་པོས། ཆོས་སྐུ་ཞེས་པའི་ཚིག་དེས་ཡེ་ཤེས་ཆོས་སྐུ་དངོས་
སུ་བསྟན་པར་བཤད་པས། སྐུ་བཞི་ཀ་ངོ་བོ་ཉིད་ལོངས་རྫོགས་བཅས་དང༌། །ཞེས་སོགས་
ཀྱི་བློ་ཀ་གཅིག་གིས་དངོས་སུ་བསྟན་པར་བཤད་ལ། འོན་ཀྱང་འགལ་བ་མེད་དེ། ཚིག་



མངོན་རྟོགས་རྒྱན་གྱི་ས་བཅད།
༼ང༽
553
དེའི་དངོས་བསྟན་གྱི་ཆོས་སྐུ་སྤྱི་ལྡོག་དང་ཡེ་ཤེས་ཆོས་སྐུ་གཉིས་ཡོད་པའི་ཕྱིར་རོ། །འཆད་
པར་འགྱུར་པའི་འཕྲིན་ལས་ཉེར་བདུན་པོ་རྩ་བས་བསྟན་པའི་གོ་རིམ་ལྟར་ན་སྤྲུལ་སྐུའི་མཇུག་
དེ་མ་ཐག་བྱུང་བས་སྤྲུལ་སྐུའི་འཕྲིན་ལས་ཡིན་མོད། ཡེ་ཤེས་ཆོས་སྐུ་ནི་འཁོར་བ་ཇི་སྲིད་
མ་སྟོང་བར་རྒྱུན་མི་འཆད་ཅིང་། ལོངས་སྤྲུལ་གྱི་སྐུའི་སྣང་བ་བསྐྱེད་ཅིང་འཕྲིན་ལས་གདུལ་
བྱ་ལ་འཇུག་པའང་རྒྱུན་མི་འཆད་པའི་ཕྱིར། དེའི་འཕྲིན་ལས་ཡང་ཡིན་ཏེ། འགྲེལ་པ་
ལས། ཡེ་ཤེས་ཁོ་ན་ལོངས་སྤྱོད་རྫོགས་པའི་སྐུ་ལ་སོགས་པར་སྣང་བ་བསྐྱེད་པའི་སྒོ་ནས་
དོན་བྱ་བ་མཛད་པས་ན། གདུལ་བྱའི་སྐྱེ་བོའི་སྣང་བ་ལ་བརྟེན་པའི་ལས་དེའི་བདག་པོ་ལ་
བརྟེན་ནས་བྱུང་བ་རྣམས་ནི་ཆོས་ཀྱི་སྐུའི་ཡིན་ནོ་ཞེས། ཞེས་གསུངས་པའི་ཕྱིར། མདོ་
ཕྱོགས་ན་ཡེ་ཤེས་ཀྱི་རང་མདངས་གཟུགས་སྐུར་ཤར་བ་དང་། སངས་རྒྱས་ཀྱི་གཙུག་
ཏོར་དང་མཛོད་སྤུ་སོགས་ཀྱིས་ཀྱང་ཆོས་ཐམས་ཅད་མཁྱེན་པའི་ཁུངས་ཀྱང་དེ་ཡིན་ནོ།།
འཕྲིན་ལས་ཉེར་བདུན་བསྟན་པའི་བློ་ཀ་བདུན་ནི། དེ་བཞིན་འཁོར་བ་ཇི་སྲིད་འདིའི། །ལས་
ནི་རྒྱུན་མི་ཆད་པར་འདོད། །འགྲོ་རྣམས་ཞི་བའི་ལས་དང་ནི། །བསྡུ་རྣམ་བཞི་ལ་འགོད་
པ་དང་། །ཀུན་ནས་ཉོན་མོངས་བཅས་པ་ཡི། །རྣམ་པར་བྱང་བ་རྟོགས་པ་དང་། །སེམས་
ཅན་རྣམས་དོན་ཇི་བཞིན་གྱི། །དོན་དང་ཕ་རོལ་ཕྱིན་དྲུག་དང༌། །སངས་རྒྱས་ལམ་དང་
རང་བཞིན་གྱིས། །སྟོང་པ་ཉིད་དང་གཉིས་ཟད་དང་། །བརྡ་དང་དམིགས་པ་མེད་པ་དང༌།།
ལུས་ཅན་རྣམས་ནི་ཡོངས་སྨིན་དང་། །བྱང་ཆུབ་སེམས་དཔའི་ལམ་དང་ནི། །མངོན་
པར་ཞེན་པ་བཟློག་པ་དང་། །བྱང་ཆུབ་ཐོབ་དང་སངས་རྒྱས་ཞིང་། །རྣམ་པར་དག་དང་
ངེས་པ་དང་། །སེམས་ཅན་དོན་ནི་ཚད་མེད་དང་། །སངས་རྒྱས་བསྟེན་སོགས་ཡོན་ཏན་
དང༌། །བྱང་ཆུབ་ཡན་ལག་ལས་རྣམས་ནི། །ཆུད་མི་ཟ་དང་བདེན་མཐོང་དང་། །ཕྱིན་
ཅི་ལོག་ནི་སྤངས་པ་དང་། །དེ་བཞིན་མེད་པའི་ཚུལ་དང་ནི། །རྣམ་པར་བྱང་དང་ཚོགས་
དང་ནི། །འདུས་བྱས་འདུས་མ་བྱས་པ་ལ། །ཐ་དད་ཡོངས་སུ་མི་ཤེས་དང་། །མྱ་ངན་
་ ་ “



554
༼ང༽
མངོན་རྟོགས་རྒྱན་གྱི་ས་བཅད།
འདས་ལ་དད་པ་སྟེ། །ཆོས་ཀྱི་སྐུ་ཡི་འཕྲིན་ལས་ནི། །རྣམ་པ་ཉི་ཤུ་བདུན་དུ་བཞེད། །ཅེས་
བྱུང༌། སྤྲུལ་སྐུའི་འཕྲིན་ལས་ཀྱི་དབང་དུ་བྱས་ནས་ཉེར་བདུན་ཉི་སྣང་ལས་བཤད་ཚུལ་
ནི༑ ལམ་ལ་འགོད་པའི་འཕྲིན་ལས་ཉེར་དྲུག་དང་། འབྲས་བུ་ལ་འགོད་པའི་འཕྲིན་ལས་
གཅིག་སྟེ་ཉེར་བདུན། དེའང་ཚོགས་ལམ་ལ་འགོད་པ་གསུམ། སྦྱོར་ལམ་ལ་འགོད་པ་
བཞི། མཐོང་ལམ་ལ་འགོད་པ་གཅིག །སྒོམ་ལམ་ལ་འགོད་པ་བཅོ་བརྒྱད། འདི་དག་
ལས། ས་དང་པོ་གསུམ་ལ་འགོད་པ་གཅིག །དེ་ནས་ས་བཞི་པ་ལྔ་པ་དྲུག་པ་གསུམ་ལ་
འགོད་པ་གཅིག །ས་བདུན་པ་ལ་འགོད་པ་གཅིག་ས་བརྒྱད་པ་འགོད་པ་བཞི། ས་དགུ་པ་
ལ་འགོད་པ་གཉིས། ས་བཅུ་པ་ལ་འགོད་པའི་འཕྲིན་ལས་དགུ་རྣམས་སོ། །སློབ་དཔོན་
སེང་གེ་བཟང་པོས་ཡེ་ཤེས་ཆོས་སྐུའི་འཕྲིན་ལས་ཀྱི་དབང་དུ་བྱས་ནས་ཉེར་བདུན་རྒྱན་སྣང་
དང་འགྲེལ་པ་དོན་གསལ་ལས་བཤད་ཚུལ་ནི། ལམ་ལ་འགོད་པ་ཉེར་དྲུག་དང་། འབྲས་
བུ་ལ་འགོད་པ་གཅིག་སྟེ་ཉེར་བདུན་ལས། ཚོགས་ལམ་ལ་འགོད་པ་དྲུག །སྦྱོར་ལམ་ལ་
འགོད་པ་གཅིག །མཐོང་ལམ་ལ་འགོད་པ་གཅིག །སྒོམ་ལམ་ལ་འགོད་པ་བཅོ་བརྒྱད་
རྣམས་ལས། ས་གཉིས་ནས་ས་ལྔ་པའི་བར་ལ་འགོད་པ་གཅིག །ས་དྲུག་པ་ལ་འགོད་པ་
གཅིག །ས་བདུན་པ་ལ་འགོད་པ་གཅིག །ས་བརྒྱད་པ་ལ་འགོད་པ་གཅིག །ས་དགུ་པ་
ལ་འགོད་པ་གཅིག །ས་བཅུ་པར་འགོད་པའི་འཕྲིན་ལས་བཅུ་གཉིས་ལས། ས་བཅུ་ཐོག་
མ་ལ་འགོད་པ་གཅིག །སྐྱེ་བ་གཅིག་ཐོག་པ་ལ་འགོད་པ་གསུམ། སྲིད་པ་ཐ་མ་ལ་འགོད་
པའི་འཕྲིན་ལས་བརྒྱད་རྣམས་སོ། །ལམ་སོ་སོ་ལ་འགོད་པའི་འཕྲིན་ལས་རྣམས་ཀྱི་གྲངས་
མི་འདྲ་ཡང་དོན་ལ་འགལ་བ་མེད་པ་ནི། སངས་རྒྱས་ཀྱི་འཕྲིན་ལས་དེ་དག་རེ་རེ་ལ་ལམ་
དེ་དག་ལ་འགོད་པའི་ནུས་པ་ཁྱད་མེད་ཡོད་པ་ལ་དགོངས་པ་ཡིན་ནམ་སྙམ། མཁས་དབང་
རྣམས་ཀྱིས་དགོངས་པར་མཛོད། །
རྒྱས་པ་ལ་དགའ་པའི་གདུལ་བྱ་ལ་ཕན་གདགས་པར་དེ་ལྟར་དོན་བརྒྱད་ཀྱི་སྒོ་ནས་



མངོན་རྟོགས་རྒྱན་གྱི་ས་བཅད།
༼ང༽
555
རྣམ་པར་བཤད་ནས། འབྲིང་ལ་དད་པ་ལ། མཁྱེན་གསུམ་ལ་མཚན་ཉིད་ཅེས་གཅིག་
ཏུ་བྱས་པ་དང་། ཉམས་ལེན་སྦྱོར་བཞི་དང་། རྣམ་སྨིན་ཆོས་སྐུ་དང་དྲུག་ཏུ་བསྡུས་ནས་
བསྟན་པའི་བློ་ཀ་གཅིག་ནི། མཚན་ཉིད་དེ་ཡི་སྦྱོར་བ་དང་། །དེ་རབ་དེ་ཡི་གོ་རིམ་དང༌།།
དེ་མཐའ་དེ་ཡི་རྣམ་སྨིན་ནི། །དོན་བསྡུས་གཞན་ཏེ་རྣམ་པ་དྲུག །ཅེས་བྱུང་། བསྡུས་པ་
ལ་དད་པ་ལ། མཁྱེན་གསུམ་ཡུལ་དང་། སྦྱོར་བཞི་རྒྱུ་དང་། ཆོས་སྐུ་འཕྲིན་ལས་དང་
བཅས་པ་འབྲས་བུར་བསྡུས་ནས་རྣམ་མཁྱེན་དང་ཆོས་སྐུ་ལ་ཟློས་སྐྱོན་སྤོང་བའི་ཆེད་དུ་
བསྟན་པའི་བློ་ཀ་གཅིག་ནི། ཡུལ་ནི་རྣམ་པ་གསུམ་པོ་རྒྱུ། །སྦྱོར་བ་བཞི་ཡི་བདག་ཉིད་
དང་། །ཆོས་སྐུ་འཕྲིན་ལས་འབྲས་བུ་ནི། །དོན་བསྡུས་གཞན་ཏེ་རྣམ་པ་གསུམ། །ཞེས་
བྱུང་། གང་ཟག་གཅིག་གི་དབང་དུ་བྱས་ནའང་དེ་ལྟར་བསྟན་པ་ལ་དགོས་པ་ཡོད་དེ། མངོན་
རྟོགས་རང་རང་གི་མཚན་ཉིད་དང་དབྱེ་བ་དང་ས་མཚམས་རྣམས་ལ་སྒྲོ་འདོགས་མ་ལུས་
པ་བཅད་པའི་ཕྱིར་དུ་བརྒྱད་དུ་བཤད་པ་དང་། དེ་དག་གི་གོ་རིམ་ལ་ལོག་རྟོག་བསལ་བའི་
ཆེད་དུ་དྲུག་ཏུ་བཤད་པ་དང་། རྣམ་མཁྱེན་དང་ཆོས་སྐུ་ལ་ཟློས་སྐྱོན་སྤོང་བའི་ཆེད་དུ་གསུམ་
དུ་བསྟན་པ་ཡིན་པའི་ཕྱིར་རོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཅེས་བྱ་བ་རྗེ་བཙུན་བྱམས་པ་མགོན་པོས་མཛད་པ་རྫོགས་སོ།།
སྐབས་དང་པོའི་སའི་ཚོགས་ལ་སོགས་པ་རྣམས་སུ་ཡང་རིག་པར་བྱའོ། །དེ་བཞིན་
སྐབས་གསུམ་པར་ཡང་གཉེན་པོ་ཕྱོགས་ཀྱི་གཞི་ཤེས་སྦྱོར་བ་བཤད་པའི་སྐབས་སོགས་སུའང་
སྒོམ་ལམ་བསྟན་པ་དེ་དག་གི་ས་མཚམས་ཀྱིས་ཤེས་པར་བྱའོ། །སྐབས་དྲུག་པར་སྦྱོར་
མཐོང་སྒོམ་གསུམ་ཇི་ལྟར་བསྟན་པ་ནི་སྔར་བཤད་ཟིན་པ་ལྟར་དང༌། མཐར་གྱིས་སྦྱོར་
བའི་ས་མཚམས་ཀྱིས་དཔྱད་ནའང་ཤེས་སླའོ། །དེ་ལས་རྒྱས་པར་ཤེས་འདོད་ན་འཇམ་
མགོན་བླ་མ་རྗེ་ཙོང་ཁ་པ་ཆེན་པོས་མཛད་པའི་ལེགས་བཤད་གསེར་གྱི་ཕྲེང་བ་ལས་ཤེས་
པར་བྱའོ། །མདོ་རྒྱན་སྦྱར་བའི་འགྲེལ་པ་བཅུ་གཉིས་པོ་རྣམས་ཀྱིས་ཐམས་ཅད་མ་ཚང་



556
༼ང༽
མངོན་རྟོགས་རྒྱན་གྱི་ས་བཅད།
བ་མེད་པར་ཡོངས་སུ་རྫོགས་པ་གསུངས་ཏེ། སངས་རྒྱས་བཅོམ་ལྡན་འདས་ཟབ་མོ་སྣང་
བའི་ཏིང་ངེ་འཛིན་ལ་བཞུགས་པ་དང༌། འཕགས་པ་སྤྱན་རས་གཟིགས་ཀྱང་སྟོང་པ་ཉིད་
ལ་མཉམ་པར་བཞག །ཤཱ་རིའི་བུས་དྲིས་པ་ཞུགས་པ་སོགས་མན་ངག་ཟབ་མོ་གླེང་གཞིས་
བསྡུས་པ་རྣམས་ཏདྱ་ཐཱ་ཞེས་པས་བསྟན། སྐུ་གསུང་ཐུགས་གསུམ་གྱི་བདག་ཉིད་ཨེ་ཝཾ་
གྱི་དོན་མཐར་ཐུག་པ་གླེང་གཞིའི་ཁོངས་ན་གནས་པ་དེ་ཉིད་ཨོཾ་ཞེས་པས་བསྟན། ཤཱ་རིའི་
བུ་རིགས་ཀྱི་བུའམ། ཞེས་པ་ནས། རྣམ་པར་བལྟ་བར་བྱ། ཞེས་པའི་བར་རྐང་པ་གསུམ་
པས་ཟབ་མོ་དབུ་མའི་ལྟ་བ་སྟོན་པ། མངོན་པར་རྟོགས་པའི་རྒྱན་ལས་ལྟ་བ་ལ་ལྟོས་པའི་
ཐེག་པའི་རིམ་པ་གསུམ་བསྟན་པ་དང་གནད་གཅིག་སྟེ། མངོན་རྟོགས་རྒྱན་ལས་ཐེག་པ་
ཆུང་ངུ་གང་ཟག་གི་བདག་མེད་རྟོགས་པའི་ལྟ་བ་དང་། ཐེག་པ་འབྲིང་གཟུང་འཛིན་རྫས་
གཞན་གྱིས་སྟོང་པར་རྟོགས་པའི་ལྟ་བ་དང་། ཐེག་པ་ཆེན་པོ་ཆོས་ཀྱི་བདག་མེད་དམ་བདེན་
མེད་རྟོགས་པའི་ལྟ་བ་བསྟན་པའི་ཕྱིར། དེ་ལྟར་སྟོན་པའི་རྒྱུ་མཚན་ནི། འདིས་རྗེས་སུ་
གཟུང་རྒྱུའི་གདུལ་བྱ་དེ་ལ་རིགས་ཅན་གསུམ་དུ་ངེས་པ་དང་། བསྒོམ་བྱའི་བདག་མེད་
ཕྲ་རགས་ཐུན་མོང་གི་དབང་དུ་བྱས་ན། སྟོང་པར་གནས་དང་སེམས་ཅན་ཡོངས་སུ་མི་
གཏོང་དང༌། །ཞེས་པ་ལྟར་སྟོང་ཉིད་སྙིང་རྗེའི་སྙིང་པོ་ཅན་གྱི་གཞི་ཚུགས་པར་བྱེད་པ་
དང་། རྒྱུད་སྡེ་འོག་མར་སྦྱར་ཚེ་ཟབ་པ་སྟོང་ཉིད་དང་། གསལ་བ་ལྷའི་འཁོར་ལོ་ཟུང་
འཇུག་གི་གཞི་ཚུགས་པར་བྱེད་པ་དང་། བླ་མེད་རྒྱུད་སྡེ་ལྟར་ན་ལྷན་སྐྱེས་ཀྱི་བདེ་བ་ཆེན་
པོའི་ཡེ་ཤེས་དང་སྟོང་པ་དབྱེར་མི་ཕྱེད་པའི་གཞི་ཚུགས་པར་བྱེད་དགོས་པའི་ཕྱིར་རོ། །དེ་
ནས་སྔགས་འདི་ལ་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོ་སྔགས། ཞེས་
སོགས་མཚར་དུ་བརྩིས། ཞེས་པ་དང་། དེའི་འགྲེལ་པར། དེ་ལ་སྐྱེ་བ་དང་འཇིག་པས་
སྟོང་པའི་ཕྱིར་བདག་མེད་དོ་སྙམ་དུ་བསྒོམས་པས། ཞེས་སོགས་ཀྱིས་རྣལ་འབྱོར་གྱི་ས་
གསུམ་བསྟན་པའི་ཕྱིར། དེ་ལྟར་བསྟན་པའི་དགོས་པ་ནི། རྒྱན་གྱི་ཆེད་དུ་བྱ་བའི་གདུལ་



མངོན་རྟོགས་རྒྱན་གྱི་ས་བཅད།
༼ང༽
557
བྱ་དེས་ཀྱང་དང་པོར་གང་ཟག་གི་བདག་མེད་དང་། དེས་རྗེས་སུ་གཟུང་འཛིན་རྫས་གཞན་
གྱིས་སྟོང་པ་དང༌། དེ་རྗེས་ཆོས་ཐམས་ཅད་བདེན་མེད་དུ་གཏན་ལ་ཕབ་ནས་སྒོམ་པའི་
རིམ་པ་ཤེས་པའི་ཆེད་ཡིན་པའི་ཕྱིར་ཏེ། དེ་དོན་དུ་གཉེར་བའི་གདུལ་བྱ་རྗེས་སུ་འཛིན་
པར་འདོད་པའི་ན་རྒྱལ་བའི་བཀའ་འགྱུར་ཚར་གཅིག་གསུངས་པའི་ཕན་ཡོན་ཡོད་པ་གདོན་
མི་ཟའོ། །སྤྱིར་འཕགས་པ་ཐོགས་མེད་ས་གསུམ་པ་བ་ཡིན་པས། སྦས་དོན་མངོན་རྟོགས་
དང་དངོས་བསྟན་སྟོང་ཉིད་སོགས་མངོན་སུམ་དུ་རྟོགས་ཀྱང་། ཡུམ་གྱི་མདོ་རྣམས་ཀྱི་
སྐབས་སུ་ཡང་ཡང་གསུངས་པ་དང་གོ་རིམ་འཁྲུགས་པ་སོགས་ལ་ཟློས་སྐྱོན་སྤོང་བ་དང་།
མ་ཚང་བ་མེད་པར་ཐར་ཆགས་སུ་གང་ཟག་གཅིག་འཚང་རྒྱ་བའི་ལམ་དུ་དྲིལ་ཏེ་ཉམས་
ལེན་ལ་འཁྱེར་ཤེས་པ་དང་། གཞན་ལ་སྟོན་པ་སོགས་ཤིན་ཏུ་རྟོགས་དཀའ་བ་ཅན་ལ། ཇི་
ཙམ་བཟོད་པའི་ཆོས་སྟོན་ཏོ། །ཞེས་དང་། དབུ་རིན་ཆེན་ཕྲེང་བ་ལས། དང་པོ་མངོན་
པར་མཐོ་བའི་ཆོས། །ཕྱིས་ནི་ངེས་པར་ལེགས་འབྱུང་བའོ། །གང་ཕྱིར་མངོན་པར་མཐོ་
ཐོབ་ནས། །རིམ་གྱིས་ངེས་པར་ལེགས་པར་འོང་། །ཞེས་དང་། བཞི་བརྒྱ་པ་ལས། སེམས་
ཅན་དང་པོའི་ལས་ཅན་རྣམས། །དམ་པའི་དོན་ལ་འཇུག་པ་ལ། །ཐབས་འདི་རྫོགས་པའི་
སངས་རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས། །ཞེས་དང་། དཔལ་ལྡན་མ་ཁོལ་
གྱིས། དྲི་བྲལ་གོས་ལ་ཚོན་བཞིན་དུ། །དང་པོར་སྦྱིན་སོགས་གཏམ་རྣམས་ཀྱིས། །སེམས་
ལ་ལེགས་པར་ཉིད་བསྐྱེད་དེ། །དེ་ནས་ཆོས་ནི་སྒོམ་པར་མཛད། །ཅེས་གསུངས། དེ་
དག་ནི་ཕར་ཕྱིན་ལུགས་གཞིར་གཞག་ཡིན་པས། རྣལ་འབྱོར་སྤྱོད་པའི་དབུ་མ་རང་རྒྱུད་
པའི་ལུགས་ལ་བདག་མེད་ཕྲ་རགས་གསུམ་ཉམས་སུ་ལེན་ཚུལ་སྒོམ་རིམ་དང་པོར་གསུངས་
པ་བཞིན་ཡིན་ནོ། །སྒོམ་རིམ་དང་པོ་ལས། དེ་ལ་འཕགས་པ་ལང་ཀར་གཤེགས་པ་ལས།
ཤེས་རབ་སྒོམ་པའི་རིམ་པ་མདོར་བཀའ་སྩལ་ཏེ། སེམས་ཙམ་ལ་ནི་རབ་རྟེན་ནས། །ཞེས་
སོགས་ལས་སྦྱིན་སོགས་དང་ཞེས་པ་ལས་འཕྲོས་ནས་བསམ་གཟུགས་ཞི་ལྷག་གི་རྣམ་བཞག།



558
༼ང༽
མངོན་རྟོགས་རྒྱན་གྱི་ས་བཅད།
རྟེན་ཅིང་འབྲེལ་འབྱུང་ལུགས་མཐུན་དང་། །ལུགས་མི་མཐུན་ལ་རྟོག་པར་བྱེད། །ཅེས་
པ་ལས་འཕྲོས་ནས་རྟེན་འབྲེལ་དང་བཞི། རྟེན་འབྲེལ་ཡན་ལག་བཅུ་གཉིས་ཀྱི་ཡན་ལག་
གསུམ་པ་རྣམ་ཤེས་ཀྱི་རྟེན་འབྲེལ་ལས་འཕྲོས་ནས་ཀུན་གཞི་རྣམ་པར་ཤེས་པ་ལུང་གི་རྗེས་
འབྲང་གི་སེམས་ཙམ་པས་འདོད་དོ། །མངོན་རྟོགས་རྒྱན་ལ་འགྲེལ་པའང་ཤིན་ཏུ་མང་
པོ་ཡོད་པ་ལས། རྒྱ་འགྲེལ་ལ་མདོ་དང་སྦྱར་བ་བཅུ་གཉིས་དང་། མ་སྦྱར་བ་དགུ་ཡོད་
པ་ལས། མངོན་རྟོགས་རྒྱན་འབུམ་དང་སྦྱར་ནས་འགྲེལ་པ་ཁ་ཆེའི་སློབ་དཔོན་དྷརྨ་ཤྲིས་
མཛད་པར་གྲགས་པའི་འབུམ་ཊིཀ །མངོན་རྟོགས་རྒྱན་ཉི་ཁྲི་དང་སྦྱར་བ་འཕགས་པ་གྲོལ་
སྡེའི་ཉི་ཁྲི་སྣང་བ། བཙུན་པ་གྲོལ་སྡེའི་ཉི་ཁྲིའི་རྣམ་འགྲེལ། སློབ་དཔོན་སེང་གེ་བཟང་
པོའི་ཉི་ཁྲི་ལེ་བརྒྱད་མ། སློབ་དཔོན་ཤཱནྟི་པའི་ཉི་ཁྲི་དག་ལྡན་དང་བཞི། མངོན་རྟོགས་
རྒྱན་བརྒྱད་སྟོང་པ་དང་སྦྱར་བ་སློབ་དཔོན་སེང་གེ་བཟང་པོའི་བརྒྱད་སྟོང་འགྲེལ་ཆེན། སློབ་
དཔོན་ཤཱནྟི་པའི་སྙིང་པོ་མཆོག །སློབ་དཔོན་ཨ་བྱཱ་ཀ་རའི་གནད་ཀྱི་ཟླ་འོད་དང་གསུམ། མངོན་
རྟོགས་རྒྱན་སྡུད་པ་དང་སྦྱར་བ་སློབ་དཔོན་སེང་གེ་བཟང་པོའི་སྡུད་པའི་དཀའ་འགྲེལ་རྟོགས་
སླ༑ སློབ་དཔོན་སངས་རྒྱས་ཡེ་ཤེས་ཀྱི་སྡུད་པའི་དཀའ་འགྲེལ། ཁ་ཆེའི་སློབ་དཔོན་དྷརྨ་
བྲིས་མཛད་པར་གྲགས་པའི་ཤེར་ཕྱིན་མཛོད་ཀྱི་ལྡེ་མིག །མངོན་རྟོགས་རྒྱན་འབུམ་ཉི་ཁྲི་
བརྒྱད་སྟོང་པ་གསུམ་དང་སྦྱར་བ་མཁས་པ་ཆེན་པོ་སྨྲ་ཏིས་མཛད་པ་གྲགས་པ་ཡུམ་གསུམ་
དོན་བརྒྱད་ཀྱིས་མཐུན་པར་བསྟན་པ་དང་བཅུ་གཉིས། མདོ་དང་མ་སྦྱར་བའི་འགྲེལ་པ་
དགུ་ནི། སློབ་དཔོན་སེང་གེ་བཟང་པོ་འགྲེལ་པ་དོན་གསལ། འདིའི་འགྲེལ་བཤད་ཚིག་
གསལ་སློབ་དཔོན་ཆོས་ཤེས་ཀྱིས་མཛད་པ། བླ་མ་གསེར་གླིང་པའི་རྟོགས་དཀའི་སྣང་བ།
སློབ་དཔོན་ཤེར་འབྱུང་གི་རྟོགས་དཀའི་སྣང་བ། རྩ་བའི་བསྡུས་དོན་ཇོ་བོས་མཛད་པར་
གྲགས་པ། སློབ་དཔོན་གཞོན་ནུ་དཔལ་གྱི་རྩ་བའི་བསྡུས་དོན། མཁས་པ་རིན་ཆེན་གྲགས་
པའི་གྲགས་ཆ། མཁས་པ་བུདྡྷ་ཤྲཱིའི་ཤེར་སྒྲོན། སློབ་དཔོན་ཨ་བྷྱ་ཀ་རའི་ཐུབ་དགོངས་



མངོན་རྟོགས་རྒྱན་གྱི་ས་བཅད།
༼ང༽
559
དང་དགུའོ། །གྲགས་ཞེས་པ་ཐེ་ཚོམ་ཅན་ནོ། །བོད་ལ་དེའི་འགྲེལ་པ་ལོ་ཙྪ་བ་བློ་ལྡན་ཤེས་
རབ་ཀྱི་ཊིཀ་ཆུང་བ། བུ་སྟོན་རིན་ཆེན་གྲུབ་ཀྱི་ཊིཀྐ། ཉ་དཔོན་ཀུན་དགའ་དཔལ་གྱི་ཊིཀྐ་
སོགས་དང་། རྗེ་བདག་ཉིད་ཆེན་པོའི་ལེགས་བཤད་གསེར་གྱི་ཕྲེང་བ། འདིའི་བསྡུས་དོན་
རྣམ་བཤད་སྙིང་པོའི་རྒྱན་རྒྱལ་ཚབ་དར་མ་རིན་ཆེན་གྱིས་ཟིན་བྲིས་སུ་མཛད་པ། མཁས་
གྲུབ་དགེ་ལེགས་དཔལ་བཟང་པོས་མཛད་པ་རྟོགས་དཀའི་སྣང་བ་སྟེ། རྗེ་ཡབ་སྲས་གསུམ་
གྱིས་མཛད་པའི་འགྲེལ་པ་རྒྱས་འབྲིང་གསུམ། སེ་འབྲས་དགེ་གསུམ་སོགས་ཀྱི་ཡིག་ཆ་
རྣམས་དང་། གཞན་ཡང་འགྲེལ་བཤད་དང་རྒྱ་ཆེར་འགྲེལ་བ་ཤིན་ཏུ་མང་པོ་ཡོད། མང་
དོགས་ནས་མ་བྲིས་སོ། །གཞན་ཡང་། དཀའ་གནས་འགའ་རེ་ཕྱོགས་གཅིག་ཏུ་བཤད་
པ་ལ། མངོན་རྟོགས་རྒྱན་གྱི་སྐབས་དང་པོ་གསུམ་གྱི་སྐབས་སུ་མཁྱེན་གསུམ་གྱི་རྣམ་པ་
བསྟན་པ་དང་། སྐབས་བཞི་པར་མཁྱེན་གསུམ་གྱི་རྣམ་པ་བསྟན་པ་གཉིས་ཡུལ་ངོ་བོ་བྱེད་
ལས་གསུམ་གྱི་སྒོ་ནས་མི་འདྲ་བས་ཟློས་སྐྱོན་སྤོང་ཚུལ་སྔར་བཤད་ཟིན། སྐབས་དང་པོ་
དང་། སྐབས་གཉིས་པ་གཉིས་ཟློས་པར་ཐལ། སྐབས་དང་པོ་སའི་ཚོགས་ལ་སོགས་པར་
མཐོང་སྒོམ་གཉིས་བཤད་ལ། སྐབས་གཉིས་པར་ཡང་བཤད་པའི་ཕྱིར་ཞེ་ན། སྐྱོན་མེད་
དེ༑ དང་པོར་ཡུལ་གྱིས་ཡུལ་ཅན་མཚོན་ཚུལ་གྱི་ཆ་ནས་བཤད་ལ། སྐབས་གཉིས་པར་
ལམ་གསུམ་ཤེས་པའི་ལམ་ཤེས་ཡུལ་གྱིས་མཚོན་ནས་ལོགས་སུ་བསྟན་པའི་ཕྱིར། དགོས་
པ་མི་འདྲའོ། །སྐབས་གཉིས་པ་དང་གསུམ་པ་གཉིས་ཟློས་པར་ཐལ། དེ་གཉིས་ཀའི་སྐབས་
སུ་ཉན་རང་གི་ལམ་བསྟན་པའི་ཕྱིར་ཞེ་ན། སྐབས་གཉིས་པར་བཤད་པ་ནི། ཡུལ་ཅན་
ལམ་ཤེས་མཚོན་པའི་དོན་དུ་ཡིན་ལ། གསུམ་པར་བཤད་པ་ནི། མི་རྟག་པ་ལ་སོགས་
་པའི་སྒྲོ་འདོགས་དང་བྲལ་བ་གཉེན་པོ་གཞི་ཤེས་སུ་བསྟན་པ་ན་དེས་འཕངས་པའི་ཟློག་ཕྱོགས་
ཀྱི་ལམ་རྣམས་ཉན་རང་གི་ལམ་ཡིན་པར་བསྟན་པ་དང་། དེའི་ལམ་ལོགས་སུ་རང་དབང་
དུ་བསྟན་པའི་ཕྱིར་ཡིན་པས་མི་ཟློས་སོ། །སྐབས་དང་པོ་དང་བརྒྱད་པ་གཉིས་ཀར་རྣམ་



560
༼ང༽
མངོན་རྟོགས་རྒྱན་གྱི་ས་བཅད།
མཁྱེན་དང་ཆོས་སྐུ་གཉིས་ཀ་བསྟན་པ་ཡང་ཟློས་སྐྱོན་མེད་པ་ནི། དང་པོར་ཡུལ་དང་བརྒྱད་
པར་འབྲས་བུའི་ཆ་ནས་བསྟན་པས་ཡིན་པར་བཤད་ཟིན་ཏོ། །གདམས་ངག་ཏུ་སྒྲུབ་དང་
ཞེས་པ་དང་། སྒྲུབ་པ་བཞི་རྣམས་སྟོན་པ་ཟློས་པར་ཐལ་ཏེ། སྒྲུབ་པ་ཁྱད་མེད་ཡང་ཡང་
བསྟན་པའི་ཕྱིར་ཞེ་ན། སྐྱོན་མེད་དེ། དང་པོ་ནི། གདམས་ངག་གི་བརྗོད་བྱའི་ཆ་ནས་
དང་། གཉིས་པ་ནི་སྒྲུབ་པ་རང་གི་ངོ་བོ་དང་། དབྱེ་བ་བསྟན་པས་སོ། །སྐབས་གསུམ་
པར་སྦྱོར་བ་བསྟན་པ་དང་། བཞི་བར་སྦྱོར་བ་བསྟན་པ་གཉིས་མི་ཟློས་ཏེ། དང་པོ་ནི།
གཞི་སྐྱེ་མེད་དུ་རྟོགས་ནས་སྒོམ་པ་ཉན་རང་གི་སྦྱོར་བ་ཟློག་ནས་འཕེན་བྱེད་ཡིན་ལ། གཉིས་
པ་ནི། སྐྱེ་མེད་གསུམ་བསྡུས་ནས་སྒོམ་པས་ཡིན་ནོ། །སྐབས་དང་པོར་དགེ་འདུན་ཉི་ཤུ་
བསྟན་པ་དང་། སྐབས་གཉིས་པར་མོག་མོག་པོར་བྱེད། ཅེས་པ་དང་། རྟེན་གྱིས་བསེ་
རུ་ལྟ་བུའི་ལམ། །ཞེས་པ་དང་། སྐབས་བཞི་པར་སངས་རྒྱས་རྣམས་ལ་ལྷག་པར་བྱས།།
ཞེས་དང་། སློབ་པ་ཕྱིར་མི་ལྡོག་པའི་ཚོགས། །ཞེས་པ་རྣམས་ཟློས་པར་ཐལ། གང་ཟག་
བསྟན་པར་འདྲ་བའི་ཕྱིར་ཞེ་ན། མི་ཟློས་ཏེ། དང་པོ་དཀོན་མཆོག་གསུམ་བཤད་པའི་
སྐབས་ཀྱི་དགེ་འདུན་ཡིན་ལ། གཉིས་པ་ལམ་ཤེས་སྐྱེ་བའི་རྟེན་དང་། གསུམ་པ་རང་རྒྱལ་
གྱི་ལམ་གྱི་རྟེན་དང་། བཞི་པ་ཡུམ་ཉན་པ་སོགས་ཀྱི་སྣོད་དང་། ལྔ་པ་ནི་ཕྱིར་མི་ལྡོག་
པའི་རྟེན་ངོས་གཟུང་བའི་ཆེད་ཡིན་པས་སོ། །སྐབས་དང་པོར་སྦྱོར་ལམ་སྐབས་སུ་རྟོགས་
པ་བསྟན་པ་དང་། སྐབས་ལྔ་པར་མཐོང་སྒོམ་གྱི་སྤང་བྱའི་རྟོག་པ་བཞི་ཚན་རེ་རེ་བསྟན་
པ་མི་ཟློས་ཏེ། དང་པོར་ཐེག་ཆེན་སྦྱོར་ལམ་གྱི་ཁྱད་ཆོས་སུ་བསྟན་ལ། སྐབས་ལྔ་པར་
རིམ་པ་ལྟར་མཐོང་ལམ་དང་སྒོམ་ལམ་གྱི་སྤང་བྱར་བསྟན་པས་སོ། །གཉེན་པོའི་ཚོགས་
ཀྱི་རྟོག་པ་བརྒྱད་བསྟན་པ་དང་ཡང་མི་ཟློས་ཏེ། དེ་ནི་གཉེན་པོའི་ཚོགས་ཀྱི་དབྱེ་བ་རྟོགས་
པའི་ཕྱིར་དུ་བསྟན་པས་སོ། །སྐབས་རྣམས་སུ་སྦྱོར་ལམ་ཡང་ཡང་བསྟན་པ་རྣམས་ཀྱང་
མི་ཟློས་ཏེ། སྐབས་དང་པོར་དམིགས་རྣམ་རྒྱུ་གསུམ། ལྡན་ཆོས་རྟོག་པ། ཡོངས་འཛིན།



མངོན་རྟོགས་རྒྱན་གྱི་ས་བཅད།
༼ང༽
561
ཆེ་འབྲིང་ཆུང་གསུམ་གྱི་དབྱེ་བའི་ཁྱད་པར་དྲུག་དང་ལྡན་པར་བསྟན་ལ། སྐབས་གཉིས་
པར་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་སྐབས་སུ་ཇི་ལྟར་བསྟན་ཚུལ་ནི་སྔར་བཤད་
ཟིན། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་སྐབས་སུ་དམིགས་པ་ཆོས་ཐམས་ཅད་
བཏགས་པ་ཙམ་ལ་དམིགས་ནས། རྣམ་པ་བཏགས་པ་དང་མི་འགལ་བར་ཆོས་ཉིད་སྟོན་
པའི་རྣམ་པ་ཅན་ལ་སོགས་པར་བསྟན་པའི་ཕྱིར། སྦྱོར་ལམ་དེ་གསུམ་དམིགས་རྣམ་མི་
འདྲ་བའི་ཕྱིར་མི་ཟློས་ལ། སྐབས་བཞི་པར། དྲོ་བ་རྣམས་ཀྱི་ཞེས་སོགས་སུ་དམིགས་པ་
སེམས་ཅན་ཐམས་ཅད་ལ་དམིགས། རྣམ་པ་སེམས་མཉམ་པ་བཅུ་སོགས་ཀྱི་སྒོ་ནས་བསྟན།
སྐབས་ལྔ་པར་སྦྱོར་ལམ་བསྟན་པ་ནི་རྩེ་སྦྱོར་གྱིས་དབང་ཐོབ་པའི་ཚུལ་གྱིས་ཡིན་པས་མི་
ཟློས་ལ། སྐབས་དྲུག་པར་ཇི་ལྟར་བཤད་པའི་ཚུལ་སྔར་བཤད་ཟིན་ལྟར་རོ། །སྐབས་རྣམས་
སུ་མཐོང་ལམ་ཡང་ཡང་བསྟན་ཡང་མི་ཟློས་ཏེ། སྐབས་དང་པོར་ཉར་རང་གི་ལམ་ལས་
ཁྱད་པར་དུ་འཕགས་པ་ཤེས་སྒྲིབ་མཐོང་སྤང་གཟུང་རྟོག་གི་གཉེན་པོའི་ཆ་ནས་བསྟན། སྐབས་
གཉིས་པར་མཐའ་གཉིས་ལ་མི་གནས་པའི་མཐོང་ལམ་དང་། སྐབས་གསུམ་པར་ཐེག་དམན་
གྱི་ས་ལས་འདས་པའི་ཆ་ནས་བསྟན། སྐབས་བཞི་པར་མཐོང་བའི་ལམ་ལ་བཟོད་ཅེས་
པའི་ཕྱིར་མི་ལྡོག་གི་སྒོ་ནས་དང་། སྐབས་ལྔ་པར་རྗེས་ཐོབ་ཏུ་རྟེན་འབྲེལ་ཡན་ལག་བཅུ་
གཉིས་ཕྲུག་བཞིར་སྒོམ་ཚུལ་གྱི་སྒོ་ནས་ཀྱང་མཐོང་ལམ་བསྟན་ལ། སྐབས་དྲུག་པ་ནི་སྔར་
ལྟར་རོ། །སྐབས་རྣམས་སུ་སྒོམ་ལམ་ཡང་ཡང་བསྟན་པ་རྣམས་ཀྱང་མི་ཟློས་ཏེ། བསྟན་
ཚུལ་མི་འདྲ་བའི་ཕྱིར། ཇི་ལྟར་ཡིན་ཞེ་ན། སྐབས་གཉིས་པར་ལམ་ཐམས་ཅད་བསྐྱེད་
པར་བྱ་ཞིང་ཡང་དག་པའི་མཐའ་མངོན་དུ་མི་བྱ་ཞེས་འབྱུང་བས་མཐའ་གཉིས་ལ་མི་གནས་
པའི་ཆ་ནས་སྒོམ་ལམ་བསྟན་ལ། སྐབས་བཞི་པར་སྒོམ་པའི་ལམ་ནི་ཟབ་ཅེས་པ་ནི་ཕྱིར་
མི་ལྡོག་པའི་རྟགས་དང་འབྲེལ་ནས་བསྟན་པ་དང་། སྐབས་ལྔ་པར་སྒོམ་སྤང་གི་གཉེན་
པོའི་ཆ་ནས་ཀྱང་བསྟན་ལ། ཐོད་རྒལ་སྙོམས་འཇུག་གི་ཆ་ནས་བསྟན་པ་སྔར་བཤད་ཟིན་



56
༼ང༽
མངོན་རྟོགས་རྒྱན་གྱི་ས་བཅད།
ལ༑ དེ་བཞིན་དུ་མིང་ཙམ་ཡོད་པ་སྐབས་དང་པོར་གདམས་ངག་ཐ་མ་དང་། གཉེན་པོའི་
ཚོགས་སུ་བསྟན་པ་རྣམས་ཀྱང་རིག་པར་བྱ། མིང་མ་བཏགས་པ་སེམས་བསྐྱེད་དང་རིགས་
ཀྱི་སྐབས་དང་སའི་ཚོགས་ལ་སོགས་པ་རྣམས་སུ་ཡང་རིག་པར་བྱའོ། །དེ་བཞིན་སྐབས་
གསུམ་པར་ཡང་གཉེན་པོ་ཕྱོགས་ཀྱི་གཞི་ཤེས་སྦྱོར་བ་བཤད་པའི་སྐབས་སོགས་སུའང་སྒོམ་
ལམ་བསྟན་པ་དེ་དག་གི་ས་མཚམས་ཀྱི་ཤེས་པར་བྱའོ། །སྐབས་དྲུག་པར་སྦྱོར་མཐོང་
སྒོམ་གསུམ་ཇི་ལྟར་བསྟན་པ་ནི་སྔར་བཤད་ཟིན་པ་ལྟར་དང་། མཐར་གྱིས་སྦྱོར་བའི་ས་
མཚམས་ཀྱིས་དཔྱད་ནའང་ཤེས་སླའོ། །དེ་ལས་རྒྱས་པར་ཤེས་འདོད་ན་འཇམ་མགོན་
བླ་མ་རྗེ་ཙོང་ཁ་པ་ཆེན་པོས་མཛད་པའི་ལེགས་བཤད་གསེར་གྱི་ཕྲེང་བ་ལས་ཤེས་པར་བྱའོ།།
མདོ་རྒྱན་སྦྱར་བའི་འགྲེལ་བ་བཅུ་གཉིས་པོ་རྣམས་ཀྱིས་མདོ་རྒྱན་སྦྱར་བའི་མཚམས་ནི།།
སེམས་བསྐྱེད་པའི་ལེའུ་ནས་ཆོས་ཉིད་མི་འགྱུར་བར་བསྟན་པའི་ལེའུའི་བར་གྱི་མདོའི་ཚིག་
དོན་རྟོགས་པར་དཀའ་བ་རྣམས་རྒྱན་དང་སྦྱར་རོ། །ཞེས་ཚིག་གསལ་ལས་འཆད་དོ། །ཞེས་
དང་། གླེང་གཞིའི་ལེའུ་སོགས་དང་མ་སྦྱར་བའི་རྒྱུ་མཚན་ཤེས་དགོས། མངོན་རྟོགས་
རྒྱན་གྱི་མཆོད་བརྗོད་དང་དགོས་འབྲེལ་ངག་གཉིས་མདོ་བཤད་པའི་སྔོན་འགྲོ་ཡིན་གྱི་མདོའི་
བཤད་པ་དངོས་མིན་ཏེ། དཔེར་ན། འགྲེལ་པ་དོན་གསལ་གྱི་ཤེས་རབ་ཕ་རོལ་ཕྱིན་པ་
ལ༑ ཞེས་སོགས་ཀྱི་བློ་ཀ་བརྒྱད་རྒྱུན་གྱི་འགྲེལ་པ་མིན་པ་བཞིན་ནོ། །དེའི་ཕྱིར་མདོ་དང་
སྦྱར་བའི་ཐོག་མ་ཡན་ལག་རྒྱས་བཤད་ནས་ཡིན་ནོ། །དེ་ཡང་དང་པོར་མདོ་རྒྱན་སྦྱར་
བའི་སྲོལ་འཕགས་པ་གྲོལ་སྡེས་བཏོད་པར་མངོན་པས། དེས་ནི་ཉི་ཁྲི་ལེའུ་བརྒྱད་དུ་བྱས་
ཤིང་། །དེ་སྐབས་བརྒྱད་དང་བསྒྲིགས་ནས་ཐོག་མའི་མཚམས་ནི། སེམས་བསྐྱེད་པ་ནི་
གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་པ། འདིའི་བཤད་བྱ་
རྩ་བའི་མདོ་ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཐམས་ཅད་
རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་



མངོན་རྟོགས་རྒྱན་གྱི་ས་བཅད།
༼ང༽
ཏུ་ཕྱིན་པ་ལ་བསླབ་པར་བྱའོ། །ཞེས་པ་དང་སྦྱར་བ་ནས་ཡིན་ལ། དེས་ན་ཉི་སྣང་ནི་མདོ་
རྒྱན་སྦྱར་བའི་འགྲེལ་པའི་ཐོག་མ་ཡིན་ནོ། །གཞན་ཡང་། དབུ་མ་རིན་ཆེན་འཕྲེང་བ་
ལས། ཁ་ཅིག་ལ་ནི་གཉིས་རྟེན་པ། ཁ་ཅིག་ལ་ནི་གཉིས་མི་རྟེན། །ཟབ་མོ་ཁུ་འཁྲིགས་
ཅན་འཇིགས་པ། སྟོང་ཉིད་སྙིང་རྗེའི་སྙིང་པོ་ཅན། །བྱང་ཆུབ་སྒྲུབ་པ་ཁ་ཅིག་ལའོ། །ཞེས་
རྐང་པ་དང་པོས་བྱེ་མདོ་གཉིས་ལྟར་གཟུང་འཛིན་རྫས་ཐ་དད་དང་། རྐང་པ་གཉིས་པས་
སེམས་ཙམ་པ་ལྟར་གཟུང་འཛིན་གཉིས་མེད་དང་། རྐང་པ་གསུམ་པས་ཟབ་མོ་དབུ་མའི་
ལྟ་བ་སྟོན་པ། མངོན་པར་རྟོགས་པའི་རྒྱན་ལས་ལྟ་བ་ལ་ལྟོས་པའི་ཐེག་པའི་རིམ་པ་གསུམ་
བསྟན་པ་དང་གནད་གཅིག་ཏེ། མངོན་རྟོགས་རྒྱན་ལས། ཐེག་པ་ཆུང་ངུ་གང་ཟག་གི་
བདག་མེད་རྟོགས་པའི་ལྟ་བ་དང་། ཐེག་པ་འབྲིང་གཟུང་འཛིན་རྫས་གཞན་གྱིས་སྟོང་པར་
རྟོགས་པའི་ལྟ་བ་དང་། ཐེག་པ་ཆེན་པོ་ཆོས་ཀྱི་བདག་མེད་དམ་བདེན་མེད་རྟོགས་པའི་
ལྟ་བ་བསྟན་པའི་ཕྱིར། དེ་ལྟར་སྟོན་པའི་རྒྱུ་མཚན་ནི། འདིས་རྗེས་སུ་གཟུང་རྒྱུའི་གདུལ་
བྱ་དེ་ལ་རིགས་ཅན་གསུམ་དུ་ངེས་པ་དང་། བསྒོམ་བྱའི་བདག་མེད་ཕྲ་རགས་གསུམ་དང་།
སྤང་བྱའི་སྒྲིབ་པ་གསུམ་མི་འདྲ་བ་གསུམ་དང་། ཐོབ་བྱའི་བྱང་ཆུབ་དེ་ལ་མཆོག་འབྲིང་
དམན་གསུམ་ཡོད་པའི་ཕྱིར། དེ་ལ་དགོངས་ནས་མཆོད་བརྗོད་དུ་དང་པོར་གཞི་ཤེས་དང༌།
དེ་ནས་ལམ་ཤེས་དང་། དེ་རྗེས་རྣམ་མཁྱེན་དང་། རང་རྒྱུད་པའི་ལུགས་སུ་འགྲེལ་ཚུལ་
ལོ༑ ༑མཁྱེན་པ་གསུམ་གྱི་ཤེས་མཚན་གསུམ་དང་། མཁྱེན་གསུམ་གྱི་སྦྱོར་བ་གསུམ་
དང་། སྐབས་ལྔ་པར། གཞན་གྱི་ཆོས་རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་པ་
་ མི༑ ༑སྒྲིབ་པ་ཟད་པར་བརྗོད་པ་གང་། །དེ་ལ་ཁོ་བོས་མཚར་དུ་བརྩིས། །ཞེས་པ་དང་།
དེའི་འགྲེལ་པར། དེ་ལ་སྐྱེ་བ་དང་འཇིག་པས་སྟོང་པའི་ཕྱིར་བདག་མེད་དོ་སྙམ་དུ་བསྒོམས་
པས། ཞེས་སོགས་ཀྱིས་རྣལ་འབྱོར་གྱི་ས་གསུམ་བསྟན་པའི་ཕྱིར། དེ་ལྟར་བསྟན་པའི་
དགོས་པ་ནི། རྒྱན་གྱི་ཆེད་དུ་བྱ་བའི་གདུལ་བྱ་དེས་ཀྱང་དང་པོར་གང་ཟག་གི་བདག་མེད་



564
༼ང༽
མངོན་རྟོགས་རྒྱན་གྱི་ས་བཅད།
དང་། དེས་རྗེས་སུ་གཟུང་འཛིན་རྫས་གཞན་གྱིས་སྟོང་པ་དང་། དེ་རྗེས་ཆོས་ཐམས་
ཅད་བདེན་མེད་དུ་གཏན་ལ་ཕབ་ནས་སྒོམ་པའི་རིགས་པ་ཤེས་པའི་ཆེད་ཡིན་པའི་ཕྱིར་ཏེ།
དེ་དོན་དུ་གཉེར་བའི་གདུལ་བྱ་རྗེས་སུ་འཛིན་པར་འདོད་པའི་དགོས་པ་ཡོད་པའི་ཕྱིར། རྣམ་
འགྲེལ་ལས། བརྩེ་ལྡན་སྡུག་བསྔལ་གཞོམ་པའི་ཕྱིར། །ཐབས་རྣམས་ལ་ནི་མངོན་སྦྱོར་
མཛད། །ཐབས་བྱུང་དེ་རྒྱུ་ལྐོག་གྱུར་པས། །དེ་འཆད་པ་ནི་དཀའ་བ་ཡིན། །ཞེས་དང་
ལེགས་བཤད་གསེར་གྱི་ཕྲེང་བ་ལས། གཞན་ལ་ལམ་མ་ནོར་བར་སྟོན་པ་ལ་རང་གིས་
ལམ་ཇི་ལྟ་བ་བཞིན་དུ་རྟོགས་པ་སྔོན་དུ་འགྲོ་དགོས། ཞེས་དང་། ལང་གཤེགས་ལས།
ཇི་ལྟར་ནད་པ་ན་བ་ལ། །སྨན་པས་སྨན་ནི་སྟེར་བ་ལྟར། །དེ་བཞིན་སངས་རྒྱས་སེམས་
ཅན་ལ། །ཇི་ཙམ་བཟོད་པའི་ཆོས་སྟོན་ཏོ། །ཞེས་དང་། དབུ་མ་རིན་ཆེན་ཕྲེང་བ་ལས།
དང་པོ་མངོན་པར་མཐོ་བའི་ཆོས། །ཕྱིས་ནི་ངེས་པར་ལེགས་འབྱུང་བ། །གང་ཕྱིར་མངོན་
པར་མཐོ་ཐོབ་ནས། །རིམ་གྱིས་ངེས་པར་ལེགས་པར་འོང་། །ཞེས་དང་། བཞི་བརྒྱ་པ་
ལས། སེམས་ཅན་དང་པོའི་ལས་ཅན་རྣམས། །དམ་པའི་དོན་ལ་འཇུག་པ་ལ། །ཐབས་
འདི་རྫོགས་པའི་སངས་རྒྱས་ཀྱིས། སྐས་ཀྱི་རིམ་པ་ལྟ་བུར་གསུངས། །ཞེས་དང་། དཔལ་
ལྡན་མ་ཁོལ་གྱིས། དྲི་བྲལ་གོས་ལ་ཚོན་བཞིན་དུ། །དང་པོར་སྦྱིན་སོགས་གཏམ་རྣམས་
ཀྱིས། །སེམས་ལ་ལེགས་པར་ཉིད་བསྐྱེད་དེ། །དེ་ནས་ཆོས་ནི་སྒོམ་པར་མཛད། །ཅེས་
གསུངས། དེ་དག་ནི་ཕར་ཕྱིན་ལུགས་གཞིར་གཞག་ཡིན་པས། རྣལ་འབྱོར་སྤྱོད་པའི་
དབུ་མ་རང་རྒྱུད་པའི་ལུགས་ལ་བདག་མེད་ཕྲ་རགས་གསུམ་ཉམས་སུ་ལེན་ཚུལ་སྒོམ་རིམ་
དང་པོར་གསུངས་པ་བཞིན་ཡིན་ནོ། །སྒོམ་རིམ་དང་པོ་ལས། དེ་ལ་འཕགས་པ་ལང་
ཀར་གཤེགས་པ་ལས། ཤེས་རབ་སྒོམ་པའི་རིམ་པ་མདོར་བཀའ་སྩལ་ཏེ། སེམས་ཙམ་
ལ་ནི་རབ་རྟེན་ནས། །ཞེས་སོགས་ལས་ཤེས་པར་བྱའོ། །གཞན་ཡང་ཅུང་ཟད་བརྗོད་
པར། ཡུམ་རྒྱས་པའི་རྒྱས་པ་བློ་ཀ་བྱེ་བ་ཕྲག་བརྒྱ་ཡོད་པ་དྲི་ཟའི་རྒྱལ་པོའི་ཐུགས་དམ་



མངོན་རྟོགས་རྒྱན་གྱི་ས་བཅད།
༼ང༽
565
གྱི་རྟེན་དུ་བཞུགས། རྒྱས་པའི་འབྲིང་བློ་ཀ་འབུམ་ཕྲག་བརྒྱ་ཡོད་པ་ལྷའི་དབང་པོ་བརྒྱ་བྱིན་
གྱི་ཐུགས་དམ་གྱི་རྟེན་དུ་བཞུགས། ཡུམ་རྒྱས་པའི་བསྡུས་པ་བློ་ཀ་འབུམ་ཡོད་པ་ཀླུའི་རྒྱལ་
པོའི་ཐུགས་དམ་གྱི་རྟེན་དུ་བཞུགས་པ་སློབ་དཔོན་ཀླུ་སྒྲུབ་ཀྱིས་ཀླུའི་ཡུལ་ནས་སྤྱན་དྲངས་
པའི་ཚེ། ཆོས་འཕགས། རྟག་ཏུ་ངུ་། བྱམས་ཞུས། ཡོངས་གཏད་ཀྱི་ལེའུ་དང་བཞི་
གདེངས་ཅན་རྣམས་ཀྱི་མཆོད་གནས་སུ་བཞག་པ་མིའི་ཡུལ་དུ་མ་དྲོངས། འགོས་ཆོས་
གྲུབ་ཀྱི་རྒྱ་ནག་ནས་བསྒྱུར་བའི་འབུམ་ལ་བྱམས་ཞུས་དང་། ཆོས་འཕགས་དང་། རྟག་
ཏུ་ངུ་། ཡོངས་གཏད་ཀྱི་ལེའུ་བཞི་སྣང་བ། ཉི་ཁྲི་དང་བརྒྱད་སྟོང་པ་ནས་ཁ་བསྐངས་པ་
ཡིན་འདུག །ཅེས་ཛ་ཡ་པཎྜིཏ་བློ་བཟང་འཕྲིན་ལས་ཀྱིས་གསུངས། །འབུམ་ལ་ཞུ་བ་པོ་
བརྒྱད། ཞུ་ལན་བརྒྱ་དང་ཉི་ཤུ་རྩ་གཉིས། རྣམ་གྲངས་བཅུ་གཅིག །འགྲེས་རྐང་བརྒྱ་རྩ་
བརྒྱད། འགྲེས་རྐང་གི་རྩ་བ་སུམ་བརྒྱ་དྲུག་ཅུ་ཡོད་པ་ལས། ཞུ་བ་པོ་བརྒྱད་ནི། མ་འགགས་
པས་གཅིག །ཤཱ་རིའི་བུས་གཉིས། རབ་འབྱོར་གྱིས་བཞི། ཀུན་དགའ་བོས་གཅིག །གང་
པོས་གཅིག །བྱམས་པས་གཅིག །བརྒྱ་བྱིན་གྱིས་གཉིས། ཆོས་འཕགས་དང་རྟག་ཏུ་ངུ་
གཉིས་ཐུན་མོང་དུ་གཅིག་བཅས་ཞུ་བ་བཅུ་གསུམ། དེ་གཉིས་སོ་སོར་ཕྱེ་ན་དགུ །ཞུ་ལན་
བརྒྱ་དང་ཉེར་གཉིས་ནི། སྐབས་དང་པོ་རྣམ་མཁྱེན་ལ་ཉེར་གཉིས། སྐབས་གཉིས་པ་ལམ་
ཤེས་ལ་ཉི་ཤུ། སྐབས་གསུམ་པ་གཞི་ཤེས་ལ་དྲུག །སྐབས་བཞི་པ་རྣམ་རྫོགས་སྦྱོར་བ་
ལ་བཅོ་བརྒྱད། སྐབས་ལྔ་པ་རྩེ་སྦྱོར་ལ་དྲུག །སྐབས་དྲུག་པ་མཐར་གྱིས་སྦྱོར་བ་ལ་བཅུ་
གསུམ། སྐབས་བདུན་པ་སྐད་ཅིག་མའི་སྦྱོར་བ་ལ་བརྒྱད། སྐབས་བརྒྱད་པ་འབྲས་བུ་
ཆོས་སྐུ་ལ་ཉི་ཤུ་རྩ་བདུན་ནོ། །རྣམ་གྲངས་བཅུ་གཅིག་ནི། ཤཱ་རིའི་བུ་ལ་བཀའ་སྩལ་པའི་
རྣམ་གྲངས་གཅིག །རབ་འབྱོར་ལ་ལྔ། བརྒྱ་བྱིན་ལ་གཉིས། བྱམས་པ་ལ་གཉིས། ཀུན་
དགའ་བོ་ལ་བཀའ་སྩལ་བའི་རྣམ་གྲངས་གཅིག་གོ །འགྲེལ་རྐང་བརྒྱ་རྩ་བརྒྱད་ནི། ཀུན་
ནས་ཉོན་མོངས་ཕྱོགས་ཀྱི་འགྲེས་རྐང་ལྔ་བཅུ་གསུམ། རྣམ་བྱང་ཕྱོགས་ཀྱི་འགྲེས་རྐང་



565
༼ང༽
མངོན་རྟོགས་རྒྱན་གྱི་ས་བཅད།
ལྔ་བཅུ་ང་ལྔ། བདེན་བཞིའི་ཐད་དུ་དོགས་པ་ཅུང་ཟད་ཡོད། འགྲེས་རྐང་གི་རྩ་བ་སུམ་
བརྒྱ་དྲུག་ཅུ་ནི། རྣམ་མཁྱེན་གྱི་སྐབས་ལ་བརྒྱ་དང་བཅུ། ལམ་ཤེས་དང་གཞི་ཤེས་གཉིས་
ཀྱི་སྐབས་ལ་བརྒྱ་དང་བཅུ། སྦྱོར་བ་བཞིའི་སྐབས་ལ་བརྒྱ་དང་བཅུ། ཆོས་སྐུའི་སྐབས་
ལ་སུམ་ཅུའོ། །ཚིག་རྒྱས་བསྡུས་ཀྱི་ཁྱད་པར་མ་གཏོགས་ཡུམ་སྐོར་དགུ་ཀ་ལ་དེ་ལྟ་བུ་ཡོད་
པ་མ་ཟད། མདོ་སྔགས་གང་ཡིན་ཀྱང་སངས་རྒྱས་ཀྱི་བཀའ་ཐམས་ཅད་ལ་རྣམ་བཞག་
དེ་ལྟར་ཤེས་པར་བྱའོ། །མངོན་རྟོགས་རྒྱན་གྱིས་རང་གི་བཤད་བྱ་རྩ་བའི་མདོ་ཡུམ་རྒྱས་
འབྲིང་བསྡུས་པ་སྐོར་དགུའི་རྣམ་བཞག་དེ་དག་བཤད་ཐབས་ཡན་ལག་ལྔའི་སྒོ་ནས་བཤད་
པ་རྣམས་འགྲེལ་པ་ལ། རྒྱ་གར་ལ་འགྲེལ་པ་ཉེར་གཅིག་བྱུང་བ་སྔར་བཤད་ཟིན། ཇི་
ལྟར་འགྲེལ་པའི་ཚུལ་རྣམས་འགྲེལ་པ་དེ་དག་སོ་སོ་ལས་ཤེས་པར་བྱ་ལ། ལེགས་བཤད་
གསེར་གྱི་ཕྲེང་བར་འགྲེལ་པ་ཉེར་གཅིག་གི་བཤད་ཚུལ་ཆ་ཚང་བཀོད་ཡོད་པས་དེར་ལྟོས།
མ་ཟད་གསེར་ཕྲེང་ལས་བོད་སྔ་མའི་མཁས་པ་རྣམས་ཀྱི་བཤད་ཚུལ་ལའང་དགག་བཞག་
སྤང་གསུམ་གྱི་རྣམ་བཞག་ཤིན་ཏུ་རྒྱས་པར་བཤད་ཡོད་པས་དེ་དག་ཀྱང་དེ་ལས་ཤེས་པར་
བྱའོ། །ལོ་ཆེན་གྱིས་མཁྱེན་གསུམ་གྱིས་སྦྱོར་བཞི་དང་ཆོས་སྐུ་ལྔ་བསྡུས་པ་རྒྱ་ཆེ་བས་ཆུང་
བ་བསྡུས་པར་ཊིཀ་ཆུང་ལས་བཤད། འབྲི་ཤེས་རབ་འབར་སོགས་ཀྱིས་མཁྱེན་པ་གསུམ་
གྱིས་མངོན་རྟོགས་ཐ་མ་ལྔ་བསྡུས་པ་དེ། རང་བཞིན་གྱིས་རང་བཞིན་བསྡུས་པར་བཤད།
ཨར་བྱང་ཆུབ་ཡེ་ཤེས་སོགས་ཀྱིས་མཁྱེན་གསུམ་མཚོན་བྱེད་ཀྱི་ཆོས་སུམ་ཅུས་དོན་མངོན་
རྟོགས་བརྒྱད་བསྡུས་པས་བསྡུ་བྱེད་མཁྱེན་གསུམ་བཏགས་པ་བ་ཡིན་པར་བཤད། རྗེ་བཙུན་
རེད་མདའ་བས་འབྲས་བུས་རྒྱུ་བསྡུས་པ་ཡིན་པར་བཤད། རོང་ཊིཀ་པས་འཕགས་བཞིའི་
མངོན་རྟོགས་ལ་མཁྱེན་གསུམ་བཤད་པ་རང་ཡིན་པའི་ཚུལ་གྱིས་དང་། འབྲས་བུ་ཆོས་
སྐུ་རྣམ་མཁྱེན་ཁོ་ནས་བསྡུས་པར་བཤད། བུ་སྟོན་རིན་ཆེན་གྲུབ་དང་ཉ་དཔོན་ཀུན་དགའ་
དཔལ་གཉིས་ཀྱིས་སྐབས་བརྒྱད་སྐབས་གསུམ་དུ་བསྡུས་པར་བཤད་ལ། འགྲེལ་པ་དོན་



མངོན་རྟོགས་རྒྱན་གྱི་ས་བཅད།
༼ང༽
567
གསལ་ལས། ཐམས་ཅད་མཁྱེན་པ་ཉིད་གསུམ་གྱིས་དོན་བརྒྱད་བསྡུས་ལ། ཞེས་པའི་
དོན་སློབ་དཔོན་ཆོས་བཤེས་ཀྱིས་དེ་ལྟར་བཤད་པའི་རྗེས་སུ་འབྲངས་པའོ། །རང་ལུགས་
ལ༑ མངོན་རྟོགས་བརྒྱད་མཁྱེན་པ་གསུམ་དུ་ཉམས་ལེན་ཡིན་པའི་ཚུལ་གྱིས་བསྡུས་པ་
གཞུང་གི་དགོངས་པ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་གྱི་ཚིག་དོན་རྣམས་མ་ལུས་པ་ཉམས་སུ་ལེན་ཚུལ་གོ་བདེ་བར་
བཀོད་པ་འདི་ནི་རྒྱ་གར་གྱི་འགྲེལ་པ་ཉེར་གཅིག་དང་། གཙོ་བོ་སློབ་དཔོན་སེང་གེ་བཟང་
པོས་མཛད་པའི་འགྲེལ་པ་དོན་གསལ་དང་། དཀའ་གནད་འགའ་ཞིག་འཇམ་མགོན་བླ་
མ་རྗེ་ཙོང་ཁ་པ་ཆེན་པོའི་ལེགས་བཤད་གསེར་གྱི་ཕྲེང་བ་དང་། གཞན་ཡང་མཁས་གྲུབ་
ཚད་ལྡན་རྣམས་ཀྱི་གཞུང་རྣམ་པར་དག་པ་རྣམས་གཞིར་གཞག་ནས་བྲིས་པ་ཡིན། སློབ་
དཔོན་སེང་གེ་བཟང་པོའི་ཆེ་བ་ཅུང་ཙམ་སྨོས་པ་ནི། འགྲེལ་པ་དེ་ཉིད་ལས། དེ་ལྟར་མཁས་
པས་སྣང་བྱས་ཤིང་། །ནས། སངས་རྒྱས་དབང་གིས་རྙེད་པ་ནི། །མཁས་པ་རྣམས་
ཀྱིས་དབྱེ་བའི་རིགས། །ཞེས་པའི་ཚིགས་བཅད་གཉིས་ཀྱིས། ཡི་དམ་ལྷའི་གནང་བ་ཐོབ་
ཚུལ་ཡང་བསྟན་ཏེ། སློབ་དཔོན་སེང་གེ་བཟང་པོ་དེ་ཉིད་རྒྱ་གར་ཤར་ཕྱོགས་ཁ་སར་པ་
ནིའི་ཡུལ་དུ་བྱོན་ནས་སྨྱུང་གནས་མཛད་པས་རྨི་ལམ་དུ་སྤྲིན་གྱིས་གསེབ་ན་རྗེ་བཙུན་བྱམས་
པ་མགོན་པོ་གསེར་གྱི་མདོག་ཅན་བརྒྱད་སྟོང་པའི་གླེགས་བམ་བསྣམས་པ་ཞིག་མཐོང་སྟེ།
“ཁྱེད་ཀྱི་བསྟན་བཅོས་མངོན་པར་རྟོགས་པའི་རྒྱན་འདི་ལ་འགྲེལ་པ་མང་དུ་སྣང་ན་གང་གི་
རྗེས་སུ་འབྲང་ཞུས་པས། ཐམས་ཅད་ལེགས་པར་རྟོགས་ལ་དོན་འདྲིལ་བའི་འགྲེལ་པ་རྩོམས་
ཤིག །ཅེས་གནང་བ་ཐོབ་ཅིང་ཤེར་ཕྱིན་གྱི་དོན་མ་ལུས་པ་ཐུགས་སུ་ཆུད་པའི་ཕྱིར་རོ།།
ཞེས་གསུངས། གཞན་ཡང་ཅུང་ཟད་སྤྲོས་པར། བོད་སོག་ཀྱི་ཡུལ་རྣམས་སུ་འབུམ་སྡེ་
ལྔ་ཞེས་གྲགས་པ་ནི། ཤེར་ཕྱིན་གྱི་མདོ་ཐུགས་ཀྱི་འབུམ། མདོ་མྱང་འདས་གསུང་གི་འབུམ།
དཀོན་མཆོག་བརྩེགས་པའི་མདོ་སྐུའི་འབུམ། མདོ་ཕལ་བོ་ཆེ་ཡོན་ཏན་གྱི་འབུམ། ལང་



568
༼ང༽
མངོན་རྟོགས་རྒྱན་གྱི་ས་བཅད།
ཀར་གཤེགས་པའི་མདོ་འཕྲིན་ལས་ཀྱི་འབུམ་ཏེ་འབུམ་སྡེ་ལྔ་ཟེར། དེ་དག་འབུམ་དུ་བཞག་
པའི་རྒྱུ་མཚན་ནི། ཤེར་ཕྱིན་རྒྱས་པ་ལ་བློཀ་འབུམ་ཡོད་པ་དང་། མདོ་མྱང་འདས་ལ་
སངས་རྒྱས་མྱ་ངན་ལས་འདས་པའི་མཛད་པ་སྟོན་ཁར་ཞལ་ཆེམས་བཞག་པ་འབུམ་ཡོད་
པ་དང་། དཀོན་མཆོག་བརྩེགས་པའི་མདོ་ལ་སངས་རྒྱས་ཀྱི་མཚན་མི་འདྲ་བ་འབུམ་ཡོད་
པ་དང་། མདོ་སྡེ་ཕལ་ཆེན་ལ་སྨོན་ལམ་འབུམ་ཡོད་པ་དང་། ལང་ཀར་གཤེགས་པའི་
མདོ་ལ་སྲིན་པོ་འབུམ་བཏུལ་ཚུལ་ཡོད་པས་འབུམ་ཞེས་བྱའོ། །འབུམ་སྡེ་ལྔ་པོ་དེ་དག་གི་
དོན་བསྡུས་པའི་མདོ་ལྔ་ཞེས་གྲགས་པ་ནི། ཡུམ་གྱི་དོན་བསྡུས་ཤེས་རབ་སྙིང་པོ། མྱང་
འདས་ཀྱི་དོན་བསྡུས་འདའ་ཀ་ཡེ་ཤེས། དཀོན་བརྩེགས་ཀྱི་དོན་བསྡུས་རྡོ་རྗེ་རྣམ་འཇོམས།
ཕལ་ཆེན་གྱི་དོན་བསྡུས་བཟང་སྤྱོད་སྨོན་ལམ། ལང་གཤེགས་ཀྱི་དོན་བསྡུས་ལྟུང་བཤགས་
རྣམས་སོ། །དེ་ཡང་ཤེས་རབ་སྙིང་པོ་ལྟ་བའི་མདོ། འདའ་ཀ་ཡེ་ཤེས་སྤྱོད་པའི་མདོ། རྡོ་
རྗེ་རྣམ་འཇོམས་ཁྲུས་ཀྱི་མདོ། བཟང་པོ་སྤྱོད་པ་སྨོན་ལམ་གྱི་མདོ། བྱང་ཆུབ་ལྟུང་བཤགས་
བཤགས་པའི་མདོ། དེ་དག་ལྔ་ལ་རྒྱལ་པོའི་མདོ་ལྔ་ཞེས་པའི་ཐ་སྙད་བོད་ལ་བྱུང་། རྒྱལ་
པོའི་མདོ་ལྔ་མ་ཤེས་ན། རབ་བྱུང་བཙུན་པ་ག་ལ་སྲིད། །ཅེས་པའང་བྱུང་ཟེར། དེ་རྣམས་
སྔོན་གྱི་ཆོས་རྒྱལ་རྣམས་ཀྱི་རིམ་གྲོར་འདོན་པར་བྱ་བ་ལས་བཏགས་པའོ། །ཤེར་ཕྱིན་
གྱི་མདོ་ལ་ཡུམ་རྒྱས་འབྲིང་བསྡུས་པ་མང་པོ་ཡོད་ཀྱང་དེ་དག་ཅིག་ཅར་དུ་གསུངས་པ་ཡིན་
ཏེ༑ ཞུ་བ་པོ་ཐམས་ཅད་མཐུན་པར་བྱུང་ཞིང་། ཞིང་དག་སྦྱོར་བའི་ཐད་དུ་སྲིང་མོ་གངྒཱའི་
ལྷ་མོ་ལུང་བསྟན་པར་མཚུངས་པའི་ཕྱིར། འགྲེལ་པ་དོན་གསལ་ལས། དེ་ལ་བསྡུས་སོགས་
རབ་དབྱེ་བས། །ཁྱད་པར་ཡོད་པ་ཁོ་ནར་ཟད། ཅེས་གོ་ཚུལ་མི་འདྲའོ། །ཁྱབ་སྟེ། སངས་
རྒྱས་གཅིག་གིས་གང་ཟག་གཅིག་ཡང་དང་ཡང་དུ་བྱང་ཆུབ་ཏུ་ལུང་སྟོན་པར་མི་རིགས་
སོ༑ ༑ཞེས་མཁས་པ་བུའི་འགའི་གསུང་ལ་ཡོད་པས་དཔྱད། ཤེར་ཕྱིན་གྱི་མདོ་གླེགས་
བམ་ལ་བྲིས་པའི་དུས་ནི། བཀའ་བསྡུ་གསུམ་པའི་དུས་ཞེས་གྲགས་ལ། འོན་ཀྱང་དེའི་



མངོན་རྟོགས་རྒྱན་གྱི་ས་བཅད།
༼ང༽
569
སྔོན་དུ་བཀའ་ཡི་གེར་འཁོད་པའི་གླེགས་བམ་ཙམ་མེད་པ་མ་ཡིན་ནོ། །ཞེས་དང་། ཤེར་
ཕྱིན་གྱི་མདོ་ཡུལ་གང་དུ་ཅི་ལྟར་དར་ཞེ་ན། སྟོན་པ་མྱང་ངན་ལས་འདས་པའི་རྗེས་སུ་
ཤེར་ཕྱིན་སུས་བདག་བྱེད་ཅེས་ལྷ་མི་སྲིན་སྡེ་བརྒྱད་སོགས་ཚོགས་ནས་གྲོས་བྱས་པས་འཆམ་
ནས་ཧབ་ཐོབ་བྱས་པས། ཡུམ་རྒྱས་པ་ཀླུས་ཐོབ། ཁྲི་བརྒྱད་སྟོང་པ་ལྷས་ཐོབ། ཉི་ཁྲི་
མིས་ཐོབ། ཤེར་རབ་ཁྲི་པ་ལྷ་མ་ཡིན་ལ་ཐོབ། བརྒྱད་སྟོང་པ་གནོད་སྦྱིན་གྱི་རྒྱལ་པོ་རྣམ་
ཐོས་སྲས་ཀྱིས་ཐོབ་ཅེས་གྲགས། དེ་ནས་སླར་རྒྱ་གར་དུ་ཡུམ་རྒྱས་པ་བྱུང་ཚུལ་ནི། ཀླུའི་
རྒྱལ་པོ་ནད་ཀྱིས་ཐེབས་ནས་ཅི་ཡང་མ་ཕན་པར་བུ་མོ་ཞིག་གིས་མོ་བཏབ་ནས། མིའི་ཡུལ་
ན་སློབ་དཔོན་དགེ་སློང་དཔལ་ལྡན་བྱ་བ་བདེན་པ་གཉིས་ཀྱི་དོན་ལ་མཁས་པ་ཞིག་ཡོད་པས།
དེ་སྤྱན་དྲངས་ན་བསྙུང་དྭངས་པར་འགྱུར་ཞེས་ལུང་བསྟན་པ་ལྟར། སློབ་དཔོན་ཀླུ་སྒྲུབ་
ཀླུའི་ཡུལ་དུ་ཕེབས་ནས་ཤེར་ཕྱིན་སྟོང་ཕྲག་བརྒྱ་པ་སྤྱན་དྲངས་པ་ཡིན་ཟེར། ཡང་བཤད་
ཚུལ་གཅིག་ལ་སློབ་དཔོན་ཀླུ་སྒྲུབ་སྒྲོལ་མའི་སྐུ་བཞེངས་པའི་ཙན་དན་འཚོལ་ཕྱིར་ཀླུ་ཡུལ་
དུ་ཕེབས་ནས་ཡུམ་རྒྱས་པ་སྤྱན་དྲངས་པ་ཡིན་ཡང་ཟེར། དེ་ལྟར་ཀླུའི་ཡུལ་ནས་སྤྱན་དྲངས་
པའི་ཚེ་ཡུམ་རྒྱས་པའི་མཇུག་ནས་བྱམས་ཞུས། ཆོས་འཕགས། རྟག་ཏུ་ངུ་། ཡོངས་
གཏད་དེ་ལེའུ་བཞི་ཀླུའི་ཡུལ་དུ་ལུས་པས། དེང་སང་གི་ཡུམ་འབུམ་པའི་མཇུག་ཏུ་རྫོགས་
སོ་བྱ་བ་མེད་འདུག་པས་མ་ཚང་ཟེར། ཁ་ཅིག་གིས། དེང་སང་གི་ཡུམ་རྒྱས་པ་ལ་ཡང་
སྒྲོཀ་འབུམ་ལོངས་ཤིང་མཇུག་གི་ཆོས་ཉིད་མི་འགྱུར་བའི་ལེའུ་བསྡུས་པས་ཀྱང་དོན་གྱི་ཚང་
ཟེར། ཡང་ཁ་ཅིག་གིས། བྱམས་ཞུས་དང་ཆོས་འཕགས་སྡོམ་པའི་ལེའུ་གཅིག་རྟག་ཏུ་
ངུའི་ལེའུ་དང་གཉིས། ཡོངས་གཏད་ཀྱི་ལེའུ་དང་གསུམ། ཉི་ཁྲི་དང་བརྒྱད་སྟོང་པ་ནས་
ཁ་བསྐང་བའི་ལུགས་སུ་བྱས་ནས་ཡུམ་འགའ་ཞིག་གི་མཇུག་ཏུ་ལེའུ་དེ་གསུམ་བསྣན་ནས་
ལེའུ་དོན་ལྔ་བྱས་པ་ཡང་ཡོད་ཟེར། ཡང་འགོས་ཆོས་གྲུབ་ཀྱིས་རྒྱ་ནག་ནས་བསྒྱུར་པ་ཡང་
ཡོད་ཟེར། དེ་དག་གི་ཞིབ་ཆ་གུང་ཐང་བསྟན་པའི་སྒྲོན་མེས་མཛད་པའི་སྐབས་དང་པོའི་



570
༼ང༽
མངོན་རྟོགས་རྒྱན་གྱི་ས་བཅད།
མཆན་འགྲེལ་ལས་ཤེས། །རྒྱལ་པོ་པདྨ་ཆེན་པོ་ལས་ཅུང་ཟད་ཕྱིས་ཙམ་ན། ཡུལ་ཨོ་ཌི་
པི་ཤར་རྒྱལ་པོ་ཟླ་བ་སྲུང་བ་ཞེས་བྱ་བ་བྱུང་། དེའི་ཁྱིམ་དུ་འཕགས་པ་འཇམ་དཔལ་དགེ་
སློང་གི་ཚུལ་གྱིས་བྱོན་ཏེ། ཐེག་པ་ཆེན་པོའི་ཆོས་ཅི་རིགས་བསྟན་ཅིང་གླེགས་བམ་ཞིག་
ཀྱང་བཞག་ལ། དེ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་གླེགས་བམ་ཡིན་ལ།
འདི་ནི་སྟོན་པ་སངས་རྒྱས་མྱ་ངན་ལས་འདའ་ཚུལ་མཛད་པའི་འོག་ཏུ་ཐེག་པ་ཆེན་པོའི་སྡེ་
སྣོད་མི་ཡུལ་དུ་བྱུང་བའི་ཐོག་མ་ཡིན་པར་ཏཱ་ར་ན་ཐས་གསུངས། དུས་འཁོར་རྩ་རྒྱུད་
ལས། སྟོན་པས་བྱ་རྒོད་ཕུང་པོ་རུ། །ཆོས་བསྟན་དཔའ་ལྡན་འབྲས་སྤུངས་སུ། །ཤེས་
རབ་ཕ་རོལ་ཕྱིན་ཚུལ་བཞིན། །དེ་བཞིན་གསང་སྔགས་ཚུལ་རབ་གསུངས། །ཞེས་གསུངས།
ལྷ་མི་སྲིན་ལྷ་མ་ཡིན་སོགས་ཧབ་ཐོབ་བྱས་པ་དང་སོ་སོར་ཐོབ་ཅེས་གྲགས་པ་དང་། ཀླུའི་
ཡུལ་ནས་སྤྱན་དྲངས་ཟེར་བ་རྣམས་གླེགས་བམ་གཞིར་བཞག་ཡིན་པ་ལས་གཞན་གང་ཡིན།
འགོས་ཆོས་གྲུབ་ཀྱིས་རྒྱ་ནག་ནས་བསྒྱུར་པ་ཡ་
་པ་ཡང་ཡོད། ཅེས་པ་ལྟར་ན། ཀླུ་ཡུལ་རྒྱ་ནག་
ལ་ཡོད་པ་ཡིན་ནམ་སྙམ། སྙན་པའི་བ་དན་འཇིག་རྟེན་གསུམ་དུ་གྲགས། །ཞེས་པའི་སྟེང་
ནས་ཀྱང་དཔྱད། གྲུབ་མཐའི་རྩ་བ་ལས། བྱུང་རིམ་ཐུབ་རྗེས་བཞི་བརྒྱའི་དུས་ན་ཀླུས།།
ཐེག་ཆེན་སྤྱན་དྲངས་དབུ་མར་བཀྲལ་སྲོལ་ཕྱེ། །ཞེས་གསུངས། ཀླུའི་རྒྱལ་པོ་མ་དྲོས་
པས་ཞུས་པའི་མདོ་ལས། ཀླུ་བདུན་ཁྲི་ཉིས་སྟོང་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་སེམས་བསྐྱེད་དོ། །ཞེས་དང་། ཀླུའི་རྒྱལ་པོ་རྒྱ་མཚོས་ཞུས་པའི་མདོ་ལས།
ཀླུ་ཉི་ཁྲི་གཅིག་སྟོང་གིས་བྱང་ཆུབ་མཆོག་ཏུ་སེམས་བསྐྱེད་པར་གསུངས། དེ་དག་ལུས་
རྟེན་གང་གི་རྣམ་ཅན་ཡིན་བརྗོད་དཀའ། བོད་གངས་ཅན་དུ་དར་ཚུལ་ནི། རྒྱལ་པོ་ཁྲི་
སྲོང་སྡེ་བཙན་གྱི་དུས་སུ་ཉང་ཁམས་པའམ་རླངས་ཁམས་པ་གོ་ཆ་བྱ་བ་མི་བརྗེད་པའི་
གཟུངས་ཐོབ་པ་ཞིག་ཤེར་ཕྱིན་གདན་འདྲེན་དུ་བཏང་པས། དེས་ཡུམ་རྒྱས་པ་བློ་ལ་བཟུང་
ནས་གསེར་གྱི་གླེགས་ཤིང་རྒྱབ་ལ་བཀབ། གཡུ་ཡི་གླེགས་ཤིང་མདུན་ལ་བཀབ། མུ་ཏིག་



མངོན་རྟོགས་རྒྱན་གྱི་ས་བཅད།
༼ང༽
571
གི་ཕྲེང་བས་གླེགས་བམ་ཐག་པ་བྱས་ནས་བྱོན་ཏེ། ཁོང་གིས་བློ་ཐོག་ནས་གསུངས་པ་དུམ་
པ་བཞི། རྒྱ་སྐད་ལ་ཤ་ཏ་ས་ཧ་སྲ་ཞེས་པ་ལས་མེད་པ་དེ་ལ་རླངས་ཀྱི་ཐུགས་འགྱུར་རེག་
ཟིག་དམར་པོ་དང་ཤ་སྒྲོ་ཅན་ཞེས་བྱའོ། །ཡང་སྦས་མཉྩ་ཤྲཱི་དང་ཉང་ཨི་སྒྲ་ཝ་རོ་གཉིས་
ཀྱིས་རྒྱ་དཔེའི་སྟེང་ནས་བསྒྱུར་བ་དུམ་པ་བཞི། རྒྱ་སྐད་ལ་ཤ་ཏ་ས་ཧ་སྲི་ཀ་ཞེས་ཡོད་པ་
ནི་དཔྱ་འབུམ་དང་རེག་ཟིག་སྔོན་པོ། དེ་ཡང་རེག་ཟིག་ནི་གླེགས་བམ་དེ་རྣམས་ཧ་ཅང་
བསྡུས་པས་ཟིན་བྲིས་ལྟ་བུར་སོང་བའི་དོན་དང་། དམར་པོ་ནི། ཆོས་རྒྱལ་ཉིད་ཀྱི་ཤངས་
ཁྲག་མཚལ་དང་བསྲེས་ནས་བྲིས་པ་དང་། སྔོན་པོ་ནི། དབུ་སྐྲའི་གཞོབ་རམ་དང་བསྲེས་
ནས་བྲིས་པ་ལས་མིང་ཆགས་ཤིང་། ཤ་སྒྲོ་ཅན་ནི། འཇུག་སྣོད་ལ་འགྲེས་ཏེ་བཏགས་
པ་ཡིན་པས་དེའི་འཇོག་སྣོད་ཤ་ལྤགས་ཀྱི་སྒྲོ་བ་ཞིག་ཡིན་འདྲ། དཔྱ་འབུམ་ནི། མངའ་
འབངས་རྣམས་ལས་དཔྱ་ཁྲལ་བསྡུས་ནས་བསྒྱུར་པའི་སྒོ་ནས་བཏགས་སོ། །ཡང་བེ་རོ་
ཙ་ནས་བསྒྱུར་བ་དུམ་པ་དྲུག །རྒྱ་སྐད་ལ་ཨཱརྱ་ཤ་ཏ་ས་ཧ་སྲི་ཀ་ཞེས་ཡོད་པ་ནི། བླ་འགྱུར་
འབྲིང་པོ་ཞེས་བྱའོ། །ཡང་སྐ་ཅོག་གཉིས་ཀྱིས་བསྒྱུར་པ་དུམ་པ་བཅུ་དྲུག །མཚན་གྱི་
འོག་ཏུ་སངས་རྒྱས་དང་བྱང་ཆུབ་སེམས་དཔའ་དང་ཉན་ཐོས་དང་རང་སངས་རྒྱས་ཐམས་
ཅད་ལ་ཕྱག་འཚལ་ལོ། །ཞེས་ཡོད་པ་ནི། བླ་འགྱུར་ཆེན་མོ་ཞེས་བྱའོ། །ཡང་སྔོན་གྱི་
ཡུམ་དེ་རྣམས་ལ་ཏིང་ངེ་འཛིན་བརྒྱ་དང་བཅུ་དགུ་ལས་མེད་པར། རྔོག་ལོ་ཙཱ་བས་ཕམ་
མཐིང་གི་འབུམ་ལས་བླངས་པའི་ཏིང་ངེ་འཛིན་ཤེས་རབ་སྒྲོན་མ། སྣང་བས་གསལ་བ།
ཟླ་བའི་སྒྲོན་མེ་ཞེས་བྱ་བ་གསུམ་བསྣན་ནས་ཏིང་ངེ་འཛིན་བརྒྱ་དང་ཉེར་གཉིས་སུ་མཛད་
པ་ཡ་བཏགས་དང་ད་དྲག་མེད་པ་ནི་རྔོག་འགྱུར་ཞེས་བྱའོ། །ཉི་ཁྲི་ལ་འགྱུར་གསུམ་ཡོད་
ཅེས་གྲགས། བརྒྱད་སྟོང་པ་ལ་འགྱུར་དྲུག་ལས་གྲགས་ཆེ་བ་གསུམ་སྟེ། ཕྲེང་བ་ཅན་
དང་། བཟོ་སྦྱངས་དང་། སྡེ་ཅན་ནོ། །དེ་གསུམ་ལ་ཚིག་སྣ་རིང་ཐུང་མི་འདྲ་བ་བྱུང་བ་
ནི་རྒྱ་དཔེ་ཐ་དད་པའི་དབང་གིས་སམ་འགྱུར་མི་འདྲ་བའི་དབང་གིས་ཟེར་ཞིང་རྒྱས་པ་ནི་



572
༼ང༽
མངོན་རྟོགས་རྒྱན་གྱི་ས་བཅད།
ཕྲེང་བ་ཅན་ནོ། །དེ་གསུམ་གྱི་དབྱེ་འབྱེད་ཐབས་ནི། ཀུན་ཏུ་རྒྱུ་བཟོ་སྦྱངས་བྱུང་ནས་
དེའི་འོག་ཏུ་རབ་འབྱོར་གྱི་ལེའུ་བྱུང་ན་སྐ་ཅོག་གི་འགྱུར། ཀུན་ཏུ་རྒྱུ་སྡེ་ཅན་བྱུང་ནས་
དེའི་འོག་ཏུ་རབ་འབྱོར་གྱི་ལེའུ་བྱུང་ན་བེ་རོ་ཙ་ནའི་འགྱུར། ཡང་དེར་རྣམ་མཁྱེན་གྱི་ལེའུ་
བྱུང་ན་རྔོག་འགྱུར། ཀུན་ཏུ་རྒྱུ་བྱུང་ནས་དེའི་འོག་ཏུ་རྣམ་པ་ཐམས་ཅད་མཁྱེན་པའི་ལེའུ་
བྱུང་ན་འབྲོམ་སྟོན་རྒྱལ་བའི་འབྱུང་གནས་ཀྱིས་འགྱུར་ཡིན་ནོ། །དེ་ལྟ་བུའི་ཡུམ་རྒྱས་འབྲིང་
བསྡུས་གསུམ་གྱི་ཚད་ལོ་ཙཱ་བས་བྱས་པ་ནི། ཡུམ་རྒྱས་པ་ལ་བམ་པོ་གསུམ་བརྒྱ། ལེའུ་
དོན་གཉིས། བློ་ཀ་སྟོང་ཕྲག་བརྒྱ། ཤད་འབུམ། ཚིགས་ཡ་བཞི་དང་འབུམ་ཚོ་གཅིག ཉི་
ཁྲི་ལ་བམ་པོ་དོན་བརྒྱད། ལེའུ་དོན་དྲུག །བློ་ཀ་སྟོང་ཕྲག་ཉི་ཤུ། ཤད་འབུམ་ཚིག་ས་ཡ་
གཅིག་དང་འབུམ་ཚོ་གཅིག །བརྒྱད་སྟོང་པ་ལ་བམ་པོ་ཉི་ཤུ་རྩ་བཞི། ལེའུ་སོ་གཉིས། བློ་
ཀ་སྟོང་ཕྲག་བརྒྱད། ཚིག་སུམ་འབུམ་ལྔ་ཁྲི་ཉིས་སྟོང་ཡོད་ཟེར། གྲངས་རྩིས་འདི་དང་
འགྱུར་འགའ་ཞིག་ནི་མཁས་པ་གོ་ཆས་མཛད་ཟེར་བའི་དཔེ་འཁྱར་ཞིག་ལས་བྲིས་པ་ཡིན་
པས་དག་པ་རང་ཡིན་མིན་ཐེ་ཚོམ་ཡང་མཁས་པའི་དཔྱད་གཞིར་བྲིས་སོ། །ཞེས་ལྷ་རམས་
པ་བསྟན་དར་པས་གསུངས། །རྒྱ་རིམ་པ་བདུན་གྱིས་རྒྱས་བཏབ་ཅེས་པ་ནི། ཡིག་འབྲུ་
མི་འཁྲུག་པ་ཚིག་གི་རྒྱ། ཚིག་རྐང་མི་འཁྲུགས་ཤད་ཀྱི་རྒྱ། ཚིག་དོན་མི་འཁྲུགས་པ་ལེའུའི་
རྒྱ༑ བློ་ཀ་མི་འཁྲུགས་པ་བམ་པོའི་རྒྱ། བམ་པོ་མི་འཁྲུགས་པ་བམ་གྲངས་ཀྱི་རྒྱ། མཐའ་
མི་འཆོལ་བ་སྣེ་ཐིག་གི་རྒྱ། གླེགས་བམ་མི་འཁྲུགས་པ་གདོང་ཡིག་གི་རྒྱའམ་སྤྱན་ཁྱེར་གྱི་
རྒྱ་དང་བདུན། ཁ་ཅིག །གླེགས་ཐག་བདུན་པའི་རྒྱ། གླེགས་ཤིང་པ་ཊའི་རྒྱ། གསེར་
གདོང་ལཉྩའི་རྒྱ། ཡིག་མགོ་གྲངས་ཀྱི་རྒྱ། བམ་པོ་ལེའུའི་རྒྱ། སྣེ་ཐིག་སྤྱན་ཁྱེར་གྱི་རྒྱ།
དམར་ཤད་ནག་ཀྱི་རྒྱ་དང་བདུན་ཟེར། རྒྱན་སྣང་ལས། སྐེ་རགས་བདུན་གྱིས་དམ་པོར་
བཅིངས་ནས་མདུད་པའི་གནས་བདུན་ལ་རང་གི་མིང་གི་རྒྱ་བདུན་གྱིས་བཏབ་ནས་བཞག་
པ་ཡིན་ནོ། །ཞེས་ཁ་ཅིག་གིས་འདོད་དོ། །ཞེས་དང་། སྤྱན་ཁྱེར་ཞེས་པ་ནི། གླེགས་



མངོན་རྟོགས་རྒྱན་གྱི་ས་བཅད།
༼ང༽
573
བམ་གྱི་སྣེ་མོའི་གྲངས་ཡིག་གི་འོག་གང་རུང་དུ་དཔེ་ཆའི་མིང་བྲིས་པ་ལ་ཟེར། སྔ་མ་བོད་
དུ་བསྒྱུར་ཟིན་པའི་གླེགས་བམ་གྱི་དབང་དུ་བྱས་པ་དང་། བརྒྱད་སྟོང་འགྲེལ་ཆེན་ལས་
ཁ་ཅིག་གི་འདོད་ཚུལ་བཀོད་པ་ནི་འཕགས་ཡུལ་གྱི་གླེགས་བམ་གཞི་བཞག་བྱས་ན་རུང་ངམ་
དཔྱད་པར་བྱའོ། །རྒྱ་དཔེ་ལ་བམ་པོ་མེད་ཅེས་གསུངས། ཤེར་ཕྱིན་གྱི་མདོ་དེ་མདོ་སྡེ་
ཀུན་གྱི་གཙོ་བོར་གླེང་གཞི་དང་ཡོངས་གཏད་སོགས་ཀྱིས་དབུ་སེམས་ཀུན་ཤེས། ཞེས་
པའི་ཡོངས་གཏད་ཀྱིས་ཤེས་ཚུལ་ནི། མདོ་ལས་ཀུན་དགའ་བོ་དེ་བས་ན་ཡུམ་ཟབ་མོ་འདི་
ཁྱོད་ལ་གཏད་དེ། ཀུན་དགའ་བོ་གལ་ཏེ་ཁྱེད་ཀྱིས་ངས་ཆོས་གང་ཇི་སྙེད་ཅིག་བཤད་པ་
ལས་ཡུམ་མ་གཏོགས་པར་ངས་ཆོས་བསྟན་པ་དེ་དག་ཐམས་ཅད་བཟུང་སྟེ་ཀུན་ཆུབ་པར་
བྱས་ནས་དེའི་འོག་ཏུ་ཆུད་གསན་ཏེ་བོར་ཡང་དེ་ཙམ་གྱི་ཀུན་དགའ་བོ་ཁྱོད་ལ་སྐྱོན་དུ་མི་
རྩི་ཡི། ཀུན་དགའ་བོ། གལ་ཏེ་ཁྱོད་ཀྱིས་ཡུམ་ཟབ་མོ་འདི་བཟུང་སྟེ་ཀུན་ཆུབ་པར་བྱས་
ནས་དེའི་འོག་ཏུ་ཚིག་གཅིག་ཙམ་ཆུད་གསོན་ཏམ་བོར་བར་གྱུར་པ་དེ་ཙམ་གྱིས་ནི། ཀུན་
དགའ་བོ་ཁྱོད་ལ་ངས་སྐྱོན་དུ་བཟུང་ངོ༌། །ཞེས་གསུངས། གླེང་གཞི་ནི། ཡུམ་འབུམ་པ་
ལས། དེ་ནས་དེའི་ཚེ་བཅོམ་ལྡན་འདས་ཉིད་ཀྱི་སེངྒེའི་ཁྲི་བཤམས་ནས་སྐུ་དྲང་པོར་བསྲང་
སྟེ་དགོངས་པ་མངོན་དུ་བཞག་ནས་སྐྱིལ་མོ་ཀྲུང་བཅས་ཏེ་བཞུགས་སོ། །ཞེས་དང་། འོད་
ཟེར་བྱེ་བ་ཁྲག་ཁྲིག་བརྒྱ་སྟོང་དྲུག་ཅུ་པོ་དེ་དག་ཐམས་ཅད་ཀྱིས་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་འདི་ཐམས་ཅད་སྣང་བ་ཆེན་པོས་ཁྱབ་པར་བྱས་ཏེ། ཞེས་བཅོམ་
ལྡན་འདས་ཀྱི་སྐུའི་ཆ་དགུ་བཅུ་གོ་བཞི་རེ་རེ་ལས་འོད་ཟེར་བྱེ་བ་ཁྲག་ཁྲིག་བརྒྱ་སྟོང་དྲུག་
ཅུ་རེ་བྱུང་བར་གསུངས་པ་དང་། དེ་ནས་བཅོམ་ལྡན་འདས་ཀྱིས་ཞལ་གྱི་སྒོ་ནས་ལྗགས་
ཀྱི་དབང་པོ་བཀྲམ་སྟེ་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདི་ཐམས་ཅད་ལྗགས་
ཀྱི་དབང་པོས་ཁྱབ་པར་མཛད་ནས་ཞལ་འཛུམ་པ་མཛད་དོ། །ཞེས་གསུངས། ཉི་ཁྲི་དང་
ཁྲི་བརྒྱད་སྟོང་པར་ཡང་དེ་བཞིན་གསུངས། དེའི་ཕྱིར་ན། མདོ་སྔགས་ཀྱི་ཆོས་ཐམས་



574
༼ང༽
མངོན་རྟོགས་རྒྱན་གྱི་ས་བཅད།
ཅད་ཀྱི་ནང་ནས་ཤེར་ཕྱིན་གྱི་མདོ་ཉིད་དམིགས་སུ་བཀར་བ་ནི། དེ་ཉིད་ལས། ངས་ཆོས་
གང་ཇི་སྙེད་ཅིག་བཤད་པ་ལས་ཡུམ་མ་གཏོགས། ཅེས་དང་། རང་གི་ཁྲི་རང་གིས་བཤམ་
པ་དང་། ལྗགས་ཀྱི་དབང་པོ་བཀྲམ་སྟེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
ལྗགས་ཀྱི་དབང་པོས་ཁྱབ་པ་གཞན་གང་ལའང་མ་བྱུང་བའི་ཕྱིར། དེའི་རྒྱུ་མཚན་ཡང་།
ཤེས་རབ་སྙིང་པོ་ལས། དུས་གསུམ་དུ་རྣམ་པར་བཞུགས་པའི་སངས་རྒྱས་ཐམས་ཅད་
ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་གསུངས་པ་ལྟར་ཡིན་ནམ་
སྙམ། །ཀྱང་སྒྲའི་དོན་ནི། སྤྱོད་འཇུག་ལས། གང་ཕྱིར་ལུང་ལས་ལམ་འདི་ནི། །མེད་
པར་བྱང་ཆུབ་མེད་པར་གསུངས། །ཅེས་པས་འགྲེལ་པ་ཡིན་ནམ་སྙམ། དེ་དག་ལ་དགོངས་
ནས་མདོ་སྡེ་དགོངས་འགྲེལ་ལས། འཁོར་ལོ་བར་པ་ལ་ཆེས་ངོ་མཚར་རྨད་དུ་བྱུང་བ།
ཞེས་སྨོས་ལ། ཐོག་མཐའ་གཉིས་ལ་ངོ་མཚར་རྨད་དུ་བྱུང་བ། ཞེས་པ་ལས་ཆེས་མ་སྨོས་
པའི་ཕྱིར། ཚིག་གསལ་ལས། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་པ་ཐམས་ཅད་
ཀྱི་ནང་ནས་རབ་དང་། ཕུལ་དང་། གཙོ་བོ་དང་། གྱ་ནོམ་པ་ཉིད་དུ་གྱུར་པ་ནི་ཤེས་
རབ་ཀྱི་ཕ་རོལ་ཏུ་ཕྱིན་པའི་མདོ་ཉིད་དེ། ཞེས་གསུངས། མདོ་གཞན་ལ་སྦས་དོན་ཟེར་
ཀྱང་ཤེར་མདོར་ཡོད་པ་དེ་མདོའི་ཡང་
པང་རྩེ་ཡིན་པས་སྔགས་ཀྱི་ཚུལ་བཞི་སོགས་ལ་ཕྱོགས་
པའི་རྟགས་ཡིན། ཞེས་དང་། སྤྱིར་སྦས་དོན་དང་ཤུགས་བསྟན་མི་འདྲ་སྟེ། ཤུགས་བསྟན་
ནི་གཞུང་གང་ལའང་ཡོད་ཅིང་དངོས་བསྟན་གྱི་དོན་ལ་དཔྱད་པའི་རིགས་པའི་སྟོབས་ཀྱིས་
རྟོགས་ནུས་པ་ཞིག་ཡིན། སྦས་དོན་ནི་བླ་མའི་མན་ངག་གིས་མ་བསྟན་པར་རང་དབང་
དུ་དཔྱད་པས་རྟོགས་མི་ནུས་པ་ཞིག་ཡིན་ལ། མདོ་བཞན་ལ་སྦས་དོན་གྱི་ཐ་སྙད་མེད་པར་
ཤེར་མདོ་ལ་འབྱུང་བ་དེ་བླ་མེད་ཀྱི་རྒྱུད་མཐར་ཐུག་པ་རྣམས་དང་ཁད་ཉེ་བའི་རྟགས་ཡིན་
ཏེ༑ དངོས་སུ་ཡུལ་སྟོང་ཉིད་གསུངས་པ་དེའི་སྦས་དོན་ལ་ལམ་སྟོན་ཚུལ་ཡོད་ཚེ་མཐོང་



མངོན་རྟོགས་རྒྱན་གྱི་ས་བཅད།
༼ང༽
575
སྒོམ་གྱི་ཡེ་ཤེས་དང་མཐར་ཐུག་གི་སྐུ་བཞི་སོགས་སྟོན་ཚུལ་ཡོད་དགོས་པར་ཚུལ་བཞིའི་
དོན་ཚང་བར་འབྱུང་། ཞེས་དང་། ས་གསུམ་པའི་བྱང་ཆུབ་སེམས་དཔའ་འཕགས་པ་
ཐོགས་མེད་ཀྱིས་ཤེར་ཕྱིན་མདོའི་སྦས་དོན་གྱི་རིམ་པ་གསུངས་པ་ཟློས་པ་དང་མི་མཐུན་
པ་ལྟ་བུར་གྱུར་པ་ལ་དགོངས་ནས། དེ་དག་རྟོགས་པའི་ཆེད་དུ་བྱམས་མགོན་ལོ་བཅུ་གཉིས་
ལ་བསྒྲུབ་པར་འགྲེལ་ཆེན་ལས་གསུངས་པ་སྔར་བཤད་ཟིན། མདོར་བསྡུས་ན། ཤེར་
ཕྱིན་གྱི་མདོའི་སྦས་དོན་གྱི་མཚན་གཞི་ནི། དངོས་བརྒྱད་དོན་བདུན་བཅུའི་གྲངས་ངེས།
དེ་དག་སོ་སོའི་དོན། དེ་དག་གི་གོ་རིམ། སོ་སོའི་ས་མཚམས། སྦྱོར་བ་བཞིས་མཁྱེན་
གསུམ་གྱི་རྣམ་པ་བརྒྱ་དང་བདུན་ཅུ་དོན་གསུམ་ཇི་ལྟར་སྒོམ་པའི་ཚུལ། བྱང་ཆུབ་སེམས་
དཔའ་རྣམས་དེ་དག་ཇི་ལྟར་ཉམས་སུ་ལེན་ཚུལ་སོགས་སོ། །མང་དོགས་ནས་འདི་ལས་
མ་བྲིས་སོ། །ཐེག་པ་གསུམ་གྱི་སྡེ་སྣོད་དང་། རྒྱུད་སྡེ་བཞིའི་གོང་འོག་གི་ཁྱད་པར་ཐམས་
ཅད་གདུལ་བྱ་མཆོག་དམན་གྱི་རིམ་པས་ཡིན་གྱི། བཀའ་རང་གི་ངོ་བོ་ལ་མཆོག་དམན་
གྱི་དབྱེ་བ་མེད་དོ། །གདུལ་བྱའི་ཁམས་བཞིན་གསང་གསུམ་བརྟན་གཡོའི་གར། །རབ་
བསྒྱུར་མཐའ་ཡས་ཟབ་རྒྱས་ཆོས་ཀྱི་སྒོ། །མང་ཕྱེ། ཞེས་སོ། །སྟོན་པ་སངས་རྒྱས་བཅོམ་
ལྡན་འདས་ཀྱིས་གནས་བརྟན་སྒྲ་གཅན་འཛིན་སོགས་གནས་བརྟན་ཆེན་པོ་བཅུ་དྲུག་ལ། ཇི་
སྲིད་བྱམས་མགོན་ཞིང་འདིར་འབྱོན་པར་ཉེ་བའི་མཚན་མ་མ་ཤར་གྱི་བར་དུ་ཁྱེད་ཅག་མྱ་
ངན་ལས་མི་འདའ་བར་བསྟན་པ་ཟུངས་ཤིག །ཅེས་བཀའ་སྒོས། གནས་བརྟན་ཆེན་པོ་
བཅུ་དྲུག་གིས་ཀྱང་དེ་བཞིན་འཛིན་ཅིང་སྤེལ་བར་ཞལ་གྱིས་བཞེས་པ། འདུལ་བ་ལུང་ལས་
གསུངས། དེ་ལྟར་སངས་རྒྱས་ཀྱིས་བཀའ་སྒོས་པ་དང་ཆེན་པོ་རྣམས་ཞལ་གྱིས་བཞེས་
པ་ཡང་འགྲོ་བ་རྣམས་འཁོར་བ་ལས་གྲོལ་བ་དང་ཐམས་ཅད་མཁྱེན་པའི་གོ་འཕང་འཐོབ་
པའི་ཆེད་དུ་ཡིན་ལ། འོ་ན། འཁོར་བ་དང་། འཁོར་ཚུལ་དང་། དེའི་རྩ་བ་ཇི་ལྟ་བུ་ཞིག་
ཡིན་ཞེ་ན། ལས་ཉོན་གྱིས་འཕངས་པའི་སྐྱེ་རྒ་ན་འཆི་ནི་འཁོར་བ་དང་། སྡུད་པ་ལས།



576
༼ང༽
མངོན་རྟོགས་རྒྱུན་གྱི་ས་བཅད།
སྐྱེ་རྒ་འཆི་དང་མྱ་ངན་རྦ་རླབས་འཁྲུགས་པ་ཡིས། །འཁོར་བའི་རྒྱ་མཚོ་དེར་ནི་རྟག་ཏུ་
འཁོར་འགྱུར་བ། ཞེས་བྱུང་། དེ་དག་འཁོར་བ་འཁོར་ཚུལ་དང༌། དེ་ཡང་འཇུག་པ་
ལས། ཟོ་ཆུན་འཕྱན་ལྟར་རང་དབང་མེད་པ་ཡི། །འགྲོ་ལ་སྙིང་རྗེ། ཞེས་སྙིང་རྗེ་སྐྱེ་
བའི་རྐྱེན་འགྲོ་བ་སྡུག་བསྔལ་གྱིས་མནར་ཚུལ་ཟོ་ཆུན་གྱི་འཕྲུལ་འཁོར་ལྟར་ཁྱད་པར་དྲུག་
གིས་འཁོར་ཚུལ་གསུངས་པའི་ཕྱིར། དེ་ལྟར་ན་འཁོར་བའི་རྩ་བ་ནི། རང་གི་རིགས་འདྲ་
བརྒྱུད་མར་བྱུང་བའི་དབང་གིས་གང་ཟག་དེ་ཉིད་སྲིད་རྩེ་ནས་མནར་མེད་ཀྱི་བར་འཁོར་
བར་བྱེད་པ་པོ་དེ་ཉིད་དོ། །འདིའི་མཚན་གཞི་འདོད་ཚུལ་མི་འདྲ་བ་དུ་མ་ཡོད་དེ། ནང་
པའི་གྲུབ་མཐའ་སྨྲ་བ་བཞི་ཀས་རྩ་ཉོན་དྲུག་གི་ཐེ་ཚོམ་མ་གཏོགས་གཞན་ལྔ་ཀ་ལ་འཁོར་
བའི་རྩ་བ་ཡོད་པར་འདོད་པ་འདྲ་ཡང་། དེ་དག་གི་ནང་ནས་གཙོ་མི་གཙོ་ལ་ཁྱད་པར་ཡོད་
དེ༑ དེའི་དབང་གིས་ཐར་ལམ་སྒྲུབ་པའི་རྟེན་རིགས་འཇོག་ཚུལ་ཡང་མི་འདྲ་བ། དཔེར་
ནི༔ བྱེ་བྲག་སྨྲ་བས་འདོད་ཆགས་འཁོར་རྩའི་གཙོ་བོར་འདོད་པ། མཛོད་རྩ་ལས། འདོད་
ཆགས་དེ་བཞིན། ཞེས་དང་། དེའི་རྒྱུ་མཚན་གྱིས་རིགས་ཀྱི་ངོ་བོ་འདོད་ཆུང་ཆོག་ཤེས་
ལ་འདོད་པ་ཡང་། དེ་ཉིད་ལས། མ་ཆགས་འཕགས་རིགས། ཅེས་དང་། སྲིད་པའི་རྩ་
བ་ཕྲ་རྒྱས་དྲུག །ཅེས་གསུངས། དེའི་ལུགས་ལ་མཐོང་སྤང་དུ་གྱུར་པའི་འཁོར་བའི་རྩ་
བ་ཡོད་མེད་དཔྱད། མདོ་སྡེ་པས་འཁོར་རྩ་ལ་བདག་འཛིན་འཇོག་དགོས་པའི་ཕྱོགས་ཤིག་
ཤེས་ཀྱང་། བདག་འཛིན་རགས་པ་ཙམ་ལས་ངོས་མ་ཟིན། དེ་བཞིན་གཉེན་པོའི་གཙོ་
བོ་བདག་མེད་བསྒོམ་དགོས་པར་བསམས་ཀྱང་། དེ་མངོན་སུམ་དུ་འཆར་ཚུལ་བློར་མི་
བདེ་བས། ཆོས་བཟོད་ཀྱིས་མི་རྟག་པ་སྣང་ཡུལ་དུ་བྱས་པའི་ཤུགས་ལ་རྟོགས་པར་འདོད་
ལ༑ དེའི་རྒྱུ་མཚན་གྱིས་རིགས་ཀྱི་ངོ་བོ་ཟག་མེད་སེམས་ཀྱི་ས་བོན་འདུ་བྱས་ཡིན་པ་ཞིག་
ལ་འདོད། སེམས་ཙམ་པས་དེའི་སྟེང་དུ་ཐེག་ཆེན་ལུགས་ཀྱི་སྤང་བྱ་ཁྱད་པར་བ་ཞིག་ཡོད་
དགོས་ཤིང་། དེའང་ཐམས་ཅད་མཁྱེན་པ་ཐོབ་པ་ལ་གེགས་ཀྱི་གཙོ་བོ་ཤེས་སྒྲིབ་ཅེས་ཐམས་



མངོན་རྟོགས་རྒྱན་གྱི་ས་བཅད།
༼ང༽
577
ཅད་ཀྱི་སྟེང་དུ་ལོག་པར་ཞུགས་ནས་སྒྲོ་འདོགས་མཁན་ཞིག་ཡོད་དགོས་པར་བསམས་ནས།
ཆོས་ཀྱི་བདག་འཛིན་རགས་པ་བསྣན་དེ་གང་ཟག་གི་བདག་འཛིན་དང་དེ་གཉིས་ཀ་ལ་འཁོར་
བའི་རྩ་བ་ལྷན་སྐྱེས་རེ་ཡོད་པར་འདོད་ཅིང་། ལུང་གི་རྗེས་འབྲང་གི་སེམས་ཙམ་པའི་ལུགས་
ལ་འདུ་བྱས་ཐམས་ཅད་ཀུན་གཞིའི་སྟེང་གི་བག་ཆགས་སྨིན་པ་ལས་འབྱུང་དགོས་པས།
རིགས་ཀྱང་དེའི་སྟེང་གི་ཟག་མེད་ཡེ་ཤེས་སྐྱེ་རུང་གི་ནུས་པ་ཞིག་ལ་འདོད་ལ། རིགས་
པའི་རྗེས་འབྲང་གི་སེམས་ཙམ་པས་འདུས་བྱས་ཐམས་ཅད་ཡིད་ཀྱི་རྣམ་ཤེས་ཀྱི་སྟེང་གི་
བག་ཆགས་སྨིན་ལས་འབྱུང་བར་འདོད་པས། དེའི་ལུགས་ལ་རིགས་ནི་ཡིད་ཀྱི་རྣམ་ཤེས་
ཀྱི་སྟེང་གི་ཟག་མེད་སེམས་ཀྱི་ས་བོན་ནམ་ནུས་པ་
པ་ཞིག་ཡིན་ནོ། །རང་རྒྱུད་པས་བདེན་
འཛིན་གྱིས་འཁོར་རྩ་བྱེད་པའི་ཕྱོགས་རྟོགས་ནའང་བདག་འཛིན་ཕྲ་མོ་ཇི་ལྟ་བ་བཞིན་ངོས་
མ་ཟིན་ཞིང་། རྣལ་འབྱོར་སྤྱོད་པའི་དབུ་མ་རང་རྒྱུད་པས་ཐེག་པ་གསུམ་གྱི་ཤེས་རབ་ཀྱི་
རྟོགས་རིགས་མི་འདྲ་བར་འདོད་པ་དང་། དེའི་དབང་གིས་གྲུབ་མཐའ་འོག་མས་འདོད་
པའི་བདག་འཛིན་འགའ་རེ་འཁོར་བའི་རྩ་བར་བཞག་ལ། མདོ་སྡེ་སྤྱོད་པའི་དབུ་མ་རང་
རྒྱུད་པས་ཉན་རང་གཉིས་ཀྱི་ཤེས་རབ་ཀྱི་རྟོགས་རིགས་འདྲ་བར་འདོད་ན་ཡང་། ཐེག་
པ་ཆེ་ཆུང་གི་ཤེས་རབ་ཀྱི་རྟོགས་རིགས་མི་འདྲ་བར་འདོད་པ་དང་། དེའི་དབང་གིས་གྲུབ་
མཐའ་འོག་མས་འདོད་པའི་བདག་འཛིན་འགའ་རེ་འཁོར་བའི་རྩ་བར་འདོད། ཐལ་འགྱུར་
པས་ཐམས་ཅད་མཁྱེན་པ་ཐོབ་པ་ལ་གེགས་བྱེད་ཀྱི་ཤེས་སྒྲིབ་ཟུར་དུ་འདོད་ནའང་། ཐེག་
པ་གསུམ་པོ་གང་གི་དབང་དུ་བྱས་རུང་ཐར་པ་ཐོབ་པ་ལ་གེགས་བྱེད་ཀྱི་གཙོ་བོ་འཁོར་བའི་
རྩ་བ་བདག་འཛིན་ཕྲ་མོས་བྱེད་པ་འདྲ་ཞིང་། དེ་གཅོད་བྱེད་བདེན་མེད་བསྒོམས་པའང་
འདྲ་བས། ཞི་སྒོ་དེ་གཅིག་པུ་ཡིན་ཞེས་འཇོག་ཐུབ་པ་བྱུང་ངོ༌། །ཐལ་རང་གཉིས་སེམས་
ཀྱི་གནས་ལུགས་མཐར་ཐུག་བདེན་པས་སྟོང་པ་རིགས་སུ་འཇོག་པ་འདྲ་ནའང་། རང་
རྒྱུད་པས་མཐོང་སྒོམ་གྱི་སྤང་བྱའི་དྲི་མས་དག་པའི་ཆ་རིམ་པར་འགོག་བདེན་དུ་འགྲོ་ཚུལ་



578
༼ང༽
མངོན་རྟོགས་རྒྱན་གྱི་ས་བཅད།
དང་། འགོག་བདེན་དེ་སྟོང་ཉིད་དང་འགོག་པ་དེ་ཉིད་རང་སྟེང་དུ་མཐོང་ཚུལ་སོགས་ཐལ་
འགྱུར་པ་ལྟ་བུའི་འཇོག་ཚུལ་བདེ་མོ་ཞིག་འཇོག་མི་ཐུབ་པ་རྟོགས་རིགས་སོ་སོར་བཞག་པའི་
དབང་གིས་ཡིན་ལ། རང་བཞིན་མེད་པར་མངོན་སུམ་དུ་རྟོགས་པ་ཐེག་དམན་ལ་མེད་
པར་འདོད་པས་ཀྱང་ཡིན་ནོ། །དེས་ན་ཆོས་ཀྱི་དབྱིངས་ལ་དབྱེར་མེད་ཕྱིར། །ཞེས་པའི་
རྩོད་ལན་ཡང་། ཐེག་པ་གསུམ་གས་སེམས་ཀྱི་ཆོས་ཉིད་བསྒོམས་པར་འདྲ་ཡང་ཟིན་བྱེད་
ཐབས་ཀྱི་ཆ་སོགས་མི་འདྲ་བས་སྟོབས་ཆེ་ཆུང་དང་མཆོག་དམན་བྱུང་བ་ཞེས་ལན་འདེབས་
རྒྱུ་བཞག་ནས། ནམ་མཁའ་གཟུགས་ཅན་ཀུན་ལ་གོ་འབྱེད་པ་ལྟར། སེམས་ཀྱི་བདེན་
སྟོང་དེས་ཐེག་པ་གསུམ་ཀའི་ལམ་ལ་གོ་འབྱེད་པས་རྟེན་བྱེད་པར་འདྲ་ནའང་ལམ་རང་རང་
གི་ངོ་བོ་མི་འདྲ་བ་ཡིན། ཞེས་ལན་འདེབས་ལ། ཐལ་འགྱུར་པའི་གཞལ་ན་རྒྱུ་མཚན་གྱིས་
བྱེད་པའི་རིགས་སུ་འགྱུར་ཚུལ་མེད་པར། རྟེན་བྱེད་ཚུལ་དེ་ཙམ་ཞིག་ཡིན་ཚེ་ཉོན་མོངས་
རྣམས་ཀྱང་སྐྱེ་བ་གོ་འབྱེད་པས་དེ་ཡང་རྟེན་དུ་ཐལ་བ་སོགས་འབྲེལ་མེད་ཀྱི་སྐྱོན་འཇུག་
གོ །རྒྱུ་མཚན་འདི་ལ་བརྟེན་ནས་འཕགས་པ་གྲོལ་སྡེས་ཉི་སྣང་རང་རྒྱུད་པའི་གཞུང་དུ་
བྱས་ནས་མཛད་ཀྱང་རིགས་ཀྱི་རྩོད་ལན་གྱི་ཐད་འདི་ཐལ་འགྱུར་པ་དང་སྒོ་བསྟུན་པ་ཡིན་
ལ༑ བཞི་བརྒྱ་པ་ལས། ཆོས་ཀྱི་དབྱིངས་ལ་དབྱེར་མེད་ཕྱིར། །ཁྱེད་ལ་ཐེག་པའི་རྣམ་
དབྱེ་མེད། །ཅེས་པའང་ཆོས་དབྱིངས་སུ་རོ་གཅིག་པའི་གཏན་ཚིགས་ཀྱིས་མཐར་ཐུག་
ཐེག་པ་སོ་སོ་བ་མེད་པར་བསྒྲུབས་པ་ཡིན་ན། འཁོར་འདས་ཀྱང་སོ་སོ་བ་མེད་པར་འགྱུར་
པས། དེའི་དོན་གང་ལ་དམིགས་ནས་གཙོ་བོར་བསྒོམས་པས་དེའི་ངོ་བོར་དྲི་མ་ཟད་པའི་
ཆོས་དབྱིངས་འདྲ་བའི་དོན་དུ་བྱེད་དགོས་ཏེ། དེ་ལྟར་བྱས་ན་མངོན་རྟོགས་རྒྱན་ལས་
གསུངས་པ་དང་ཆ་ཐམས་ཅད་འདྲའོ། །དབུ་མ་འཇུག་པ་ལས། དང་པོར་ང་ཞེས། ཞེས་
དང་། བདག་གིས་འདི་ཞེས། ཞེས་བདག་འཛིན་ལྷན་སྐྱེས་གཉིས་འཁོར་བའི་རྩ་བར་བཤད་
པ་མི་རིགས་པར་ཐལ། བཞི་བརྒྱ་པ་ལས། ཞི་སྒོ་གཉིས་པ་མེད་པ་དང་། ཞེས་གསུངས་



579
མངོན་རྟོགས་རྒྱན་གྱི་ས་བཅད།
༼ང༽
པའི་ཕྱིར་ཞེ་ན། གང་ཟག་རང་བཞིན་གྱིས་གྲུབ་པར་འཛིན་པའི་བདག་འཛིན་ལྷན་སྐྱེས་
དང་། མིག་རྣ་སོགས་རང་བཞིན་གྱིས་གྲུབ་པར་འཛིན་པའི་བདག་འཛིན་ལྷན་སྐྱེས་གཉིས་
འཛིན་སྟངས་འགལ་བའི་བློ་ཡིན་ན་གཞུང་དེ་དང་འགལ་ཡང་། དེ་གཉིས་འཛིན་སྟངས་
འདྲ་བའི་བློ་ཡིན་པའི་ཕྱིར་ཏེ། ལུགས་འདིར་བདག་མེད་གཉིས་སྟོང་གཞིའི་སྒོ་ནས་འཇོག་
ཀྱང་དགག་བྱའི་སྒོ་ནས་མི་འཇོག་པའི་རྒྱུ་མཚན་ཡོད་པའི་ཕྱིར། གཞན་ཡང་། རྣམ་ཐར་
སྒོ་གསུམ་མེད་པར་ཐལ། ཞི་སྒོ་གཉིས་པ་མེད་པ་དང་། །ཞེས་གསུངས་པའི་ཕྱིར། ཞེ་
ན༑ མ་ཁྱབ་སྟེ། ལུང་དེའི་འཕྲོར། བདག་མེད་ཅེས་ནི་བྱ་བར་བརྗོད། །ཅེས་བྱུང་བས།
བདག་མེད་ཕྲ་རགས་དང་གང་ཟག་དང་ཆོས་ཀྱི་བདག་མེད་སོ་སོར་མ་ཕྱེ་བའི་བདག་མེད་
སྤྱི་ཙམ་ཞི་བའི་སྒོར་བཞག་ནས། དེར་མ་གཏོགས་པའི་ཞི་བའི་སྒོ་མེད་པ་ཡང་ལུང་དེའི་
དོན་ཡིན། རྩ་བར་འདོད་མི་ནུས་སྟེ། མངོན་རྟོགས་རྒྱན་ལས། རྣམ་ཐར་སྒོམ་གསུམ་
ཤེས་པ་དང་། །ཞེས་དང་། གསང་བ་འདུས་པའི་རྩ་རྒྱུད་ལས། དངོས་པོ་མེད་པས་སྒོམ་
པ་མེད། བསྒོམ་པར་བྱ་བསྒོམ་པ་མིན། །དེ་ལྟར་དངོས་པོ་དངོས་མེད་པས། །སྒོམ་པ་
དམིགས་སུ་མེད་པའོ། །ཞེས་སོགས་གསུམ་ཚན་དྲུག་གསུངས་པའི་ཕྱིར་རོ། །བྱམས་
པས་དམ་བཅས་པའི་གཟུངས་ཀྱི་སྔགས་དོན་ནི། ན་མོ་རཏྣ་ཏྲ་ཡཱ་ཡ་ནི། དཀོན་མཆོག་
གསུམ་ལ་ཕྱག་འཚལ་ལོ། །ན་མོ་ནི། ཕྱག་འཚལ་ལོ། །བྷ་ག་ཝ་ཏེ་ནི། བཅོམ་ལྡན་
འདས། ཤཱཀྱ་མུ་ནེ་ནི། ཤཱཀྱ་ཐུབ་པ། ཏ་ཐཱ་གཱ་ཏ་ཡ་ནི། དེ་བཞིན་གཤེགས་པ། ཨརྒ་ཏེ་
ནི༑ དགྲ་བཅོམ་པ། སམྱཀྐི་ནི། ཡང་དག་པར་རྫོགས་པ། བུདྡྷ་ཡ་ནི། སངས་རྒྱས་ལ།
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཤཱཀྱ་ཐུབ་པ་ལ་ཕྱག་འཚལ་ལོ། །ཏདྱ་ཐཱ་ནི། འདི་ལྟ་སྟེ། ཨོཾ་ནི། འགོ་འདྲེན། ཨ་ཛི་ཏེ་
ཨ་ཛི་ཏེ་ནི། མི་ཕམ་པ་མི་ཕམ་པ། ཨ་པ་ར་ཛི་ཏེ་ནི། གཞན་གྱིས་མི་ཐུབ་པ། ཨ་ཛི་ནི།
མི་ཕམ་པ། ཏེ་ཛ་ཡ་ནི། རྒྱལ་བ། ཧ་ར་ཧ་ར་ནི། འཕྲོག་འཕྲོག མི་ཏྲི་ནི། བྱམས་པ།



580
༼ང༽
མངོན་རྟོགས་རྒྱན་གྱི་ས་བཅད།
ཨ་བ་ལོ་ཀི་ཏེ་ནི། ཀུན་ནས་གཟིགས་པ། ཀ་ར་ཀ་ར་ནི། མཛད་མཛད། མཧཱ་ས་མ་ཡ་
ནི༔ དམ་ཚིག་ཆེན་པོ། སིདྡྷི་ནི། དངོས་གྲུབ། བྷ་ར་བྷ་ར་ནི། རྒྱས་རྒྱས། མཧཱ་བོ་དྷི་ནི།
བྱང་ཆུབ་ཆེན་པོ། མཎྜ་ནི། སྙིངཔོ། བི་ཛེ་ནི། ས་བོན། སྨ་ར་སྨ་ར་ནི། དྲན་པ་དྲན་པ།
ཨསྨ་ཀཾ་ནི། བདག་ཅག །ས་མ་ཡ་ནི། མཉམ་པའམ་དམ་ཚིག །བོ་དྷི་བོ་ཏི་ནི། བྱང་
ཆུབ་བྱང་ཆུབ། མཧཱ་བོ་དྷི་ནི། བྱང་ཆུབ་ཆེན་པོ། སཱཧཱ་ནི། གཞི་ཚུགས་སམ་ལེགས་པ་
སྦྱིན། ཨོ་མོ་ཧི་མོ་ཧི་མཧཱ་མོ་ཧི་སྭཱཧཱ། ཞེས་སྙིང་པོ། ཨོཾ་མུ་ནི་མུ་ནི་སྨ་ར་སྭཱཧཱ། མོ་ཧི་ནི།
རྨོངས་པ་ཉེ་བར་ཞི་བ། སྭཱཧཱ་ནི། དགེ་བ་འཕེལ་བའོ། །གཟུངས་འདིའི་ཕན་ཡོན་ནི། གཟུངས་
འདིའི་ཚིག་ཉན་པ་དང་། ཀློག་པ་དང་། ཁ་ཏོན་བྱེད་པ་དང་། དོན་ཡིད་ལ་སེམས་ཤིང་
སྒོམ་པར་བྱེད་པ་དང་། ཐ་ན་བྱ་དང་རི་དྭགས་སོགས་དུད་འགྲོ་ཡན་ཆད་ཀྱི་རྣ་བར་ཐོས་
པས་ངན་སོང་དུ་མི་སྐྱེ་བ་དང་། དགེ་བ་བཅུའི་ལས་ཀྱི་ལམ་དང་ལྡན་པ་དང་། ལོངས་
སྤྱོད་ཕུན་སུམ་ཚོགས་པ་དང་། ཁྱད་པར་དུ་བྱམས་མགོན་ཉིད་ཀྱིས་གནས་སྐབས་མི་རྒུད་
པར་མཛད་ཅིང་། སངས་རྒྱས་ཀྱི་མཛད་པ་སྟོན་པའི་ཚེ་དེ་དག་དམྱལ་བ་ན་གནས་ཡོད་
ནའང་ངེས་པར་བཙལ་ཏེ་བྱང་ཆུབ་ཏུ་ལུང་སྟོན་པར་གསུངས། རང་ཅག་རྣམས་རྣམ་འདྲེན་
བཞི་པའི་བསྟན་པ་དང་མཇལ་བཞིན་པའི་སྐབས་འདིར་རྣམ་འདྲེན་ལྔ་པའི་བསྟན་པ་དང་
མཇལ་ཐུབ་པའི་ཐབས་ཟབ་མོ་དེ་ལྟ་བུ་སོགས་ལ་འབད་ན། ནམ་ཞིག་རྡོ་རྗེ་གདན་གྱི་རི་
བོའི་སྤོར་བྱམས་མགོན་གཉེན་གྱི་ཆོས་ཀྱི་ཉི་མ་ཤར་བའི་ཚེ་དེའི་བསྟན་པ་ལ་ཞུམ་པ་མེད་
པར་སློབ་པའི་སྲས་ཀྱི་ཐུ་བོར་འགྱུར་བའི་རྟེན་འབྲེལ་བཟང་པོ་འགྲིགས་པ་གོར་མ་ཆག་གོ།
སྟོན་པ་སངས་རྒྱས་ལྕགས་སྤྲེལ་ལོར་སྐུ་བལྟམས་པའི་ལུགས་ཀྱིས། དགུང་ལོ་བརྒྱད་ཅུ་
པར་འདའ་ཚུལ་མཛད་པའི་ལོ་རྗེས་མ་ནས། འགོ་ཚུགས་པའི་བསྟན་པའི་གནས་ཚུལ་ལས།
ལོ་གཉིས་སྟོང་བདུན་བརྒྱ་བཅུ་གསུམ་འདས་ཞིང་། ལྷག་མ་ཉིས་སྟོང་གཉིས་བརྒྱ་གྱ་བདུན་
ལུས་པའི་མཚམས་དེ་ནས། རགས་རྩིས་ཀྱིས་རྒྱལ་བ་བྱམས་པ་ལོ་འདི་ནས་ལོ་དུང་ཕྱུར་



མངོན་རྟོགས་རྒྱུན་གྱི་ས་བཅད།
༼ང༽
581
ལྔ་དང་བྱེ་བ་ཕྲག་བདུན་ས་ཡ་ལྔ་དང་དགུ་འབུམ་དགུ་ཁྲི་བདུན་སྟོང་ཉིས་བརྒྱ་གྱ་བདུན་སོང་
ནས་གྱ་བརྒྱད་པར་འཛམ་བུའི་གླིང་འདིར་ཆོས་ཀྱི་འཁོར་ལོ་བསྐོར་བར་འགྱུར་པ་ཡིན་ནོ།།
ཞེས་ཤཱཀྱའི་བཙུན་པ་ཀྱེ་རྡོར་མཁན་པོ་ངག་དབང་མཁས་གྲུབ་ཀྱིས་གསུངས། སྨྲས་པ།
རང་ཅག་མ་འོངས་གདུལ་བྱར་ཉེར་དགོངས་ནས། །ཡུམ་ཕྱིན་མན་ངག་མངོན་རྟོགས་
རྒྱན་ལ་སོགས། །བསྐུར་བར་མཛད་པས་དེ་དང་མཇལ་བ་ཀུན། །འཁོར་དུ་བསྡུ་བར་
མཛད་ལ་ཕྱག་འཚལ་ལོ། །ཕྱོགས་དང་མཚམས་སུ་བཤེས་གཉེན་རྣམ་པར་སྤྲུལ། །རྒྱལ་
བསྟན་སྤྱི་དང་ཁྱད་པར་བྱམས་ཆོས་ཀྱི། །བཤད་སྒྲུབ་སྤེལ་བའི་ཐབས་ལ་སྦྱོར་བ་ཡིས།།
སྐལ་ལྡན་སྨིན་པར་མཛད་ལ་ཕྱག་འཚལ་ལོ། །འདི་ནས་མར་འགྲིབ་ཚེ་ལོ་བཅུ་པའི་ཚེ།།
མགོན་ཁྱོད་སྤྲུལ་པ་མཛད་པའི་འཁོར་དང་བཅས། །གླིང་འདིར་ཕེབས་ཏེ་བླང་དོར་བསྟན་
པ་ཡིས། །ཚེ་བསོད་ཡར་འཕེལ་མཛད་ལ་ཕྱག་འཚལ་ལོ། །དེ་ནས་རིམ་གྱིས་གྲངས་
མེད་བར་དུ་འཕེལ། །མར་ནི་གྲིབ་ནས་བརྒྱད་ཁྲིར་ཐུག་པའི་ཚེ། །སྔོན་གྱི་ཞལ་བཞེས་
དམ་བཅའ་ཇི་བཞིན་དུ། །གླིང་འདིར་བཤེགས་པར་མཛད་ལ་ཕྱག་འཚལ་ལོ། །དེ་ཚེ་
འཁོར་བསྒྱུར་དུང་གི་མདུན་ན་འདོན། །བྲམ་ཟེ་ཚངས་རབ་བྱ་བས་ཡབ་མཛད་ཅིང་། །ལྷ་
མོ་གཞོན་ནུ་ལྟ་བུའི་ཚངས་ལྡན་མའི། །ལྷུམས་སུ་ཞུགས་པར་མཛད་ལ་ཕྱག་འཚལ་ལོ།།
ད་ནས་མི་ལོ་དུང་ཕྱུར་ཞེ་ལྔའི་ཚེ། །ཞྭ་དམར་ལམ་རིམ་དུ་གསུངས། རི་དྭགས་རྒྱུ་བའི་ནགས་
སུ་གློ་གཡས་ནས། །བལྟམས་ཚེ་བརྒྱ་བྱིན་གུས་པ་ཆེན་པོས་བླངས། །རིན་ཆེན་གཏེར་
འབྱུང་མེ་ཏོག་ཆར་འབབ་པ། །དེ་ཚེ་བདག་གི་སྐྱེ་བའི་ཐ་མ་ནི། །འདི་ཡིན་ཞེས་གསུངས་
ཀླུ་རྣམས་སྐུ་ཁྲུས་གསོལ། །ཉི་ཁྲི་ཁབ་བཞུགས་ཞག་བདུན་དཀའ་བ་སྤྱད། །རྡོ་རྗེ་གདན་
དུ་མངོན་པར་སངས་རྒྱས་ནས། །རྩེ་མོ་གསུམ་ལྡན་རྐང་ཅན་རི་རུ་གཤེགས། །འོད་སྲུངས་
སྐུ་གདུང་སྣམ་སྦྱར་བསྟན་མཛད་ནས། །སྦྱངས་པའི་ཡོན་ཏན་ལ་བསྔགས་ཆོས་འཁོར་
བསྐོར། །འདུས་པ་ལན་གསུམ་མཛད་ལ་ཕྱག་འཚལ་ལོ། །འདུས་པ་གསུམ་རིམ་དུང་



52
༼ང༽
མངོན་རྟོགས་རྒྱན་གྱི་ས་བཅད།
ཕྱུར་ཕྲག་དགུ་རེ། །བྱེ་བ་ཕྲག་དྲུག་བཞི་དང་གཉིས་འབྱུང་བ། །ཀུན་ཀྱང་སྲིད་པའི་རིམས་
ནད་ཞི་བ་ཡི། །འཁོར་ཚོགས་འདུས་པར་མཛད་ལ་ཕྱག་འཚལ་ལོ། །འབྱུང་པོ་ཀུན་ལ་
ཐུགས་བརྩེས་བྱམས་སྒོམ་ཞིང་། སྨོན་ལམ་སྟོབས་ཀྱིས་བྱམས་པའི་མཚན་ཅན་འགྱུར།།
ལོ་ནི་དྲུག་ཁྲིར་དམ་པའི་ཆོས་སྟོན་མཛད། །རྐང་གཉིས་རྣམས་ཀྱི་མཆོག་ལ་གུས་ཕྱག་འཚལ།།
བྱམས་པའི་ཆོས་ལ་ཐོས་བསམ་སྒོམ་པའི་དགེས། །ཚེ་ལོ་བརྒྱད་ཁྲིའི་དུས་སུ་མགོན་ཁྱོད་
ཀྱིས། །འཛམ་བུའི་གླིང་འདིར་ཆོས་ཀྱི་ཆར་འབེབ་ཚེ། །གསུང་གི་བདུད་རྩི་ཐོག་མར་
ལོངས་སྤྱོད་ཤོག །དེ་ཚུན་དལ་བའི་རྟེན་བཟང་རིམ་པར་འརྒྱུད། །རྟེན་འབྲེལ་མི་བསླུ་
སྟོན་པའི་བཤེས་གཉེན་གྱིས། །རྗེས་སུ་བཟུང་ནས་རྒྱལ་སྲས་སྤྱོད་པ་རྣམས། །ཚེ་རབས་
ཀུན་ཏུ་ཉམས་སུ་ལེན་པར་ཤོག །ཅེས་པ་འདི་ནི་དཀོན་མཆོག་ལ་མི་ཕྱེད་པའི་དད་ལྡན་
ཆོས་རྗེ་རབ་བརྟན་ནས་བསྐུལ་ངོར། ཕྱི་ལོ་ཆིག་སྟོང་དགུ་བརྒྱ་བདུན་ཅུ་དོན་ལྔའི་ཕྱི་ཟླ་
གཉིས་པའི་ཚེས་བཅུ་དགུ། བོད་རྒྱལ་ལོ་གཉིས་སྟོང་ཆིག་བརྒྱ་གཉིས། བོད་རབ་ལོ་དགུ་
བརྒྱ་དང་བཞི་བཅུ་ཞེ་བརྒྱད། སྟོན་པའི་བསྟན་པ་རྟགས་ཙམ་འཛིན་པའི་ལེའུ་དང་བཅས་
ལོ་གཉིས་སྟོང་ཆིག་བརྒྱ་ཞེ་ལྔ་ལུས་པ། ཚུལ་ཁྲིམས་ཀྱི་ལེའུ་ལོ་གྲངས་གསུམ་བརྒྱ་ང་ལྔ་
བརྒལ་བ། རབ་བྱུང་བཅུ་དྲུག་པའི་ནང་ཚན་ཤིང་ཡོས་ལོའི་ཧོར་ཟླ་དང་པོ་ཆོ་འཕྲུལ་ཟླ་
བའི་ཚེས་བརྒྱད་རེས་གཟའ་ལྷག་པའི་ཉིན། འབྲས་སྒོ་མང་བསམ་བློ་དཀའ་བཅུ་པ་ངག་
དབང་ཉི་མས་རྫོགས་པར་བྲིས་པ་དགེའོ། །དགེ་བ་འདི་ཡིས་རྒྱལ་བསྟན་དར་ཞིང་རྒྱས།།
བསྟན་འཛིན་དམ་པ་མཐའ་དག་མཛད་འཕྲིན་རྒྱས། །འགྲོ་ཀུན་དགེ་བཅུའི་ནོར་གྱིས་རབ་
ཏུ་རྒྱས། །བཀྲ་ཤིས་དཔལ་གྱིས་ཕྱོགས་ཀུན་ཁྱབ་གྱུར་ཅིག། །།



གསེར་ཕྲེང་དཀའ་གནད།
58a
༄༅། །ལེགས་བཤད་གསེར་གྱི་ཕྲེང་བའི་དཀའ་གནད་
གསལ་བར་བྱེད་པ་ཡིད་ཀྱི་ངལ་གསོ་
ཞེས་བྱ་བ་བཞུགས་སོ། །
རྨད་བྱུང་ཟབ་རྒྱས་གཏམ་གྱིས་ལུས་ཅན་ཀུན། །
ཞི་བསིལ་གཏན་བདེའི་གོ་འཕང་མཆོག་དེ་ལ། །
ཐུགས་རྗེའི་ལྕགས་ཀྱུས་མྱུར་དུ་འཁྲིད་མཛད་པའི། །
འདྲེན་མཆོག་ཟས་གཙང་སྲས་པོའི་ཞབས་ལ་འདུད། །
བྱམས་པའི་ཐུགས་ཀྱིས་རླབས་ཆེན་སྤྱོད་པའི་ཁུར། །
འཛིན་ལ་ཟླ་བྲལ་བྱམས་མགོན་སྨྲ་བའི་དབང་། །
བྱམས་ཆེན་བདུད་རྩིས་བདག་སོགས་འགྲོ་ཀུན་གྱི། །
ཡིད་ཀྱི་ཞིང་ས་བརླན་མཛོད་བྱམས་མགོན་ཀྱེ། །
མ་རྣམས་དུ་ཁས་མནར་ལ་མི་བཟོད་པའི། །
ཐུགས་བསྐྱེད་སྟོབས་ཀྱིས་ཡུམ་དོན་འགྲེལ་པའི་སླད། །
བྱམས་པའི་ཆོས་ཀྱི་སྐྱེས་བཟང་འཛམ་གླིང་འདིར། །
འདྲེན་མཛད་འཕགས་མཆོག་ཐོགས་མེད་ཞབས་ལ་འདུད། །
མི་མཇེད་ཞིང་འདིར་མདོ་རྒྱན་སྦྱར་བའི་སྲོལ། །
སྔོན་མེད་བསམ་འཕེལ་ནོར་བུའི་ཆར་ཕབས་ཏེ། །
རྨོངས་པའི་དབུལ་སེལ་ལེགས་བཤད་དགའ་སྟོན་ལ། །
འགྲོ་རྣམས་སྦྱོར་མཛད་འཕགས་པའི་ཞབས་ལ་འདུད། །



584
གསེར་ཕྲེང་དཀའ་གནད།
དྲི་མེད་ཡུམ་དོན་འཇལ་བའི་མཁྱེན་རབ་དང་། །
དམ་པའི་མན་ངག་བདུད་རྩིས་ཐུགས་རྒྱུད་གཏམས། །
རྒྱལ་ཚབ་ཉིད་ཀྱིས་རྒྱན་འགྲེལ་རྩོམ་པའི་བཀས། །
དབང་བསྐུར་རྒྱལ་སྲས་བཟང་པོའི་ཞབས་ལ་འདུད། །
གཅེས་པའི་སྲོག་ཀྱང་ལན་བརྒྱར་འདོར་ཕོད་པའི། །
ཐུགས་བསྐྱེད་གོ་ཆ་བཙན་པོས་རྒྱལ་བའི་བསྟན། །
དུས་མཐརའང་མི་ནུབ་རྒྱས་མཛད་བཀའ་དྲིན་ཅན། །
བདག་ཉིད་ཆེ་སོགས་ལོ་པཎ་རྣམས་ལ་འདུད། །
རབ་འབྱམས་རྒྱལ་བའི་མཁྱེན་བརྩེ་ནུས་པ་ཀུན། །
གཅིག་བསྡུས་འཇམ་དབྱངས་བླ་མ་ཙོང་ཁ་པས། །
རྣམ་འདྲེན་བཞི་པའི་མདོ་སྔགས་ཟུང་འབྲེལ་གྱི། །
བསྟན་པ་རྒྱས་པར་མཛད་ལ་སྙིང་ནས་འདུད། །
གསང་གསུམ་རྒྱལ་བ་ཀུན་དང་རབ་མཉམ་ཡང་། །
ལྷག་བསམ་དཔག་དཀའ་ཐབས་མཁས་སྣ་ཚོགས་ཀྱིས། །
འགྲོ་ཀུན་མ་ཡིས་བུ་བཞིན་སྐྱོང་མཛད་པའི། །
འཇིག་རྟེན་དབང་ཕྱུག་བསྟན་འཛིན་རྒྱ་མཚོར་འདུད། །
རྒྱལ་ཀུན་མཚན་དཔེའི་ཕུང་པོ་ཐ་མལ་གྱི། །
སྣང་བའི་གསེབ་ཏུ་སྦས་ཀྱང་རྒྱལ་རྣམས་ཀྱི། །
མཛད་པ་གཅིག་ཅར་བསྟན་པས་རྒྱལ་བ་ཀུན། །
གཅིག་བསྡུས་བདག་གི་བཤེས་གཉེན་རྣམས་ལ་འདུད། །



གསེར་ཕྲེང་དཀའ་གནད།
585
རྒྱལ་བའི་ཡུམ་ཆེན་ཀུན་གྱི་སྙིང་པོའི་བཅུད། །
གཅིག་བསྡུས་མན་ངག་བསྟན་བཅོས་མངོན་རྟོགས་རྒྱན། །
འགྲེལ་བ་དང་བཅས་ཚིག་དོན་མ་ལུས་པ། །
ལེགས་པར་བཤད་པ་གསེར་གྱི་ཕྲེང་བར་འདུད། །
ཅེས་མཆོད་པར་བརྗོད་ནས་གང་གླེང་བར་བྱ་བ་ནི། ས་གསུམ་ན་འགྲན་པའི་
ཐམས་ཅད་དང་བྲལ་བའི་བསྟན་བཅོས་ཆེན་པོ་ལེགས་བཤད་གསེར་གྱི་ཕྲེང་བའི་དཀའ་བའི་
གནས་ཅུང་ཟད་གསལ་བར་བྱ་བ་ལ། རྒྱལ་བ་མི་ཕམ་པ་ཐུགས་རྗེ་ཆེན་པོ་དང་ལྡན་པ་ལ་
གུས་པས་ཕྱག་འཚལ་ལོ། །ཞེས་སོགས་ནི་འདོད་དོན་གསོལ་འདེབས་སུ་འདོད་པའང་ཡོད།
པད་དཀར་མིག་ནི་ཁྱབ་འཇུག །རི་འཇོམས་ནི་བརྒྱ་བྱིན། གསེར་གྱི་མངལ་ནི་ཚངས་
པ༑ ཉ་ཡི་ཏོག་ནི་དགའ་རབ་དབང་ཕྱུག །གངྒཱ་འཛིན་པ་ནི་དབང་ཕྱུག་ཆེན་པོ། སོགས་
སྒྲས་གཞོན་ནུ་གདོང་དྲུག་དང་། ཚོགས་བདག་གཉིས་དང་། ཉི་ཟླ་གཉིས། སྒྲ་མཁན་
ཕུར་བུ་སོགས་འཇིག་རྟེན་པའི་ལྷ་རྣམས་སོ། །ལེགས་བཤད་གསེར་གྱི་ཕྲེང་བ་ལས། དཔག་
ཡས་ཡོན་ཏན་ནོར་བུས་གཏམས། །སྐལ་ལྡན་ཀླུ་དབང་རྣམས་ཀྱི་བསྟེན། །སྲས་བཞིའི་
ཆུ་གཏེར་བཞི་བསྐྲུན་པ། །རྒྱལ་ཡུམ་མ་དྲོས་མཚོ་ཆེན་གྱིས། །ཞེས་ཉན་རང་བྱང་སེམས་
སངས་རྒྱས་བཞི་ཡུམ་གྱི་མདོ་ལ་བསྟེན་ནས་འབྱུང་བ་དཔེ་དོན་སྦྱར་བ་དང་། དེ་ཡང་ཤེས་
རབ་སྙིང་པོ་ལས། དུས་གསུམ་དུ་རྣམ་པར་བཞུགས་པའི་སངས་རྒྱས་ཐམས་ཅད་ཀྱང་།
ཞེས་སོགས་ལྟར་ཡིན་ལ། དེ་ལྟར་ན། མངོན་རྟོགས་རྒྱན་ལས། གཞན་གྱིས་མྱོང་བ་མ་
ཡིན་ཏེ། །ཞེས་དང་། འགྲེལ་བ་དོན་གསལ་ལས། ཕྱི་རོལ་པ་དང་ཅིག་ཤོས་ཀྱི་འདོད་
ཆགས་དང་བྲལ་བ་ལ་སོགས་པ། ཞེས་སོགས་གསུངས་པ་ཇི་ལྟར་མི་འགལ་སོགས་སོ། །འོག་
ཏུ་དབང་དུ་བྱ་བ་ནི་བྱང་སེམས་དང་ཉན་ཐོས་ཀྱི་འཁོར་རོ། །ཞེས་གསུངས་ལ། རང་
རྒྱལ་ཤུགས་ལ་བསྟན་པ་ཡིན་ནམ་སྙམ་སྟེ། འཁོར་ནི་ཉན་རང་བྱང་སེམས་སོ། །ཞེས་



58
གསེར་ཕྲེང་དཀའ་གནད།
གསུངས་པའང་ཡོད། ཡུམ་གྱི་མདོ་རྣམས་རིགས་ཅན་གསུམ་ག་རྗེས་སུ་བཟུང་ཆེད་དུ་
མིན་ན། རྣམ་གྲངས་བཅུ་གཅིག་གི་ནང་ཤཱ་རིའི་བུ་ལ་བཀའ་སྩལ་ནས་བཤད་པ་དང་། རབ་
འབྱོར་དང་། ཀུན་དགའ་བོ་ལ་བཀའ་སྩལ་པ་ཅི་ཡིན་ཞེས་པའོ། །བརྒྱད་སྟོང་བ་གསུང་
བའི་འཁོར་ལ་རང་རྒྱལ་ཡོད་ན། སློབ་མི་སློབ་གང་ཡིན་དཔྱོད། དཔེར་ན། ཡུམ་གྱི་
མདོ་ལས། ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཐམས་
ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འདོད་པས་ཤེས་རབ་ཀྱི་
ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་བྱང་སེམས་རྣམས་ཀྱིས་ཇི་ལྟར་བྱ་དགོས་
པའི་ཚུལ་ཤཱ་རིའི་བུ་ལ་བཀའ་སྩལ་པའི་རྒྱུ་མཚན་ཚོལ། སྤྱོད་འཇུག་ལས། གང་ཞིག་བདག་
དང་གཞན་རྣམས་ནི། །མྱུར་དུ་སྐྱབས་པར་འདོད་པ་དེས། །བདག་དང་གཞན་དུ་བརྗེ་
བྱ་བའི། །གསང་བའི་དམ་པ་སྤྱད་པར་བྱ། །ཞེས་པ་ནི། གཞན་གྱིས་མྱོང་བ་མ་ཡིན་ཏེ༎
ཞེས་པ་དང་འབྲེལ་ལ། དར་ཊཱིཀ་ལས། རྒྱུ་མཚན་དེས་ན་གང་ཞིག་བདག་དང་གཞན་
རྣམས་ནི་སྲིད་པ་དང་ཞི་བའི་རྒུད་པ་ལས་མྱུར་དུ་སྐྱབས་པར་འདོད་པ་དེས་བདག་དང་གཞན་
དུ་བརྗེ་བྱ་བ་སྣོད་མིན་པ་ལ་གསང་ཞིང་ཐེག་པ་ཆེན་པོའི་ལམ་གྱི་གནད་མཐར་ཐུག་པ་གསང་
བའི་དམ་པ་སྤྱད་པར་བྱའོ། །ཞེས་པ་ནི། ཅིག་ཤོས་ཀྱི་འདོད་ཆགས་དང་བྲལ་བ་ལ་སོགས་
པ༑ ཞེས་སོགས་དང་འབྲེལ་ཆེ་བར་སྣང་། མངོན་རྟོགས་རྒྱན་ལས། ཚུ་རོལ་ཕ་རོལ་
མཐའ་ལ་མིན། །ཞེས་སོགས་དང་ཡང་འབྲེལ་ཆེ་བས་འཆད་པར་འགྱུར་རོ། །གསེར་
ཕྲེང་ལས། མཛེས་པ་སྐྱེད་མཛད་ཡོངས་འཛིན་རྣམ་བཞི་རྒྱལ། །ཞེས་གསུངས་པ་དང་།
འོག་ཏུ། ཐོག་མཐའ་བར་གྱི་ཡོངས་འཛིན་རྣམ་པ་བཞི། །ཞེས་བཞི་ཚན་སྔ་ཕྱི་གཉིས་ཀྱི་
ཁྱད་པར་ཇི་ལྟར་ཡིན་ཞེ་ན། བླ་མ་ཨུ་རྒྱན་པ། ཉ་དཔོན་ཀུན་དགའ་དཔལ་བ། ཡོན་
ཏན་རྒྱ་མཚོ་གསུམ་ཐུན་མོང་ལ། རྗེ་བཙུན་རེད་མདའ་བ་དང་། བཀྲ་ཤིས་སེངྒེ་གཉིས་
རིམ་བཞིན་ཁྱད་པར་ཡིན་ནམ་སྙམ། བཞི་ཚན་སྔ་ཕྱི་གཉིས་ཀ་ཕར་ཕྱིན་གསན་པའི་ཡོངས་



གསེར་ཕྲེང་དཀའ་གནད།
587
འཛིན་ཡིན་པས་ཁྱད་མེད་མཛད་ན་ལེགས་སམ། བཀྲ་ཤིས་སེངྒེ་ལས་ཆོས་འབྲེལ་གསན་
ཙམ་ལས་ཕར་ཕྱིན་གསན་པའི་གསལ་ཁ་མི་འདུག །རྗེའི་རྣམ་ཐར་དད་པའི་འཇུག་ངོགས་
ཞོལ་པར་ཤོག་ ༡༠ མདུན་དུ་བདེ་བ་ཅན་པའི་རིན་པོ་ཆེ་སྙེ་ཐང་བ་བཀྲ་ཤིས་སེངྒེ་དང་། གདན་
ས་པ་དགེ་བསྐོངས་པ་གཉིས་ཀ་ལ་ཆོས་འབྲེལ་གསན། ཞེས་གསུངས། རྗེ་བཙུན་རེད་
མདའ་བའི་དྲུང་ནས་ཕར་ཕྱིན་གསན་པ་རྣམ་ཐར་དད་པའི་འཇུག་ངོགས་དང་། ལས་ཆེན་
ཀུན་རྒྱལ་བའི་བཀའ་གདམས་ཆོས་འབྱུང་གསལ་བའི་སྒྲོན་མེ། འགོས་ལོའི་དེབ་སྔོན་རྣམས་
སུ་གསལ་བ་བཀའ་གདམས་ཆོས་འབྱུང་དེབ་གཟུགས་པོད་གཉིས་པའི་ཤོག་གྲངས་ ༤༡༡ ན་
ཕར་ཕྱིན་དང་འདུལ་བ་ཡང་རང་རེའི་དྲུང་དུ་ཚར་རེ་ཉན་ན་རྟེན་འབྲེལ་གྱི་ཁྱད་པར་ཅིག་
འོང་དུ་རེ་བས་གསུང་འཚལ་ཞུས་ནས་ཚར་རེ་གསན་ཅེས་གསུངས། ཚིག་འདི་རྣམས་
དད་པའི་འཇུག་ངོགས་ཇི་ལྟ་བ་བཞིན་ནོ། །ཆོས་འབྱུང་དེར་རྗེ་བཙུན་རེད་མདའ་བ་ལ་
ཕར་ཕྱིན་ཊཱིཀྐ་དང་མངོན་པ་ཀུན་བཏུས་ཀྱི་ཊཱིཀ་གཉིས་ཀ་རྩོམ་པར་བསྐུལ་མ་ཞུ་མཁན་རྗེ་
བདག་ཉིད་ཆེན་པོ་ཡིན་པར་གསལ། འཁོན་སྟོན་གྱི་ཕར་ཊཱིཀ་དུའང་སྔར་བཞིན་དང་། ལྷག་
པར་པཎ་ཆེན་བསོད་ནམས་གྲགས་པའི་བཀའ་གདམས་ཆོས་འབྱུང་ལས། རྗེ་བཙུན་ལ་
འདུལ་བ་དབུ་ཚད་སོགས་དང་ཕར་ཕྱིན་ཀྱང་གཟབ་བཤད་ཞུས་པ་སྟེ། གསེར་ཕྲེང་དུ་ཐོག་
མཐའ་བར་གྱི་ཡོངས་འཛིན་རྣམ་པ་བཞི། །སྤྱི་གཙུག་རྒྱན་དུ་བསྟེན་པའི་མཐུ་ལས་སོ། །ཞེས་
རྗེ་ཉིད་ཀྱིས་ཡུམ་དོན་གསན་པའི་ཡོངས་འཛིན་བཞི་གསུངས་པའི་ཐ་མ་འདི་ལ་དགོངས་
པས་སོ། །ཞེས་གསུངས་བས་མཁས་རྣམས་དགོངས། སྤྱིར་ཆུ་གཏེར་བཞི་ནི་ཆུ་བོ་གངྒཱ།
སི་ཏཱ། སིནྡྷཱ། པཀྵ་བཞིའོ། །
གསེར་ཕྲེང་ལས། འདིར་འཇིག་ཚོགས་ལ་ལྟ་བའི་རི་བོ་ཉི་ཤུ་མཐོ་ལ་བརླིང་བས་
ངོས་ཀུན་ནས་བསྐོར་ཅིང་། ཞེས་དང་། སྲེད་པའི་ཆུ་ཀླུང་གི་འོབས་ཆེན་པོས་ཡོངས་སུ་
འཁྱུད་པའི་འཁོར་བའི་འབྲོག་དགོན་པ་ཆེན་པོ་ལས་ལུས་ཅན་མཐའ་དག་བསྒྲལ་ཏེ། ཞེས་



588
གསེར་ཕྲེང་དཀའ་གནད།
པ་ནས་དམ་པའི་ཆོས་ཀྱི་བདུད་རྩི་ཇི་སྙེད་ཅིག་བཀའ་སྩལ་བ། ཞེས་འཁོར་བའི་ཁྱད་པར་
ལྔ་དང་འདི་ལས་ཐར་འདོད་ཀྱི་ངེས་འབྱུང་གི་བསམ་པ་ཐོབ་པའི་ཐབས་རྣམས་གསུངས་
ཚུལ་བཤད་ལ། ཁྱད་པར་ལྔ་ལྡན་གྱི་འཁོར་བ་དང་འཁོར་བ་གཉིས་དོན་གཅིག་ཡིན་མིན་
དང༌། ཐེག་དམན་ལྷག་བཅས་ལྷག་མེད་དགྲ་བཅོམ་གཉིས་འཁོར་བ་དང་ལྡན་མིན་ལྡན་
གྱི་ཚུལ་ལ་ནང་པའི་གྲུབ་མཐའ་སྨྲ་བ་རྣམས་ཀྱི་འདོད་ཚུལ་མི་འདྲ་བའི་ཁྱད་པར་རྣམས་
འོག་ནས་འཆད་པར་འགྱུར་ལ། འཁོར་བའི་རྩ་བ་འཇོག་ཚུལ་ལ་ནང་པའི་གྲུབ་མཐའ་སྨྲ་
བ་བཞིའི་འདོད་ཚུལ་མི་འདྲ་བ་དང་དེའི་རྒྱུ་མཚན་གྱིས་རིགས་འཇོག་ཚུལ་ཡང་མི་འདྲ་ཚུལ་
གཞན་དུ་བཤད་ཟིན་པས་འདིར་མ་བྲིས། ལམ་གཙོ་གསུམ་གྱི་ངེས་འབྱུང་གི་བསམ་པ་
འདིར་གསུངས་ལ། བྱང་ཆུབ་ཀྱི་སེམས་དང་ཡང་དག་པའི་ལྟ་བ་གཉིས་འོག་གི་སྐབས་
རྣམས་སུ་འཆད་པར་འགྱུར་པས་སོ། །སྤྱིར་སངས་རྒྱས་ཀྱི་དགོངས་པ་ནི་སེམས་ཅན་ཐམས་
ཅད་སྡུག་བསྔལ་ལས་བསྒྲལ་ཏེ་བདེ་བ་ལ་དགོད་པ་ཁོ་ན་ཡིན་པས། འགྲོ་བ་རྣམས་གང་
ལས་གྲོལ་བའི་གནས་འཁོར་བ་བསྟན་པ་ཡིན་ལ། ལེགས་བཤད་གསེར་གྱི་ཕྲེང་བ་ལས།
སྐལ་བ་དང་ལྡན་པའི་གདུལ་བྱ་རྣམས་ལ་དམ་པའི་ཆོས་ཀྱི་བདུད་རྩི་ཇི་སྙེད་ཅིག་བཀའ་སྩལ་
བ་རྣམས་ཀྱི་ནང་ནས། ཞེས་པ་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་སྡེ་རིན་པོ་ཆེ་
ཉིད་ཡིན་ལ། ཞེས་དང་། ཚིག་གསལ་ལས། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་
པ་ཐམས་ཅད་ཀྱི་ནང་ནས་རབ་དང༌། ཕུལ་དང་། གཙོ་བོ་དང་། གྱ་ནོམ་པ་ཉིད་དུ་གྱུར་
པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ཉིད་དེ། ཞེས་གསུངས་པས་ཆོས་ཕུང་བརྒྱད་
ཁྲི་བཞི་སྟོང་ཇི་ལྟ་བུ་ཞིག་ཡིན་ཞེ་ན། མདོ་སྡེ་བསྐལ་བཟང་ལས། དེ་དག་ལས་ཕ་རོལ་
ཏུ་ཕྱིན་པ་ཉིས་སྟོང་ཆིག་བརྒྱ་ནི་འདོད་ཆགས་ལ་སྤྱོད་པ་རྣམས་ལ་སྟོན་པའོ། །ཞེས་པ་ནས།
ཕ་རོལ་ཏུ་ཕྱིན་པ་ཉིས་སྟོང་ཆིག་བརྒྱ་ནི་ཆ་མཉམ་པོར་སྤྱོད་པ་རྣམས་ལ་ཆོས་སྟོན་པ་སྟེ།
དེ་དག་ནི་ཕ་རོལ་ཏུ་ཕྱིན་པ་བརྒྱད་སྟོང་བཞི་བརྒྱའོ། །དེ་དག་གི་ཏིང་ངེ་འཛིན་ཀྱང་བརྒྱད་



གསེར་ཕྲེང་དཀའ་གནད།
589
སྟོང་བཞི་བརྒྱའོ། །དེ་དག་གི་རྣམ་པ་འཇུག་པ་ཡང་སྟོང་སྟོང་སྟེ་རྣམ་པ་བརྒྱ་བརྒྱ་པོ་རེ་
རེའང་སྟོང་སྟོང་ངོ༌། །དེས་ན་དེ་དག་ནི་ཕ་རོལ་ཏུ་ཕྱིན་པ་བརྒྱད་ཁྲི་བཞི་སྟོང་ཞེས་བྱའོ།།
ཞེས་དང་། རྒྱ་ནག་འགྲེལ་ཆེན་ལས། བསྐལ་བ་བཟང་པོའི་མདོ་ལས། སྒོ་སུམ་བརྒྱ་ལྔ་
བཅུ་རེ་རེ་ལའང་ཕ་རོལ་ཏུ་ཕྱིན་པ་དྲུག་ཡོད་པ་དེས་ན་ཕ་རོལ་ཏུ་ཕྱིན་པ་ཉིས་སྟོང་ཆིག་
བརྒྱ་ཉིད་དུ་འགྱུར་ཏེ། གཉེན་པོ་དེ་དག་འབྱུང་བ་བཞི་པོ་བཞི་དང་། ཞེ་སྡང་དྲུག་གི་ནད་
དུ་རབ་ཏུ་སྦྱོར་བས་ཉི་ཁྲི་ཆིག་སྟོང་ཉིད་དུ་འགྱུར་ལ། དེ་བཞིན་དུ་འདོད་ཆགས་ལ་སོགས་
པའི་ནད་རྣམ་པ་གསུམ་གྱི་གཉེན་པོའི་ཕྱིར་བརྒྱད་ཁྲི་བཞི་སྟོང་ཉིད་དུ་འགྱུར་རོ། །ཞེས་
གསུངས་པ་ལ། མཁས་པ་འགའ་ཞིག་གི་གསུང་ལས། དྲུག་ཚན་སུམ་བརྒྱ་ལྔ་བཅུ་པོ་དེ་
ཕྱིན་དྲུག་གིས་དབྱེ་པའི་ཉིས་སྟོང་ཆིག་བརྒྱ་དང༌། དེ་དག་འབྱུང་བ་བཞི་དང་ཞེ་སྡངགི་
ནད་སོགས་བཅུའི་གཉེན་པོར་སྦྱར་བས་ཉི་ཁྲི་ཆིག་སྟོང་བྱས་ལ། དེ་དག་གི་མི་མཐུན་ཕྱོགས་
དུག་གསུམ་རེ་རེ་དང་ཆ་མཉམ་པ་ཡང་ཉི་ཁྲི་ཆིག་སྟོང་བྱས་པས་ཉོན་མོངས་བརྒྱད་ཁྲི་བཞི་
སྟོང་བྱེད། ཅེས་གསུངས། ཆོས་ཕུང་དེ་དག་ཐམས་ཅད་ཉོན་མོངས་ཀྱི་གཉེན་པོར་གསུངས་
པ་ཡིན་ན། ཤེས་སྒྲིབ་ཀྱི་གཉེན་པོ་སངས་རྒྱས་ཀྱིས་གསུངས་སམ་མ་གསུངས། དེ་དག་
ཤེས་བྱའི་སྒྲིབ་པའི་གཉེན་པོ་ཡིན་ནམ། ཡིན་ན་སྙོམས་འཇུག་གི་སྒྲིབ་པའི་གཉེན་པོའང་
ཡིན་ནམ་སྙམ་པའི་དོགས་པ་སྐྱེ་སྲིད། དེ་ཡིན་ན། དཔལ་ལྡན་ཟླ་བ་གྲགས་པའི་ཚིག་གསལ་
ལས། དེར་ནི་འདོད་ཆགས་བསལ་བར་བྱ་ཕྱིར་གསུངས་པ་དེས་ནི་ཞེ་སྡང་ཟད་མི་འགྱུར།
ཞེས་གསུངས་པས། དུག་གསུམ་གྱི་གཉེན་པོ་ཆོས་ཕུང་གསུམ་འགལ་བ་ཡིན་ནམ་སྙམ་
མོ༑ ༑འོ་ན། ཆོས་ཕུང་གཅིག་གི་ཚད་ཅི་ཙམ་ཡིན་ཞེ་ན། རྟོགས་དཀའི་སྣང་བ་ལས།
ཉོན་མོངས་པ་བརྒྱད་ཁྲི་བཞི་སྟོང་དུ་དབྱེ་བའི་ཉོན་མོངས་རེ་རེའི་གཉེན་པོ་རྫོགས་པར་སྟོན་
པའི་གཏམ་གྱི་ཚོགས་རེ་རེ་ལ་ཆོས་ཕུང་རེ་རེ་བྱ་སྟེ། ཇི་སྐད་དུ། སྤྱོད་པ་རྣམས་ཀྱི་གཉེན་
པོར་ནི། །ཆོས་ཀྱི་ཕུང་པོ་མཐུན་པར་གསུངས། །ཞེས་གསུངས་བ་ལྟར་རོ། །ཞེས་གསུངས།



གསེར་ཕྲེང་དཀའ་གནད།
5•0
དེ་ལ་དཔག་ན་ཆོས་ཕུང་བརྒྱད་ཁྲི་བཞི་སྟོང་གི་ཡིན་པའང་ཡོད་དམ་སྙམ་པ་འདུག །དེ་
མ་ཟད་ཆོས་ཕུང་དེ་དག་ཤེས་སྒྲིབ་ཀྱི་གཉེན་པོར་བསྟན་པ་མ་ཡིན་ནམ། གཞན་ཡང་། སངས་
རྒྱས་ཀྱི་བཀའ་ཐམས་ཅད་སྤོབས་པ་བཞི་ལྡན་ཡིན་དགོས་ལ། དེ་ལྟ་ན་བྱེད་ལས་ཉོན་མོངས་
སྤོང་ཕྱིར་དུ་གསུངས་བ་དགོས་པས་དེའི་ཕྱིར་ན་ཉོན་མོངས་ཐམས་ཅད་སྤོང་ཕྱིར་དུ་གསུངས་
དགོས་ན་ཆོས་ཕུང་བརྒྱད་ཁྲི་བཞི་སྟོང་ཀའང་ཡིན་པས་ཁྱབ་ཟེར་དགོས་སམ་སྙམ། གཞན་
ཡང་། མདོ་སྡེ་བསྐལ་བཟང་ལས། ཉོན་མོངས་བརྒྱད་ཁྲི་བཞི་སྟོང་གི་གཉེན་པོར་ཕར་
ཕྱིན་ཤ་སྟག་སྦྱར་པས་དེ་དག་གི་གཉེན་པོ་ཐེག་དམན་ལ་མེད་དམ་སྙམ་པའི་དོགས་པ་སྐྱེ་
སྲིད་དེ། ཉན་ཐོས་བསེ་རུ་རྣམས་ལ་ནི། །ཕ་རོལ་ཕྱིན་དྲུག་མིང་ཡང་མེད། །ཅེས་གསུངས་
པའི་ཕྱིར། ཞེས་དང་། ཆོས་ཕུང་གཅིག་གི་ཚད་རྟོགས་པའི་ཉན་ཐོས་ཡོད་དམ་ཞེ་ན། རྟོག་
གེ་འབར་པ་ལས། ཐེག་པ་ཆེན་པོའི་གསུང་རབ་ནི་དེ་དག་གི་ཡུལ་མ་ཡིན་པའི་ཕྱིར། ཞེས་
དང་། ཀུན་དགའ་བོས་མ་རྟོགས་སམ་ཞེ་ན། དམིགས་བསལ་ཟེར་དགོས་བསམ། བྱེ་
བྲག་སྨྲ་བས་ཆོས་ཕུང་བརྒྱད་ཁྲི་ལས་བཞི་སྟོང་གི་རྣམ་གཞག་ཁས་མི་ལེན་པའང་དེ་དག་
གི་སྟེང་ནས་གོ་ཚུལ་ཡོད་དམ་མཁས་རྣམས་དགོངས། སྤྱིར་གཉེན་པོ་རྣམ་པ་བཞི་དང་
གཉེན་པོ་ཡིན་ན། འཛིན་སྟངས་འགལ་པའི་གཉེན་པོ་ཡིན་པའི་མ་ཁྱབ་པ་སོགས་ཀྱི་ཞིབ་
ཆ་གནང་དགོས། གཉེན་པོ་ཡིན་ན་དགེ་བ་ཡིན་པའི་ཁྱབ་བམ་མ་ཁྱབ། དགེ་བ་ཡིན་ན་
གཉེན་པོ་ཡིན་པའི་ཁྱབ་མ་ཁྱབ་རིགས་སྨྲ་རྣམས་ཀྱིས་དགོངས་པར་མཛོད། གོང་དུ་སྨོས་
པའི་མདོའི་གླེང་གཞི་ནི། ཡུམ་འབུམ་པ་ལས། དེ་ནས་དེའི་ཚེ་བཅོམ་ལྡན་འདས་ཉིད་
ཀྱིས་སེངྒེའི་ཁྲི་བཤམས་ནས་སྐུ་དྲང་པོར་བསྲངས་ཏེ་དགོངས་པ་མངོན་དུ་བཞག་ནས་སྐྱིལ་
མོ་ཀྲུང་བཅས་ཏེ་བཞུགས་སོ། །ཞེས་པ་ནས་བཅོམ་ལྡན་འདས་ཀྱི་ཞལ་གྱི་སྒོ་ནས་ལྗགས་
ཀྱི་དབང་པོ་བཀྲམ་སྟེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཐམས་ཅད་
ལྗགས་ཀྱི་དབང་པོས་ཁྱབ་པར་མཛད་ནས་ཞལ་འཛུམ་པ་མཛད་དོ། །ཞེས་སོགས་དང་།



གསེར་ཕྲེང་དཀའ་གནད།
591
ཡོངས་གཏད་ནི། གསེར་ཕྲེང་ལས་འོག་ཏུ་ཀུན་དགའ་བོ་དེ་བས་ན་ཁྱོད་ཀྱིས་ཆོས་གང་
ཇི་སྙེད་ཅིག་བཤད་པ་ལས་ཡུམ་མ་གཏོགས་པར་ངས་ཆོས་བསྟན་པ་དེ་དག་ཐམས་ཅད་
བཟུང་སྟེ་ཀུན་ཆུབ་པར་བྱས་ནས་དེའི་འོག་ཏུ་ཆུད་གསོན་ཏེ་བོར་ཡང་དེ་ཙམ་གྱིས་ཀུན་
དགའ་བོ་ཁྱོད་ལ་སྐྱོན་དུ་མི་བརྩི་ཡི། གལ་ཏེ་ཀུན་དགའ་བོ་ཁྱོད་ཀྱིས་ཡུམ་ཟབ་མོ་འདི་བཟུང་
སྟེ་ཀུན་ཆུབ་པར་བྱས་ནས་དེའི་འོག་ཏུ་ཚིག་གཅིག་ཙམ་ཆུད་གསོན་ཏམ་བོར་བར་གྱུར་ན་
དེ་ཙམ་གྱིས་ཀུན་དགའ་བོ་ཁྱོད་ལ་ངས་སྐྱོན་དུ་བཟུང་ངོ༌། །ཞེས་གསུངས། དེའི་ཕྱིར་
ན༑ མདོ་སྡེ་དགོངས་འགྲེལ་ལས། འཁོར་ལོ་བར་བ་ལ་ཆེས་ངོ་མཚར་རྨད་དུ་བྱུང་བ།
ཞེས་གསུངས་ལ། ཐོག་མཐའ་གཉིས་ལ་ངོ་མཚར་རྨད་དུ་བྱུང་བ་ཞེས་པ་ཙམ་ལས་ཆེས་
ཞེས་པའི་སྒྲས་མ་བྱུང་བའི་ཕྱིར་རོ། །གཞན་ཡང་། སངས་རྒྱས་འཇིག་རྟེན་དུ་བྱོན་པའི་
དགོས་པའི་གཙོ་བོ་གདུལ་བྱ་འཁོར་བ་ལས་སྒྲོལ་བའི་ཆེད་ཡིན་ལ། འཁོར་རྩ་གཅོད་བྱེད་
སྟོང་ཉིད་རིགས་པའི་རྣམ་གྲངས་མཐའ་ཡས་པས་གཏན་ལ་འབེབས་པ་ཤེར་མདོ་ལས་ལྷག་
པ་མེད་པས་དེ་དམ་པའི་ཆོས་ཀྱི་ནང་ནས་གཙོ་བོའམ་གོང་མར་འཇོག་པ་དེའི་ཆ་ནས་ཡིན་
པའི་ཕྱིར་ཏེ། རྣམ་བཤད་སྙིང་པོ་རྒྱན་ལས། རྣམ་པར་མི་རྟོག་པའི་ཡེ་ཤེས་ཀྱི་དམིགས་
པ་འགྱུར་བ་མེད་པའི་ཡོངས་གྲུབ་ཀྱིས་བསྡུས་པའི་སྟོང་བ་ཉིད་རྒྱས་པར་གཏན་ལ་འབེབས་
པས་མདོ་སྡེ་རྣམས་ཀྱི་གཙོ་བོ་ཡིན་ཞིང་། ཞེས་དང་། མདོ་སྡེ་དགོངས་འགྲེལ་ལྟ་བུས་
དེའི་དགོངས་པ་གསལ་བར་ཕྱེ་ནས་སྟོན་དགོས་པའི་རིགས་ཅན་རྣམས་ནི་ཐེག་པ་ཆེན་པོའི་
རིགས་ཅན་ཡིན་ཡང་སྔ་མ་ལས་དབང་པོ་དམན་པ་ཡིན་ལ། ཞེས་གསུངས་པའི་ཕྱིར། གང་
ལྟར་ཡང་དེ་དག་ཀུན་མདོར་བསྡུས་ན་གདུལ་བྱའི་དབང་པོའི་རིམ་པ་ལ་ལྟོས་པའོ། །དཔེར་
ན་ཐེག་ཆེན་ཐེག་དམན་གྱི་མདོ་གཞིན་ནོ། །སྤྲོས་པས་ཆོག །ལེགས་བཤད་གསེར་གྱི་ཕྲེང་
བ་ལས། དམ་པའི་ཆོས་ཀྱི་བདུད་རྩི་ཇི་སྙེད་ཅིག་བཀའ་སྩལ་བ་རྣམས་ཀྱི་ནང་ནས། ཞེས་
པ་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་སྡེ་རིན་པོ་ཆེ་ཉིད་ཡིན་ལ། ཞེས་ཤེར་ཕྱིན་



592
གསེར་ཕྲེང་དཀའ་གནད།
རྗེ་
མདོ་སྡེ་ཀུན་གྱི་གཙོ་བོ་ཡིན་པར་གསུངས་པ་དང་། རྣམ་བཤད་སྙིང་པོའི་རྒྱན་ལས་ཀྱང་།
མདོ་སྡེ་རྣམས་ཀྱི་གཙོ་བོ་ཡིན་ཞིང་། ཞེས་གསུངས་པ་ལ། འོ་ན། མདོ་སྡེ་དགོངས་འགྲེལ་
ལས། འཁོར་ལོ་བར་བ་ལ་བླ་ན་མཆིས་པ། ཞེས་གསུངས་ལ། འཁོར་ལོ་ཐ་མ་ལ་བླ་ན་
མ་མཆིས་པ། ཞེས་གསུངས་པ་ཇི་ལྟར་ཡིན་སྙམ་པའི་དོགས་པ་སྐྱེ་སྲིད་པས། དེ་ལ་དབུ་
སེམས་སོ་སོའི་དགག་བྱའི་ཁྱད་པར་མི་འདྲ་བའི་སྟེང་ནས་ཞིབ་ཆ་བྱེད་ཚུལ་ཡོད་དམ་སྙམ།
ཡུམ་རྒྱས་འབྲིང་བསྡུས་གསུམ་མདོ་སྡེ་ཀུན་གྱི་གཙོ་བོ་ཡིན་པར་དེ་དག་སོ་སོའི་གླེང་གཞི་
དང་ཡོངས་གཏད་སོགས་ཀྱིས་དབུ་སེམས་ཀུན་ཤེས་པར་ཀུན་མཁྱེན་འཇམ་དབྱངས་བཞད་
པས་གསུངས་པའི་ཕྱིར་རོ། །གཞན་ཡང་། གདུལ་བྱའི་དབང་པོའི་སྒོ་ནས་མཆོག་དམན་
དབྱེ་ཚུལ་ཡོད་དེ། རྗེ་གུང་ཐང་པས། ཐེག་པ་གསུམ་གྱི་སྡེ་སྣོད་དང་། རྒྱུད་སྡེ་གཞིའི་
གོང་འོག་གི་ཁྱད་པར་ཐམས་ཅད་གདུལ་བྱའི་དབང་པོ་མཆོག་དམན་གྱི་རིམ་པ་ཡིན་གྱི་བཀའ་
རང་གི་ངོ་བོ་ལ་མཆོག་དམན་དབྱེ་དཀའ་བའི་ཕྱིར། ཞེས་གསུངས། དབུ་སེམས་སོ་སོའི་
དགག་བྱའི་ཁྱད་པར་མི་འདྲ་བ་རྣམས་རྟོག་གེ་འབར་བ་དང་། ལེགས་བཤད་སྙིང་པོ། འཇུག་
པའི་ཊིཀ་ཆེན་སོགས་ལས་ཤེས་པར་བྱའོ། །ཤེར་ཕྱིན་གྱི་མདོ་དེ་དག་གནས་གང་དུ་གསུངས་
ཞེ་ན། དུས་འཁོར་རྩ་རྒྱུད་ལས། སྟོན་པས་བྱ་རྒོད་ཕུང་པོ་རུ། །ཆོས་བསྟན་དཔལ་ལྡན་
འབྲས་སྤུངས་སུ། །ཤེར་རབ་ཕ་རོལ་ཕྱིན་ཚུལ་བཞིན། །དེ་བཞིན་གསང་སྔགས་ཚུལ་
རབ་གསུངས། །ཞེས་གསུངས། དུས་ནམ་གྱི་ཚེ་གསུངས་ཞེ་ན། འདི་ལ་མཁས་པའི་
བཤད་ཚུལ་མི་འདྲ་བ་མང་པོ་ཡོད་པས་ཁ་ཚོན་གཅོད་དཀའ་མོད། འོན་ཀྱང་རྗེ་གུང་ཐང་
པའི་དྲང་ངེས་དཀའ་འགྲེལ་དང་ཐོར་རྒོད་ཤེས་རབ་སྦྱིན་པ། ཉི་མ་ཐང་པའི་བླ་མའི་དུས་
ཚིགས་རྣམས་སུ་ཞིབ་ཆ་ཤིན་ཏུ་ལེགས་པོ་གནང་ཡོད་པས་དེ་དག་གཟིགས་ན་ཤེས་སླའོ།།
འོན་ཀྱང་གདུལ་བྱ་དབང་པོ་རྣོ་འབྲིང་རྟུལ་གསུམ་ལ་གསུངས་པའི་མདོ་ཡོད་མེད་དཔྱོད།
བློ་གསར་རྣམས་ཀྱི་དགའ་སྟོན་ནོ། །



གསེར་ཕྲེང་དཀའ་གནད།
598
ལེགས་བཤད་གསེར་གྱི་ཕྲེང་བ་ལས། འདིའི་དགོངས་པ་འགྲེལ་པའི་བསྟན་བཅོས་
ལ་ཡང་དུ་མ་ཞིག་ཡོད་ཀྱང་གཙོ་བོར་གྱུར་པ་ནི་ཤིང་རྟའི་སྲོལ་འབྱེད་ཆེན་པོ་བཞི་ཞེས་སྔ་
མ་རྣམས་ལ་གྲགས་སོ། །ཞེས་གསུངས་པའི་སྔ་མ་རྣམས་ནི་བུ་སྟོན་རིན་ཆེན་གྲུབ་རྗེས་
འབྲངས་དང་བཅས་པ་རྣམས་ཡིན་པའི་ཁུངས་རྣམས་ནི། བུ་སྟོན་རིན་པོ་ཆེས་མཛད་པའི་
ལུང་གི་སྙེ་མ་ལས། དེའི་དགོངས་པ་འགྲེལ་པའི་བསྟན་བཅོས་ལའང་ཤིང་རྟ་ཆེན་པོའི་སྲོལ་
འབྱེད་བཞིར་གྲགས་ཏེ། ཀླུ་སྒྲུབ་ཀྱི་སྙིང་པོའི་དོན་གཙོ་བོར་སྟོན་པའི་དབུ་མ་རིགས་ཚོགས།
ཕྱོགས་གླང་གི་གཙོ་བོ་དོན་སོ་གཉིས་སུ་བསྡུས་པ་བརྒྱད་སྟོང་པའི་དོན་བསྡུས། དཾཥཱ་སེ་
ནའི་འབུམ་གྱི་ཊིཀྐ་སྟེ་གསུམ་དང་། རྒྱལ་བ་མ་ཕམ་པས་མངོན་པར་རྟོགས་པའི་དོན་བསྟན་
པ་ནི་ཟབ་ཅིང་རྒྱ་ཆེ་བ་ལ་འཇུག་པའི་གང་ཟག་ཕལ་ཆེར་མགྲོན་པོ་ཕྱོགས་བསླད་པ་ལྟར་
རྨོངས་པར་གྱུར་པ་ལ་གཟིགས་ནས་ཡུམ་གྱི་དོན་མ་ལུས་པ་ཐུགས་ལ་བཞག་ནས་རྟོགས་
དཀའ་བ་བདེ་བླག་ཏུ་རྟོགས་པའི་དོན་དུ་མངོན་པར་རྟོགས་པའི་རྒྱན་མཛད་དོ། །ཞེས་
གསུངས་ལ། དེ་ཉིད་ཀྱིས་མཛད་པའི་ཆོས་འབྱུང་ལས། རྒྱལ་བའི་ཡུམ་སྟོང་ཕྲག་བརྒྱ་
བའི་འགྲེལ་ཆེན་བམ་པོ་བདུན་ཅུ་རྩ་བརྒྱད་ཅུང་ཟད་མ་འགྱུར་བ་འདི་འཕང་ཐང་མར་བཙན་
པོ་ཁྲི་སྲོང་ལྡེ་བཙན་གྱིས་བྱས་པར་བྲིས་མོད་དཀར་ཆག་གོང་མ་གཉིས་སུ་རྒྱ་གར་མར་བཤད་
པས་དཾ་ཥཱ་སེ་ནས་བྱས་པ་ཡིན་ནོ། །ཞེས་དང་། ཡང་དེ་ཉིད་ཀྱིས་མཛད་པའི་དཀར་ཆག་
ལས། རྒྱལ་བའི་ཡུམ་སྟོང་ཕྲག་བརྒྱ་པ་དང་ཉི་ཁྲི་ལྔ་སྟོང་པ་དང་ཁྲི་བརྒྱད་སྟོང་པ་རྣམས་
ཀྱི་གཞུང་འགྲེལ་བམ་བོ་ཉི་ཤུ་རྩ་བདུན་པ་བསྒྱུར་འཕྲོ་དཾ་ཥཱ་སེ་ནས་བྱས་ཟེར་བ་མང་མོད་
ཀྱི་འདི་ནི་དབྱིག་གཉེན་གྱི་གཞུང་འགྲེལ་ཡིན་ཏེ། ཐུབ་པ་དགོངས་རྒྱན་ལ་སོགས་པར་ཉི་
ཁྲིའི་གཞུང་འགྲེལ་ལས་དྲངས་པའི་ཚིག་རྣམས་དེར་ཇི་ལྟ་བ་བཞིན་སྣང་བའི་ཕྱིར། དབུར་
ཡང་། འདི་ཡི་གཞུང་འགྲེལ་གནོད་འཇོམས་བྱ་བར་འདོད། །ཅེས་འབྱུང་བའི་ཕྱིར། ཞེས་
པ་དང་། ཡང་དེ་ཉིད་ཀྱིས་མཛད་པའི་ཆོས་འབྱུང་ལས། སྒོ་གསུམ་རྣམ་གྲངས་བཅུ་གཅིག་



594
གསེར་ཕྲེང་དཀའ་གནད།
ཏུ་སྟོན་པ་འབུམ་ཊིཀ་སྟེ། ཞེས་པ་ནས། འདི་དཾ་ཥཱ་སེ་ནས་ཟེར་ཡང་དབྱིག་གཉེན་གྱི་གཞུང་
འགྲེལ་དུ་རིགས་ཤིང་འདི་དང་བརྒྱད་སྟོང་དོན་བསྡུས་གཉིས་ཀྱིས་སེམས་ཙམ་དུ་བསྟན་
ཏོ༑ ༑ཞེས་གསུངས་འདུག །ཉ་ཊཱིཀ་ཡིད་ཀྱི་མུན་སེལ་དུ། ཡུམ་གསུམ་གཞུང་འགྲེལ་
གནོད་འཇོམས། ཞེས་པ་ནས་འདི་དབྱིག་གཉེན་གྱི་གཞུང་འགྲེལ་ཞེས་བཅོམ་རལ་དང་།
ཆོས་རྗེ་ཀུན་མཁྱེན་པས་གསུངས་ཤིང་བུ་སྟོན་རིན་པོ་ཆེའང་ཕུགས་ཀྱིས་དེར་བཞེད་མོད་
ཀྱི༑ འོན་ཀྱང་འབུམ་འགྲེལ་གནོད་འཇོམས་དང་ཡུམ་གསུམ་གཞུང་འགྲེལ་གནོད་འཇོམས་
མ་ཕྱེད་སྣང་ངོ༌། །ཞེས་གསུངས་པ་ལ་དཔག་ན། བུ་སྟོན་རིན་པོ་ཆེས་ཉི་ཁྲིའི་གཞུང་འགྲེལ་
གནོད་འཇོམས་དང་། ཡུམ་གསུམ་གཞུང་འགྲེལ་གནོད་འཇོམས་དང་། འབུམ་རྐྱང་པའི་
གཞུང་འགྲེལ་གནོད་འཇོམས་གསུམ་སོ་སོར་ཡོད་པ་མ་དགོངས་པ་ཡིན་ནམ་སྙམ་སྟེ་དཔྱད་
པར་བྱའོ། །དེ་ཉིད་ཀྱི་ཆོས་འབྱུང་ལས། དཀར་ཆག་གོང་མ་གཉིས་སུ་ཞེས་གསུངས་
པའང་དཔྱད་དགོས་ཏེ། བཀའ་འགྱུར་དཀར་ཆག་རྒྱས་པར། དཀར་ཆག་འཕང་ཐང་
མ་བཀའ་འགྱུར་ཕྱོགས་གཅིག་ཏུ་བསྡུས་པའི་ཐོག་མ་ཡིན་པར་གསུངས་པའི་ཕྱིར། ལུང་
གི་སྙེ་མར་འང་སྒྲ་སྨོས་པ་དང་། ལེགས་བཤད་གསེར་གྱི་ཕྲེང་བར་ཡང་སྒྲ་སྨོས་པ་གཉིས་
ཀྱིས་བོད་སྔ་མ་དེ་དག་གི་ལུགས་ལ་བསྟན་བཅོས་དེ་དག་རྩོམ་པ་པོའི་གང་ཟག་བཞི་པོ་རྣམས་
ཀྱང་ཤིང་རྟའི་སྲོལ་འབྱེད་ཡིན་པ་ཤེས་པར་བྱའོ། །ཡང་མཁས་པའི་དབང་པོ་བུ་སྟོན་རིན་
པོ་ཆེས། ཤེས་རབ་སྙིང་པོ་སོགས་དང་རྒྱས་འབྲིང་བསྡུས་གསུམ་གྱི་བརྗོད་བྱ་སྟོན་ཚུལ་
མི་འདྲ་བར་ཤེར་སྙིང་གིས་སྟོང་ཉིད་དོན་དམ་པའི་བདེན་པ་གཙོ་བོ་དང་། འབུམ་ལ་སོགས་
པས་མངོན་རྟོགས་གཙོ་བོར་བྱས་ནས་བསྟན་པར་ཞལ་གྱིས་བཞེས་སམ་སྙམ་སྟེ། ལུང་
གི་སྙེ་མ་དེབ་གཟུགས་ཤོག་གྲངས་གསུམ་མདུན་ངོས་ཐིག་ཕྲེང་དགུ་བར། དེ་ཡང་དོན་
དམ་པའི་བདེན་པ་སྙིང་པོའི་དོན་གཙོར་བྱས་པ་ཤེས་རབ་སྙིང་པོ་ལ་སོགས་པ་དང་། བདེན་
པ་གཉིས་ཀའི་དོན་ལས་མངོན་པར་རྟོགས་པའི་དོན་གཙོར་བྱས་པ་འབུམ་ལ་སོགས་པ་རྣམས་



གསེར་ཕྲེང་དཀའ་གནད།
595
སོ༑ ༑ཞེས་གསུངས་འདུག །ཤེས་རབ་སྙིང་པོ་སོགས། ཞེས་པའི་སོགས་སྒྲས་བསྡུས་
པའི་མདོ་ཡང་ཅི་ཡིན་སྙམ་ཞིང་དེའི་ལུགས་ལ་ཡུམ་རྒྱས་འབྲིང་བསྡུས་གསུམ་གྱིས་སྟོང་
ཉིད་དངོས་བསྟན་བསྟན་བྱའི་གཙོ་བོར་བྱས་ནས་མ་བསྟན་ཟེར་དགོས་སམ་སྙམ་སྟེ་ཞར་
བྱུང་ཙམ་མོ། །
ལེགས་བཤད་གསེར་གྱི་ཕྲེང་བ་ལས། དེ་ཡང་བདག་ཉིད་ཆེན་པོ་ཀླུ་སྒྲུབ་ཀྱིས་བསྒྲུབ་
བྱ་བདེན་དངོས་དང་སྒྲུབ་བྱེད་རྟོག་གེའི་རིགས་པ་འགོག་པ་གཉིས་ཀྱི་དབང་དུ་མཛད་ནས།
དང་པོ་ལ་བཞི་དང་། གཉིས་པ་ལ་གཅིག་སྟེ་ལྔ་གསུངས་ལ། རིན་ཆེན་ཕྲེང་བ་གོང་གི་
ས་བཅད་གཉིས་ཀྱི་དབང་དུ་བྱས་པའི་རིགས་ཚོགས་མིན་ཀྱང་སྤྱིར་ན་རིགས་ཚོགས་ཡིན་
སྟེ༑ མགོན་པོ་ཀླུ་སྒྲུབ་ཀྱིས། རིགས་ཚོགས་དྲུག་གི་སྐབས་སུ་ཤིང་རྟའི་སྲོལ་ཕྱེ་བའི་ཕྱིར།
གཞན་ཡང་རིན་ཆེན་ཕྲེང་བའི་སྐབས་སུ་རྒྱ་ཆེ་བའི་ལམ་གྱི་རིམ་པ་གཙོ་བོར་བསྟན་པའི་
སྒོ་ནས་ཤིང་རྟའི་སྲོལ་ཕྱེ་བས་རིགས་ཚོགས་གཞན་རྣམས་དང་མི་འདྲ་བའི་ཕྱིར་ཏེ། རྒྱ་
གར་གྱི་ལམ་རིམ་བཅུ་གསུམ་དུ་གྲགས་པའི་ནང་ཚན་གཅིག་ཡིན་པའི་ཕྱིར། དེས་ན་རིན་
ཆེན་ཕྲེང་བས་རྒྱ་ཆེ་བའི་ལམ་རྣམས་སྒྲུབ་པའི་རིགས་པའི་ཚོགས་མང་པོ་གསུངས་པའི་ཕྱིར་
རོ༑ ༑རིགས་ཚོགས་གཞན་ལྔའི་སྐབས་སུ་ཤིང་རྟའི་སྲོལ་འབྱེད་ཚུལ་རྣམས་མི་འདྲ་བ་
གསེར་ཕྲེང་ལས་ཤེས་སླའོ། །ཟློས་སྐྱོན་མེད་ཚུལ་ཡང་འབྱེད་ཚུལ་མི་འདྲ་བའི་ཞིབ་ཆ་
བྱས་ན་ལེགས། ཐ་སྙད་གྲུབ་པ་རིགས་ཚོགས་བཅིག་ཏུ་བྱེད་པ་མི་འཐད་དེ། ཚིག་གསལ་
གྱི་མཇུག་ཏུ་རིགས་ཚོགས་ཐམས་ཅད་ཀྱི་ལུང་དྲངས་ནས་དེའི་ལུང་མ་དྲངས་པའི་རྒྱུ་མཚན་
གྱིས་སོ། །ག་ལེས་འཇིགས་མེད་རིགས་ཚོགས་གཅིག་ཏུ་བྱེད་པ་མི་འཐད་དེ། དེའི་རབ་
བྱེད་ཉེར་བདུན་པའི་ཐད་དུ་བཞི་བརྒྱ་པའི་རབ་བྱེད་བདུན་པའི་ལུང་། ཉན་པ་པོ་དང་ཉན་
བྱ་དང་། །སྨྲ་པོ་འབྱུང་བ་ཤིན་ཏུ་དཀོན། །དེ་ཕྱིར་མདོར་ན་འཁོར་བ་ནི། །མཐའ་ཡོད་
མ་ཡིན་མཐའ་མེད་མིན། །ཞེས་ཤེས་བྱེད་དྲངས་ལ། བཙུན་པ་འཕགས་པ་ལྷ་ནི་མགོན་



58
གསེར་ཕྲེང་དཀའ་གནད།
པོ་ཀླུ་སྒྲུབ་ཀྱི་སློབ་མ་ཡིན་པའི་ཕྱིར་རོ། །མགོན་པོ་ཀླུ་སྒྲུབ་ཡིན་ན། ཤིང་རྟའི་སྲོལ་འབྱེད་
ཡིན་པའི་ཁྱབ་བམ་མ་ཁྱབ་དང་། རྩ་བ་ཤེས་རབ་ཀྱི་རབ་བྱེད་དང་པོ་རྩ་བ་ཤེས་རབ་ཡིན་
མིན་དང་། རྒྱ་གར་སྐད་དུ་གྱུར་པའི་རྩ་བ་ཤེས་རབ་དང་བོད་སྐད་དུ་གྱུར་པའི་རྩ་བ་ཤེས་
རབ་གཉིས་མཉམ་དུ་གསུངས་པ་ཡིན་མིན་སོགས་གཞོན་ནུའི་དགའ་སྟོན་མང་ངོ་། །རིག་
པ་འཕེལ་ཆེད། རབ་བྱེད་ཉེར་བདུན་རེ་རེའི་སྐབས་སུ་ཤིང་རྟའི་སྲོལ་འབྱེད་ཚུལ་འམ་ཕྱེ་
ཚུལ་མི་འདྲ་བའང་ཡིན་མིན། འགྱུར་འགའ་ཞིག་ཏུ། ཉན་པོ་མཉན་བྱ་འཆད་པོ་རྣམས།།
འབྱུང་བ་ཤིན་ཏུ་རྙེད་དཀའ་སྟེ། །དེས་ན་མདོར་ན་འཁོར་བ་ནི། །མཐའ་མེད་མ་ཡིན་
མཐའ་བཅས་མིན། །ཞེས་ཡོད་ཀྱང་དོན་འདྲའོ། །
གསེར་ཕྲེང་སྐབས་གཉིས་པ་ལམ་ཤེས་ཀྱི་ཡན་ལག་བཤད་པའི་སྐབས་འཁོར་བ་
ལ་མཐའ་ཡོད་མེད་ཀྱི་དཔྱད་པ་མང་པོ་གསུངས་པ་འཁོར་གསུམ་པོ་དེ་དག་ཚང་མ་ཚང་
གི་སྟེང་ནས་དཔྱད་ན་དཀའ་གནས་སུ་མི་སྣང་ཚུལ་འཆད་པར་འགྱུར་རོ། །གང་ལྟར་ཡང་
འཁོར་བ་མེད་པའི་དུས་ཀྱི་ཡིན་པ་མི་སྲིད་ཀྱང་འཁོར་བ་ཡིན་ན། ཁྱོད་ཀྱི་མཐའ་ཡོད་པས་
ཁྱབ་ཟེར་དགོས་སམ་སྙམ་རིགས་ལམ་ཕྲ་མོ་རྣམ་དཔྱོད་ཞིབ་མོ་ལའོ། །རྩ་ཤེ་ཊིཀ་ཆེན་
ལས། རིགས་པས་བསྟན་པ་ནི་རྩ་བ་ཤེས་རབ། སྟོང་ཉིད་བདུན་ཅུ་པ། རྩོད་བཟློག །རིགས་
པ་དྲུག་ཅུ་པ། ཞིབ་མོ་རྣམ་འཐག །རིན་ཆེན་ཕྲེང་བ་སྟེ་དྲུག་ཏུ་རིགས་པ་མང་པོས་གཏན་
ལཕབ་བོ། །ཞེས་གསུངས། རྟེན་འབྱུང་གི་དེ་ཁོ་ན་ཉིད་རིགས་པས་གཙོར་བསྟན་པ་དང་།
མཐའ་གཉིས་ལ་མི་བརྟེན་པའི་ཡང་དག་པའི་དོན་ཤེས་པ་ཞིག་འཁོར་བ་ལས་གྲོལ་བའི་ལམ་
ལ་ངེས་པར་དགོས་སོ་ཞེས་གཙོ་བོར་བསྟན་ནས་དོན་དེ་གཉིས་རིགས་པས་གཙོ་བོར་སྒྲུབ་
པའི་ཀླུ་སྒྲུབ་ཀྱི་དེ་གཞུང་ལ་དེ་དྲུག་ཏུ་ངེས་པའི་ཕྱིར་དང་། གཞུང་གཞན་ན་དེ་གཉིས་རིགས་
པས་བསྒྲུབ་པ་མི་མང་བས་དེ་དག་ལ
མི་མང་བས་དེ་དག་ལ་རིགས་ཚོགས་ཀྱི་ཐ་སྙད་མི་ཐོབ་པའི་ཕྱིར་ཏེ། ཊིཀ་
ཆེན་ལས། རིགས་པས་བསྟན་པ་ནི་རྩ་བ་ཤེས་རབ་དང་ནས་དྲུག་ཏུ་རིགས་པ་མང་པོས་



གསེར་ཕྲེང་དཀའ་གནད།
59
གཏན་ལ་ཕབ་པོ་ཞེས་དང་། བསྟོད་པ་འགའ་ཞིག་ལས་སྟོང་ཉིད་བསྟན་མོད་ཀྱང་རིགས་
པས་བསྒྲུབ་པ་མི་མང་ངོ་ཞེས་གསུངས་པའི་ཕྱིར་རོ། །དེས་ན་རིགས་པ་དྲུག་ཅུ་པ་འཇོག་
ཚུལ་དང་པོའི་དབང་དུ་བྱས་པའི་བསྒྲུབ་བྱ་བདེན་དངོས་འགོག་པ་ལ་སྦྱར་ཡང་། འཇོག་
ཚུལ་གཉིས་པའི་དབང་དུ་བྱས་ན་གཙོ་བོ་དེ་ལ་མི་སྦྱོར་བ་ཡང་མི་འགལ་ལ། དེས་ན་འཇོག་
ཚུལ་གཉིས་པའི་དབང་དུ་བྱས་པའི་དང་པོ་དང་འཇོག་ཚུལ་དང་པོ་གཉིས་གནད་གཅིག་ཀྱང་
གཞུང་གྲངས་མི་གཅིག་པ་འང་ཤེས་པར་བྱའོ། །
ལེགས་བཤད་གསེར་གྱི་ཕྲེང་བ་ལས། སློབ་དཔོན་ཆེན་པོ་ཕྱོགས་ཀྱི་གླང་པོས་མཛད་
པ་ཡུམ་བསྡུས་པའི་གཙོ་བོའི་དོན་སོ་གཉིས་སུ་བསྡུས་ནས་སྟོན་པ་བརྒྱད་སྟོང་པའི་དོན་བསྡུས་
ཏེ་མོ་གཉིས་ནི། དེ་ཉིད་ལས། རྟེན་དང་དབང་དུ་བྱ་བ་དང་། །ཞེས་པ་ནས་ཕན་ཡོན་
བཅས་པར་ཡང་དག་བརྗོད། ཅེས་པ་ལྟར་རབ་དབྱེ་ལ་སྟོང་ཉིད་བཅུ་དྲུག །སྒོམ་པ་ལ་
རྣམ་གཡེང་གི་རྟོག་པ་བཅུའི་གཉེན་པོ་བཅུ་ཞེས་གསུངས་པ་ལ། བརྒྱད་སྟོང་དོན་བསྡུས་
ནས་བཤད་པའི་སྟོང་ཉིད་དེ་སྟོང་ཉིད་ཡིན་མིན་དང་། དབུ་མའི་སྐབས་མངོན་པ་འོག་མ་
ནས་བཤད་པའི་དགྲ་བཅོམ་པ་དེ་དགྲ་བཅོམ་པ་ཡིན་མིན་སོགས། སྤྱོད་འཇུག་ལས། བདེན་
པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་བས་ཅི་ཞིག་བྱ། །ཞེས་སོགས་ཀྱི་རྩོད་
ལན་རྣམས་དགོངས་པ་བཞེས་ན་ཤིན་ཏུ་དགའ་སྤྲོའི་གནས་ཡོད། དེ་དག་ལས་འཕྲོས་ནས་
གྲུབ་མཐའ་སྨྲ་བ་འོག་མ་འོག་མ་རྣམས་ཀྱིས་འདོད་པའི་སྟོང་ཉིད་རྣམས་གྲུབ་མཐའ་སྨྲ་བ་
གོང་མ་གོང་མ་རྣམས་ཀྱི་ལུགས་ལ་ཀུན་རྫོབ་བདེན་པ་ཡིན་དགོས་མི་དགོས་དཔྱད་གཞི།
གཞན་གྱིས་དོན་དམ་བྱས་གང་ཡིན། །དེ་ནི་གཞན་གྱི་ཀུན་རྫོབ་སྟེ། །གཞན་གྱི་མར་འདོད་
གང་ཡིན་པ། །གཞན་གྱི་ཆུང་མར་ཡང་འདོད་བཞིན། །ཞེས་སོགས་མང་ལ། དེ་དག་
གི་ཞིབ་ཆ་ཕྲ་མོ་ལེགས་བཤད་སྙིང་པོ་སོགས་ལས་ཤེས་པར་བྱ། དེ་དག་ལས་འཕྲོས་ནས་
གྲུབ་མཐའ་སྨྲ་བ་བཞི་ཀས་འདོད་པ་ལྟར་ཀྱི་སངས་རྒྱས་མ་ཐག་པ་ཡིན་པ་ཡོད་མེད་དཔྱད་



58
གསེར་ཕྲེང་དཀའ་གནད།
ན་རིགས་ལམ་གསར་པ་རྣམས་ལ་ཕན་སྲིད། རྣམ་གཡེང་གི་རྟོག་པ་བཅུ་ནི། མདོ་སྡེ་
རྒྱུན་ལས། རྒྱལ་བའི་སྲས་རྣམས་ཀྱིས་ནི་ཡོད་དང་མེད་པ་དང་། །ཞེས་སོགས་ཀྱི་ཤོ་ལོ་
ཀ་གཅིག་གིས་བསྟན་ལ། དེ་དག་ལས་ཆོས་ཀྱི་བདག་ལ་བརྟེན་པ་བརྒྱད་གང་ཟག་གི་བདག་
ལ་བརྟེན་པ་གཉིས་སུ་ཀུན་བཏུས་དར་ཊཱིཀ་ལས་གསུངས་ལ། གཙོ་བོའི་དབང་དུ་མ་བྱས་
ན་བཅུ་པོ་རེ་རེ་ལ་བདག་གཉིས་ཀ་ལ་བརྟེན་པ་རེ་རེ་ཡོད་དམ་སྙམ། སྒོམ་པ་བཅུ་པོ་རེ་
རེ་ལ་ཐེག་པ་གསུམ་གྱི་སྒོམ་ལམ་རེ་ཡོད་པར་འདོད་པ་ལ་ཐལ་རང་མི་འདྲ་བའི་ཁྱད་པར་
ཡོད་མེད་དཔྱད། ཕན་ཡོན་ནི་སྟོང་གསུམ་རིན་པོ་ཆེ་སྣ་བདུན་གྱིས་བཀང་ནས་བྱིན་པ་
བས་ཤེར་ཕྱིན་འདྲི་བ་སོགས་བསོད་ནམས་ཆེའོ། །ཞེས་གསུངས་པ་དེ། བདེ་གཤེགས་
སྙིང་པོའི་མདོ་ལས། དར་ཡུག་ཆེན་པོའི་དཔེ་གསུངས་པ་དང་འདྲ་བ་ཡིན་ནམ་སྙམ་མོ།།
བདག་གི་དཔེ་ཆའི་དགེ་རྒན་དོན་གྱི་སླད་དུ་མཚན་ནས་སྨོས་ན་འཇམ་དབྱངས་ཆོས་འཕེལ་
རིན་པོ་ཆེའི་སྐུ་དྲུང་ནས་གསེར་ཕྲེང་འདིའི་ཐད་དཔེ་ཁྲིད་ཞུ་སྐབས། དགེ་རིན་པོ་ཆེ་ནས་
སྟོང་གསུམ་རིན་པོ་ཆེ་སྣ་བདུན་གྱིས་བཀང་ནས་སྦྱིན་པ་སྦྱིན་རྒྱུ་ཨེ་ཡོད། ཞེས་གསུངས་
པའི་ལན་ལ། བདག་གི་དར་ཡུག་ཆེན་མོའི་དཔེ་ལྟར་བརྟག་པ་མཐའ་བཟུང་བ་ཡིན་ནམ་
ཞུས་པར། དགེ་རིན་པོ་ཆེ་ནས་འོ་ན། མཎྜལ་གླིང་བཞི་རི་རབ་ཉི་ཟླ་དང་བཅས་པ་དཀོན་
མཆོག་ལ་འབུལ་རྒྱུ་མེད་པར་ཐལ། ཞེས་བཀའ་གནང་བས། བདག་གིས་ལན་འབུལ་མ་
ཐུབ། དེའི་རྗེས་བདག་གི་དགེ་བགྲེས་པ་དོན་གྱི་སླད་དུ་མཚན་ནས་སྨོས་ན་བློ་བཟང་བཀྲ་
ཤིས་རིན་པོ་ཆེ་ལ་འདི་དག་གི་དོན་བཀའ་འདྲི་ཞུས་པར། དགེ་རིན་པོ་ཆེ་ནས་དེར་མ་ཟད་
བདག་གཞན་ལུས་ངག་ཡིད་གསུམ་ལོངས་སྤྱོད་དུས་གསུམ་དགེ་ཚོགས་བཅས། ། སོགས་
ག་རེ་བྱེད་ག་ཞེས་བཀའ་གནང་བར། བདག་ལ་སྔར་ལས་ཁག་རུ་ཕྱིན་སོང་ཞུས་པར། དགེ་
རིན་པོ་ཆེས་ནས་སྔ་མ་དེ་ཚེ་རབས་མང་པོའི་སྐད་ཆ་རེད། ཕྱི་མ་དེ་བདག་གཞན་མཉམ་
བརྗེའི་ཐོག་ནས་བསམ་བློ་གཏོང་རྒྱུ་ཡོད་པ་རེད་ཅེས་བཀའ་གནང་བྱུང་། དེ་དུས་བློ་གསར་



གསེར་ཕྲེང་དཀའ་གནད།
59
ས་ལ།
པའི་སྐབས་ཡིན་པས་དེ་ཙམ་གྱིས་སེམས་ལ་ཤར་མ་ཐུབ་པར་ལོ་མང་སོང་བའི་རྗེས་
ཧར་གདོང་རྒྱུད་ཁང་ནང་སྒོ་མང་བཀའ་འགྱུར་བ་ཆེན་པོ་ཁང་གསར་རྡོ་རྗེ་འཆང་དོན་གྱི་
སླད་དུ་མཚན་ནས་སྨོས་ན་ངག་དབང་ཐུབ་བསྟན་ཆོས་ཀྱི་དབང་ཕྱུག་དཔལ་བཟང་པོས་
སྤྱོད་འཇུག་ཆེན་མོའི་བཤད་ཁྲིད་གནང་སྐབས་ཤེས་རབ་ཀྱི་ལེའུ་དབུ་མའི་ལྟ་བའི་ཐད་རི་
རབ་གླིང་བཞི་ཉི་ཟླ་དང་བཅས་པ་རང་ལ་མི་དབང་བཞིན་དུ་འབུལ་རུང་མི་རུང་ཞེས་བཀའ་
གནང་རྗེས་སྐྱེ་བ་ལ་ཐོག་མ་མེད་པས། སྐྱེ་བ་སྔ་མ་རྣམས་སུ་དེ་དག་ལ་དབང་པ་བྱུང་།
ཚེ་རབས་ཕྱི་མར་སངས་རྒྱས་ཀྱི་སའི་བར་འགྲོ་རྒྱུ་ཡིན་པས་དེ་དག་ལ་དབང་བ་ཡོང་རྒྱུ་
ཐེ་ཚོམ་མེད། དེའི་ཕྱིར་ན། སྐྱེ་བ་སྔ་ཕྱི་བར་གསུམ་གའི་ལོངས་སྤྱོད་ཕུལ་ཆོག་ཏེ། དེ་
དག་བདག་གིར་འཛིན་པའི་བློ་བདག་གི་རྒྱུད་ལ་ཡོད་པའི་ཕྱིར་དང་། སྐྱེ་བ་སྔ་ཕྱི་བར་གསུམ་
ག་ལ་རྗེས་སུ་འགྲོ་བའི་གདགས་གཞི་ཐུན་མོང་གི་ང་སྤྱི་ཙམ་པ་ཡོད་པའི་ཕྱིར་སྟེ། དེ་དག་
ལ་དམིགས་པའི་འཇིག་ལྟའང་ཡོད་པའི་ཕྱིར། སོགས་དཀའ་གནད་ཆེས་མང་པོ་གསུངས་
པ་ལ་བརྟེན་ནས་སྔར་དགེ་རྒན་རྣམས་ཀྱིས་བཀའ་གནང་ཟིན་པ་དེ་དག་ལ། ཕྲན་བུ་དོན་
སྤྱི་ཤར་བ་བྱུང་སྟེ། དེ་དག་ལ་བདག་གིས་སྐྱེ་བ་སྔ་ཕྱི་བར་གསུམ་གང་རུང་དུ་དབང་བའི་
ཆ་ཡོད་ཟེར་དགོས་སམ་སྙམ་སྟེ། དེ་དག་ཕུལ་པ་རེད་འདུག །ཡིད་ཀྱིས་སྤྲུལ་པའི་མཆོད་
་པ་ལ་མཐའ་མེད། ལེགས་བཤད་གསེར་གྱི་ཕྲེང་བ་ལས། མན་ངག་རྗེས་འབྲང་དུ་འབྲུ་
མནན་པ་གཞན་རྣམས་འདྲ་བ་ལ་ལྟུང་བའི་དོན་བདུད་ལས་ལ་བཤད་པ་ནི་སྔ་མ་དང་མི་
མཐུན་ཞིང་། ཞེས་དང་། སྟོང་ཉིད་བཅུ་དྲུག་ལ་རང་གི་མཚན་ཉིད་སྟོང་པ་ཉིད་ཀྱི་སྟེང་
དུ་དངོས་པོ་མེད་པ་སྟོང་པ་ཉིད་དང་དངོས་པོ་མེད་པའི་ངོ་བོ་ཉིད་སྟོང་པ་ཉིད་བགྲང་རྒྱུ་ཡིན་
པ་ལ་དང་པོ་དོར་ནས་མི་དམིགས་པ་སྟོང་པ་ཉིད་བགྲང་པ་ནི་རྩ་བ་དང་འགལ་ལོ། །ཞེས་
གསུངས་ལ། དེའི་སྔ་མ་དང་མི་མཐུན་ཞིང་། ཞེས་པའི་སྔ་མ་ལ་སློབ་དཔོན་དཀོན་མཆོག་
འབངས་ཀྱིས་བརྩམས་པའི་བརྒྱད་སྟོང་དོན་བསྡུས་ཀྱི་འགྲེལ་པ་ལས། “ ཉེས་དམིགས་ནི་



an0
གསེར་ཕྲེང་དཀའ་གནད།
དོན་མེད་ཐོག་ཏུ་བབ་པ་སྟེ། ཞེས་གསུངས་པ་སོགས་དང་འགལ་ཞེས་གསུངས་མཁན་ཡང་
ཡོད་མོད། གོང་དུ་རྟགས་ནི་བདུད་ལས་དང་ཕྱིར་མི་ལྡོག་གི་རྟགས་སོ། །ལྟུང་བ་ནི་ཤེར་
ཕྱིན་སྤངས་ན་ངན་སོང་སུ་སྐྱེ་བའོ། །ཞེས་གསུངས་པ་དང་འགལ། ཞེས་བདག་གི་དགེ་
བའི་བཤེས་གཉེན་རིན་པོ་ཆེ་དཔེ་ཁྲིད་གནང་སྐབས་བཀའ་གནང་བ་དྲན་གྱི་འདུག །རྩ་
བ་དང་འགལ་ལོ། །ཞེས་པའི་རྩ་བ་ལ་དགེ་བའི་བཤེས་གཉེན་འགས་དབུས་མཐའ་བཞག་
དགོས་གསུངས་པ་ཐོས། སྒོ་མང་ཆོས་གྲྭའི་ནང་། དེ་ཡང་གསེར་ཕྲེང་ལས། བརྒྱུད་
སྟོང་དོན་བསྡུས་ཀྱི་བརྗོད་བྱའི་གཙོ་བོ་སྟོང་ཉིད་བཅུ་དྲུག་རྣམ་གཡེང་གི་རྟོག་པ་བཅུའི་གཉེན་
བོར་སྒྲུབ་པ་ལ་གདམས་པའི་མདོའི་འགྲེལ་ཚུལ་དང་། ཞེས་པ་ནས་ངོབོ་ཉིད་གསུམ་གྱི་
མདོ་འགྲེལ་ཚུལ་རྣམས་རིམ་པ་ལྟར་དབུས་མཐའ་དང་ཐེག་པ་ཆེན་པོའི་བསྡུས་པ་ཇི་ལྟ་བ་
བཞིན་སྣང་བས། ཞེས་གསུངས་པ་ལ་བརྟེན་པར་སྣང་ལ། དེ་ཡང་དབུས་མཐའ་ལས།
སྟོང་པ་ཉིད་ནི་མདོར་བསྡུས་ན། །མཚན་ཉིད་དང་ནི་རྣམ་གྲངས་དང་། །དེ་ཡི་དོན་དང་
དབྱེ་བ་དང་། །ཞེས་པ་ནས། དེ་ནི་དེ་ལས་སྟོང་ཉིད་གཞན། །ཞེས་པའི་བར་སྟོང་ཉིད་
བསྟན་ཀྱང་གོ་རིམ་གསལ་ཁ་མེད་ལ། མན་ངག་རྗེས་འབྲང་དབུས་མཐའ་རྩ་བར་བྱས་
ནས་འབྲུ་མནན་པ་མ་ཡིན་པའི་ཕྱིར་དཔྱད། དགེ་རིན་པོ་ཆེ་ནསདཔེ་ཁྲིད་གནང་སྐབས་
རྩ་བ་དེ་ལ་བརྒྱད་སྟོང་དོན་བསྡུས་བཞག་དགོས། བརྒྱད་སྟོང་པ་བཞག་ནའང་རུང་ཞེས་
བཀའ་གནང་བ་དྲན་གྱི་འདུག་ ་་།བརྒྱད་སྟོང་དོན་བསྡུས་ལས། བརྒྱད་སྟོང་འདིར་དོན་
མ་ཚང་མེད། །འདིར་གཞུང་བསྡུས་པ་ཡིན་འདོད་དེ། །ཞེས་དང་། སྟོང་པ་ཉིད་ཀྱི་དབྱེ་
བ་ནི། །རྣམ་པ་བཅུ་དྲུག་བརྒྱད་སྟོང་པར། །ཞེས་སོགས་ལ་དགོངས་པ་གདོན་མི་ཟའོ།།
རང་གི་མཚན་ཉིད་སྟོང་པ་ཉིད་ཀྱི་སྟེང་དུ་མི་དམིགས་པ་སྟོང་པ་ཉིན་བགྲང་བ་ནི། དབུ་
མ་ལས་འཇུག་པ་ལས། དེ་དེ་ཁོ་ནས་སྟོང་པ་ཉིད། །དེ་ནི་རང་མཚན་སྟོང་པ་ཉིད། །ད་
ལྟར་བ་འདི་མི་གནས་ཤིང་། །འདས་དང་མ་འོངས་ཡོད་མ་ཡིན། །གང་དུ་དེ་དག་མི་



གསེར་ཕྲེང་དཀའ་གནད།
0
དམིགས་པ། །དེ་ལ་མི་དམིགས་པ་ཞེས་བརྗོད། །ཅེས་དང་། འགྲེལ་བ་དོན་གསལ་ལས།
ཆོས་ཐམས་ཅད་དང་། མཚན་ཉིད་དང་། མི་དམིགས་པ་དང་། དངོས་པོ་མེད་པའི་ངོ་
བོ་ཉིད་དང་། ཞེས་གསུངས་པས་དབུ་སེམས་གཉིས་ཀྱི་ལུགས་ལ་སྟོང་ཉིད་བཅུ་དྲུག་གི་
བགྲང་རིམ་མི་འདྲ་བའི་ཁྱད་ཡོད་དམ་གང་ཡིན་དཔྱོད། ཤེར་ཕྱིན་སྤངས་ན་ངན་སོང་
དུ་སྐྱེ་བ་བདུད་ལས་ཀྱི་འབྲས་བུ་ཡིན་ནམ་བསམ་སྟེ། ཚེ་འདིར་རྒྱལ་བས་བྱིན་གྱིས་རླབས་
པས་ཚེ་རབས་གཞན་དུ་བདུད་ཀྱི་མཐུ་བཅོམ་པའི་ཡོན་ཏན་འབྱུང་བ་མངོན་རྟོགས་རྒྱན་
ལས། བདུད་ཀྱི་མཐུ་བཅོམ་ལ་སོགས་པ། །ཞེས་གསུངས་པའི་ཕྱིར།
ལེགས་བཤད་གསེར་གྱི་ཕྲེང་བ་ལས། ཡུམ་རྒྱས་འབྲིང་གཉིས་དངཁྲི་བརྒྱད་སྟོང་
པའི་རྒྱ་ཆེར་བཤད་པ་གཞུང་འགྲེལ་གནོད་འཇོམས་ཀྱིས་ནི་སྒོ་གསུམ་དང་རྣམ་གྲངས་བཅུ་
གཅིག་གི་སྒོ་ནས་ཡུམ་འགྲེལ་པར་བྱེད་དོ། །ཞེས་བྱུང་། འོ་ན། ཡུམ་རྒྱས་འབྲིང་བསྡུས་
གསུམ་རིམ་ཅན་ཁོ་ནར་གསུངས་སམ་ཞེ་ན། མ་ཡིན་ཏེ་དེ་དག་ཞུ་བ་པོ་མཐུན་པར་བྱུང་
ཞིང་ཞིང་དག་སྦྱོར་པའི་ཐད་དུ་གཱངྒཱའི་ལྷ་མོ་ལུང་བསྟན་པར་འདྲ་བས་དུས་གཅིག་ལ་གསུངས་
པ་ལ་གདུལ་བྱ་དབང་པོ་རྣོ་འབྲིང་རྟུལ་གསུམ་གྱིས་ཐོས་ཚུལ་རྒྱས་འབྲིང་བསྡུས་གསུམ་མི་
འདྲ་བ་འབྱུང་བའི་ཕྱིར། འགྲེལ་པ་དོན་གསལ་ལས་ཀྱང་། ལ་ལ་ལས་དོན་གཞན་ལས་
ཚིག །གཞན་ལས་རྣམ་གྲངས་མིང་གིས་ཏེ། །མཁས་པ་རྣམས་ཀྱིས་ཡུམ་ཀུན་ལའང་།།
དོན་བསྡུས་དེ་ཙམ་ཤེས་པར་བྱ། །དེ་ལྟར་མིན་ན་ཐམས་ཅད་ཀྱི། །རིམ་པ་ལེགས་པར་
བསྡུས་མ་ཡིན། །དེ་ལ་བསྡུས་སོགས་རབ་དབྱེ་བས། །ཁྱད་པར་ཡོད་པ་ཁོ་ནར་ཟད། །ཅེས་
གསུངས་པའི་ཕྱིར། དེ་ལྟར་ན། འཁོར་ལོ་གསུམ་ཡང་དུས་གཅིག་ལ་གསུངས་སམ་སྙམ་
པའི་དོགས་པའང་སྐྱེ་སྲིད་ཅེ་ན། སྤྱིར་དོགས་པའི་མཐའ་མེད་མོད་ཡིན་ནའང་རྟོགས་ལྡན་
ལ་དོགས་པ་དེ་སྐྱེ་མི་སྲིད་དམ་སྙམ། ཐུན་མོང་པའི་དབང་དུ་བྱས་ནའོ། །སངས་རྒྱས་
ཀྱིས་ཆོས་གསུངས་པ་གང་ལ་གང་འདུལ་དེ་ལ་དེར་སྟོན་ཡིན་པ་དཔེར་ན། སངས་རྒྱས་



s
གསེར་ཕྲེང་དཀའ་གནད།
ཀྱིས་དཔལ་འཕྲེང་གི་མདོ་གྲོང་ཁྱེར་མཐའ་མེད་དུ་བྱོན་སྐབས་བུ་མོ་དཔལ་འཕྲེང་མ་ལ་
གསུངས་པ་དང་། རྒྱལ་བྱེད་ཀྱི་ཚལ་དུ་བྱོན་ནས་ཀུན་དགའ་བོ་ལ་གསུངས་པ་མདོ་རང་
ཉིད་ན་གསལ་བའི་ཕྱིར་དང་། ཝཱ་རཱ་ཎ་སིར་བདེན་བཞིའི་ཆོས་འཁོར་ཚར་གཉིས་གསུངས་
པ་ལྔ་སྡེ་བཟང་པོ་ལྔའི་གླེང་གཞི་ལས་གསལ་བའི་ཕྱིར། གདུལ་བྱ་དེ་དག་མཉམ་པར་བཞུགས་
ཀྱང་གཅིག་གིས་གོ་བ་གཅིག་ཤོས་ཀྱིས་མ་གོ་ཟེར་དགོས་སམ་སྙམ། གསུང་གཅིག་ཉིད་
དུ་གསུང་ན་ཡང་། །དུ་མ་ཉིད་དུ་སོ་སོར་གོ །ཞེས་གསུངས་པའི་ཕྱིར་རོ། །ལེགས་བཤད་
གསེར་གྱི་ཕྲེང་བ་ལས། དེ་ལ་སྒོ་གསུམ་ནི་གླེང་གཞིས་སྐབས་ཕྱེ་བའི་རྗེས་ལ་ཤཱ་རིའི་བུ་
འདི་ལ་ཞེས་པ་ནས་བརྩོན་པར་བྱ་བའོ་བར་གྱི་མགོ་སྨོས་པས་གོ་བ་རྣམས་ལ་ཚུལ་བཞིར་
བསྡུས་ཏེ་བསྟན་པའི་སྒོ། དེ་ནས་འབྲིང་དུ་བསྟན་པའི་སྒོ། དེ་ནས་རྒྱས་པར་བཤད་པའི་
སྒོའོ། །ཞེས་ཉི་ཁྲིའི་གདུལ་བྱ་དབང་པོ་རྣོ་འབྲིང་རྟུལ་གསུམ་པོ་ཉི་ཁྲིའི་སྒོ་གསུམ་ལ་བརྟེན་
ནམཉི་ཁྲིའི་དོན་ལ་ཚད་མས་ངེས་པ་རྙེད་པ་ལ་ཁྱད་པར་མེད་ཀྱང་། ཡིད་དཔྱོད་ཀྱིས་
ངེས་པ་ལ་ཁྱད་པར་ཡོད་ཚུལ། རྣམ་བཤད་སྙིང་པོ་རྒྱན་ལས། བརྒྱད་སྟོང་པའི་གདུལ་
བྱ་གསུམ་དང་མངོན་རྟོགས་རྒྱན་གྱི་གདུལ་བྱ་རྣམས། ཁྱིམ་ན་གནས་པའི་ཚེ་རྒྱུ་མཚན་
མ་མཐོང་བཞིན་དུ་ཁྲོན་པ་རྙིང་པ་དེ་ན་ཆུ་ཡོད་སྙམ་པ་དང་། ཆུ་ཚད་མས་རྟོགས་པའི་
ཁྱད་པར་གྱི་དཔེས་མཚོན་ཏེ། ཞེས་གསུངས་པའི་རིགས་པ་སྦྱར་ནས་ཤེས་པར་བྱ། དེ་
དག་ལས་འཕྲོས་ནས་ཉི་ཁྲིའི་སྒོགསུམ་གྱི་ཆེད་དུ་བྱ་བའི་གདུལ་བྱ་གསུམ་ནང་ཕན་ཚུན་
འགལ་མི་འགལ་དང་། ཉི་ཁྲི་ཡོངས་རྫོགས་ཀྱི་ཆེད་དུ་བྱ་བའི་གདུལ་བྱ་ཡོད་མེད། ཉི་
ཁྲི་རིལ་བོ་ཧི་ཁྲི་ཡིན་མིན་དང་། རྣམ་གྲངས་བཅུ་གཅིག་ལའང་དེ་བཞིན་ནོ། །གཞུང་
འགའ་རེར་ཡུམ་གསུམ་གྱི་གླེང་གཞི་ནས་བརྩོན་པར་བྱའོ་བར་གྱི་མགོ་སྨོས་པས་གོ་བ་ལ།
ཞེས་ཡོད་པས་ཐོག་མར་གསུངས་པའི་གོ་རིམ་དང་ད་ལྟའི་ལེའུ་རྣམས་ཀྱི་གོ་རིམ་མི་འདྲ་
བ་ཤེས་ཆེད་ཡིན་ནམ་སྙམ། ཡང་ན་ཉི་ཁྲི་ཡོངས་རྫོགས་ལ་དགོས་སོགས་ཆོས་བཞི་མེད་



གསེར་ཕྲེང་དཀའ་གནད།
500
ཟེར་དགོས་སམ། ལེགས་བཤད་གསེར་གྱི་ཕྲེང་བ་ལས། དེ་ལྟར་གནོད་འཇོམས་འདི་
སྔོན་གྱི་ཡི་གེ་རྙིང་བ་རྣམས་ལས་ཁ་ཆེ་མཆེ་བའི་སྡེས་མཛད་པར་གྲགས་ལ། ཕྱིས་ཀྱི་མཁས་
པ་ཁ་ཅིག་དབྱིག་གཉེན་གྱི་གཞུང་འགྲེལ་ཡིན་ཏེ། ཞེས་པ་ནས། ཅེས་འབྱུང་བའི་ཕྱིར་
ཞེས་བཞེད་ཅིང་། ཞེས་གསུངས་པ་ནི། ཕྱིས་ཀྱི་མཁས་པ་བུ་སྟོན་རིན་ཆེན་གྲུབ་རང་
ཉིད་ཀྱིས་མཛད་པའི་དཀར་ཆག་ཏུ། ཡུམ་གསུམ་གཞུང་འགྲེལ་གནོད་འཇོམས་སློབ་དཔོན་
དབྱིག་གཉེན་གྱི་ཡིན་པའི་སྒྲུབ་བྱེད་གཉིས་བཀོད་པ་སྔར་བཤད་ཟིན་པ་དེ་ཡིན་ལ། སྒྲུབ་
བྱེད་སྔ་མ་ལ་རྟགས་མ་གྲུབ་པའི་ལན་གསེར་ཕྲེང་ལུས་རྣམ་བཞག་གི་འཇུག་སྒྲུབ་བཤད་
པའི་ཐད་དུ་ཡུམ་གསུམ་གནོད་འཇོམས་ལས་ཀྱང་། ཞེས་པ་ནས། ཞེས་འཆད་པ་ནི་གནོད་
འཇོམས་འདི་དང་མི་མཐུན་ནོ། །ཞེས་གསུངས། སྒྲུབ་བྱེད་ཕྱི་མ་ལ་ཁྱབ་པ་མེད་པ་ནི།
འབུམ་རྐྱང་པའི་གཞུལ་འགྲེལ་གནོད་འཇོམས་ཀྱི་ཀླད་དུ་ཡང་། འདི་ཡི་གཞུང་འགྲེལ་གནོད་
འཇོམས་བྱ་བར་འདོད། །ཅེས་པའི་ཚིག་ཡོད་པ་བུ་སྟོན་ཆོས་འབྱུང་ལས།, གསུངས་པ་
སྔར་བཤད་ཟིན་པའི་ཕྱིར། གསེར་ཕྲེང་ལས་ཀྱང་རྩོམ་པར་དམ་བཅའི་རྐང་པ་འདི་གཉིས་
གནོད་འཇོམས་གཉིས་ཀ་ལ་ཁྱད་མེད་པ་དང་། ཞེས་དང་། གཞན་ཡང་གསེར་ཕྲེང་ལས།
ཡུམ་གསུམ་གཞུང་འགྲེལ་གནོད་འཇོམས་དབྱིག་གཉེན་གྱི་མ་ཡིན་པའི་སྒྲུབ་བྱེད་རྣམས་
ནི་རིམ་བཞིན་མན་ངག་རྗེས་འབྲང་དུ་ཡང་ཉི་ཁྲིའི་གཞུང་འགྲེལ་ཞེས་གྲགས་ཀྱི་ཡུམ་གསུམ་
གཞུང་འགྲེལ་ཞེས་པ་མི་སྣང་བ་དང་། ཞེས་དང་། ཉན་ཐོས་ཀྱི་སྐྱེས་བུ་ཆེན་པོའི་རྣམ་
རྟོག་བརྒྱད་རྣམ་འགྲེལ་དུ་ཁ་འཕངས་པ་དང་། ཞེས་དང་། འདི་ནི་བཙུན་པའི་རྣམ་འགྲེལ་
གྲོགས་ཀྱི་བཤད་པའི་སེམས་བསྐྱེད་ཉེར་གཉིས་ཀྱི་གསུམ་པའི་ཐད་དུའོ། །རང་དོན་ཡིད་
བྱེད་ཀྱིས་ཟིན་པའི་འཇིག་རྟེན་ཆོས་བརྒྱུད་སྤང་པའི་བློ་སྐྱེས་བུ་ཆེན་པོ་ལ་ལྟོས་ནས་རྣམ་རྟོག་
ལྟ་བུ་ཡིན་པ་ལ་ཉན་ཐོསཀྱི་ཐོབ་བྱར་འཛིན། ཡང་ལྔ་བརྒྱ་ཐ་མའི་འགྲེལ་པར་བསྟན་པའི་
གནས་ཚད་ལ་རང་ཉིད་ཀྱི་འདོད་པ་བཀོད་ནས། ཤན་ཏི་རཀྴི་ཏའི་བསམ་པ་ནི་ཞེས་ཞི་



604
གསེར་ཕྲེང་དཀའ་གནད།
བ་འཚོའི་བཤད་ཡམས་མཛད་པའི་ཕྱིར། ཞེས་དང་། འདི་ནི་སྦྱོར་བའི་ཡོན་ཏན་བཅུ་
བཞིའི་དྲུག་པའི་ཐད་དུ་མཛད་པའོ། །ཡང་གསེར་ཕྲེང་སྐབས་དང་པོ་ཡན་ལག་རྒྱས་བཤད་
སྒྲུབ་པ་རང་གི་ངོ་བོ་ལ་གདམས་པའི་གདམས་ངག་བཤད་པའི་སྐབས་སུ། གནོད་འཇོམས་
འདི་ལས་ནི་འདུས་བྱས་ཐམས་ཅད་ཀུན་བརྟགས་སུ་བཤད་ནས། ཞེས་པ་ནས། མདོ་
རྒྱན་འགྲེལ་པར་བཤད་པ་དང་ཡང་བཤད་ཚུལ་མི་མཐུན་པས་འདིས་ཀྱང་དབྱིག་གཉེན་
གྱི་ཡིན་པ་ལ་ཐེ་ཚོམ་ཟའོ། །ཞེས་དང་། མདོ་ཚིག་དེ་ཚིག་འདིའང་དེའི་ཐད་དུ་ཡོད། ཡང་
གསེར་ཕྲེང་མཚོན་བྱ་དོན་གྱི་དགེ་འདུན་ཉི་ཤུ་བཤད་པའི་ཐད་དུ་དེས་ན་གནོད་འཇོམས་
ཆེ་བས་ཡོད་པ་བཞག་ནས་མེད་པ་བཙལ་བ་འདིས་ཀྱང་དབྱིག་གཉེན་གྱི་ཡིན་པ་ལ་ཐེ་ཚོམ་
ཟའོ། །ཞེས་དང་། ཡང་གསེར་ཕྲེང་སྐབས་དང་པོ་ཡེ་ཤེས་ཀྱི་ཚོགས་རྒྱས་བཤད་ཀྱི་ཐད་
དུ༑ གལ་ཏེ་གསུམ་གྱི་གནོད་འཇོམས་སུ་ཆོས་ཉིད་ཀྱི་མིག་ལ་སོགས་པ་རྣམ་བཏགས་དང་
ཀུན་བཏགས་ཀྱི་མིག་ལ་སོགས་པས་སྟོང་པར་གསུངས་པའི་སྟོང་ཉིད་དང་ཕྱོགས་འདི་རྗེས་
སུ་མཐུན་ཞེ་ན། ཞེས་པ་ནས་དེ་ཡང་གསུམ་གྱི་གནོད་འཇོམས་སུ་སྟོང་པ་ཉིད་གསུམ་རྣམ་
པར་བཞག་ནས་འདི་སྙམ་སེམས་ཏེ། ཞེས་སོགས་ཤིན་ཏུ་རྒྱས་པས་དེར་གཟིགས་ན་གོ་
སླའོ། །སྟོང་པ་ཉིད་གསུམ་རྣམ་པར་བཞག་ནས། ཞེས་གསུངས་པའི་སྟོང་ཉིད་གསུམ་
ནི་ལེགས་བཤད་སྙིང་པོ་ལས།: གནོད་འཇོམས་ལས། འཕགས་པའི་མཉམ་གཞག་གི་ངོ་
ན་ཡོད་པ་ཙམ་ལ་དོན་དམ་པར་ཡོད་པ་ཞེས་བཤད་ཀྱང་། ཞེས་པ་ནས་མང་བས་འཇིགས་
ནས་མ་བྲིས་སོ། །ཞེས་གསུངས་པ་ལས་ཤེས་པས་བྱའོ། །ཀུན་མཁྱེན་འཇམ་དབྱངས་
བཞད་པས་སྟོང་ཉིད་ཀྱི་སྟོང་ཚུལ་གྲངས་ཅན་གྱི་གཞན་སྟོང་ལྟར་བཤད་པས་དབུ་སེམས་
གང་དང་མི་མཐུན་པས་ལེགས་བཤད་སྙིང་པོར་རྒྱས་པར་བཀག་པའི་ཕྱིར་རོ། །ཞེས་
གསུངས་པ་དེ་ཡིན་ནོ། །འོ་ན། སྟོང་ཉིད་ཀྱི་སྟོང་ཚུལ་གྲངས་ཅན་གྱི་གཞན་སྟོང་ལྟར་
བཤད་ཚུལ་ཇི་ལྟར་བུ་ཞིག་ཡིན་ཞེ་ན། གྲངས་ཅན་པས་ཤེས་བྱ་ཉེར་ལྔའི་ནང་ནས་རང་



གསེར་ཕྲེང་དཀའ་གནད།
805
བཞིན་དང་བདག་གཉིས་གཅིག་གིས་གཅིག་སྟོང་པའི་གཞན་སྟོང་བསྒོམས་ནས་རྣམ་འགྱུར་
ཉེར་གསུམ་གྱི་གནས་ལུགས་སམ་རང་བཞིན་མངོན་སུམ་དུ་མཐོང་བ་ཐར་ལམ་དུ་འདོད་
པ་བཞིན། ཡོངས་གྲུབ་སྟོང་གཞིར་བྱས་ནས་འཕགས་པའི་མཉམ་བཞག་གི་ངོ་ན་ངོ་བོ་ཉིད་
གཞན་གཉིས་ཀྱིས་སྟོང་པ་དེ་སྟོང་པ་ཉིད་ཀྱི་སྟོང་ཚུལ་དུ་འདོད་པ་བཀག །ཅེས་པའི་དོན་
ཡིན། ཞེས་དང་། གྲངས་ཅན་པས་ཐར་ལམ་ཇི་ལྟར་འདོད་ཚུལ་ནི། དབུ་མ་ལ་འཇུག་
པ་ལས། ཟ་བོ་རྟག་དངོས་བྱེད་པོ་མིན་པའི་བདག །ཅེས་སོགས་དང་། དབུ་མ་སྙིང་པོ་
ལས། བདག་ཀྱང་གཞན་ལ་རང་བཞིན་གཞན། །དེ་ལྟར་དེ་ཉིད་མཐོང་བ་ཡིན། །ཞེས་
སོགས་དང་། ཚད་མའི་གཞུང་རྣམས་ལས་གསལ། ཡང་ན་གྲངས་ཅན་གྱི་གཞན་སྟོང་
ཞེས་པའི་ཐ་སྙད་ཆེར་མེད་པས་བོད་གངས་ཅན་གྱི་མཁས་པ་དོལ་པོ་བ་ཤེས་རབ་རྒྱལ་མཚན་
སོགས་ཀྱིས་གཞན་སྟོང་འདོད་པའི་ཚུལ་དང་འདྲ་ཞེས་པའི་དོན་ཡིན་ཞེས་གསུངས་མཁན་
ཡང་ཡོད། དེས་ན་ར་བཏགས་ཡོད་པ་ཚིག་མ་དག་པར་སེམས། འོ་ན་དོལ་པོ་པས་གཞན་
སྟོང་འདོད་ཚུལ་ཇི་ལྟར་བུ་ཞིག་ཡིན་ཞེ་ན། རང་གི་ངོ་བོ་བདེན་པས་སྟོང་པ་རང་སྟོང་དང་།
རང་གི་ངོ་བོ་བདེན་པར་གྲུབ་ཅིང་ཀུན་རྫོབ་པའི་ཆོས་གཞན་གྱིས་སྟོང་པ་གཞན་སྟོང་ཡིན་
པར་འདོད་ལ། གཞན་སྟོང་ཆེན་མོའི་སྟོང་གཞི་ཆོས་ཅན་ཡིན་ན་སྟོང་ཉིད་ཡིན་པའི་ཁྱབ་
པ་ཁས་ལེན་ནོ། །དེ་ལ་སྟོང་པ་ཉིད་གསུམ་དམིགས་ཀྱིས་བཀར་ནས་དགག་པའི་རྒྱུ་མཚན་
ཡོད་པས་སོ། །སྟོང་ཉིད་སྒྲུབ་པ་རང་དབང་པའི་རྟག་པ་དང་བདེན་གྲུབ་གཉིས་ཀ་ཡིན་
པར་འདོད་པ་དེའི་ཕྱིར་ན་དགག་པ་གཉིས་ཀྱི་རྣལ་མ་སྟོན་དགོས་བྱུང་བ་ཡིན་པའི་ཕྱིར་རོ།།
མཁས་གྲུབ་རིན་པོ་ཆེའི་མངོན་སུམ་ལེའུའི་ཊིཀྐ་ལས། དགག་པ་གཉིས་ཀྱིས་རྣལ་མ་གོ་
བནི་རྣམ་བཅད་ཡོངས་གཅོད་ཀྱི་སྒོ་ནས་དངོས་སུ་འགལ་བ་ཁོ་ན་ལ་བརྩི་བ་ཡིན་ནོ། །ཞེས་
དང་། དོལ་པོ་བས། ལང་གཤེགས་ལས། སྟོང་ཚུལ་བདུན་བཤད་པའི་ཐ་མ་ས་ཕྱོགས་
བུམ་པས་སྟོང་པ་ལྟ་བུའི་སྟོང་ཚུལ་སྟོང་པ་ཉིད་ཀྱི་སྟོང་ཚུལ་དུ་བཤད་པ་གསོར་མི་རུང་བའི་



50
གསེར་ཕྲེང་དཀའ་གནད།
ལྟ་བ་ཅན་དུ་གསུངས་པའོ། །ལེགས་བཤད་སྙིང་པོ་ལས། ཆོས་རྣམས་ངོ་བོ་ཉིད་མེད་པར་
གསུངས་པའི་ཆོས་ཀྱི་ནང་ན་དོན་དམ་མེད་དོ་ཞེས་སེམས་དང་ལྡན་པ་སུ་ཞིག་སྨྲ། ཞེས་
སོགས་མང་ངོ༌། །ལེགས་བཤད་གསེར་ཕྲེང་བ་ལས། བློ་གསལ་ཞིང་ཡིད་གཞུངས་པ་
དག་གིས་དཔྱད་པར་བྱའོ། །ཞེས་གསུངས་པ་དེ་དག་ཡིན་ལ། ད་དུང་ཡང་མང་པོ་ཡོད་
ཀྱང་མང་དོགས་ནས་མ་བྲིས་སོ། །གསེར་ཕྲེང་ལས། རྒྱས་པར་འོག་ཏུ་བསྟན་པར་བྱའོ།།
ཞེས་གསུངས་པའང་དེ་དག་ཡིན་ནོ། །
གསེར་ཕྲེང་ལས། རྒྱལ་བ་མ་ཕམ་པས་ཡུམ་གྱི་ལུས་དངོས་བརྒྱད་དོན་ཅུར་དྲིལ་
ཏེ་རྣལ་འབྱོར་པས་ཉམས་སུ་ལེན་པའི་རིམ་པ་དང་སྦྱར་ནས་མངོན་པར་རྟོགས་པའི་རྒྱུན་
མཛད་དེ། ཞེས་གསུངས་ལ། དེ་ལྟར་ན། རྣལ་འབྱོར་པས་དངོས་པོ་བརྒྱད་ཉམས་སུ་
ལེན་ཚེ་དང་པོ་མཁྱེན་གསུམ་དེ་ནས་སྦྱོར་བཞི་དེའི་རྗེས་འབྲས་བུ་ཆོས་སྐུ་ཉམས་སུ་ལེན་
པ་དང་། དོན་བདུན་ཅུ་ཉམས་སུ་ལེན་པ་ན། དང་པོར་རྣམ་མཁྱེན་མཚོན་བྱེད་ཀྱི་ཆོས་
བཅུ་དང་། དེ་ནས་རིམ་པ་ལྟར་ལམ་ཤེས་མཚོན་བྱེད་ཀྱི་ཆོས་བཅུ་གཅིག་ནས་འབྲས་བུ་
ཆོས་སྐུ་མཚོན་བྱེད་ཀྱི་ཆོས་བཞིའི་བར་ཉམས་སུ་ལེན་རྒྱུ་ཡིན་ནམ་སྙམ་པའི་དོགས་པ་དང་།
རྣལ་འབྱོར་བ་ནི་ཞི་ལྷག་ཟུང་འབྲེལ་ཐོབ་པའི་གང་ཟག་ལ་བྱ་དགོས་ཏེ། ཐེག་བསྡུས་བཤད་
སྦྱར་ལས། ཞི་གནས་དང་ལྷག་མཐོང་ཟུང་དུ་འབྲེལ་བར་རང་གི་ངང་གིས་འཇུག་པ་དང་
ལྡན་པ་ནི་རྣལ་འབྱོར་རོ། །དེ་སུ་དག་ལ་ཡོད་པ་དེ་ནི་རྣལ་འབྱོར་པའོ། །ཞེས་གསུངས་
པའི་ཕྱིར། སེམས་བསྐྱེད་ཐོབ་པ་ཞི་གནས་ལ་རག་ལས་པ་ཧ་ཅང་ཐལ་བར་ལམ་རིམ་ཆེན་
མོར་གསུངས་ལ། ཞི་གནས་མ་ཐོབ་པའི་བྱང་སེམས་ཀྱི་རྒྱུད་ལ་མཁྱེན་གསུམ་གྱི་རྣམ་པ་
བརྒྱ་དང་དོན་གསུམ་ཉམས་སུ་ལེན་པའི་སེམས་དཔའི་རྣལ་འབྱོར་ཡོད་དེ། བསྡུས་སྒོམ་
སྦྱོར་བ་ཡོད་པའི་ཕྱིར། རིག་པ་འཕེལ་ཕྱིར་དཔྱད་དེ་ཞིབ་ཆ་ཕྲ་མོ་རང་ལུགས་སུ་བྱེད།
ད་དུང་འཆད་པར་འགྱུར།



གསེར་ཕྲེང་དཀའ་གནད།
60
གསེར་ཕྲེང་ལས། དེ་ལྟར་ན་བཞི་བོ་འདིས་དགོངས་འགྲེལ་གཞན་ལ་མ་ལྟོས་པར་
ཡུམ་གྱི་དགོངས་པ་རེ་འགྲེལ་བས་ཤིང་རྟའི་སྲོལ་འབྱེད་དོ་ཞེས་འཆད་དོ། །ཞེས་པ་ནི་བོད་
སྔ་མའི་མཁས་པ་བུ་སྟོན་རིན་པོ་ཆེ་སོགས་ཀྱིས་འཆད་ཅེས་པ་ཡིན་ལ། དེ་དག་གི་ལུགས་
ལ་དགོངས་འགྲེལ་གཞན་ལ་མ་ལྟོས་ཞེས་པའི་གཞན་སྒྲས་རྣམ་གཅོད་དང་། ཡུམ་གྱི་དགོངས་
པ་རེ་འགྲེལ་ཞེས་རེ་སྨོས་པའི་དོན་སོ་སོར་ཡོད་དེ། མདོར་བསྡུས་ན། མངོན་རྟོགས་རྒྱན་
གྱི་སྐབས་སུ་ཡུམ་གྱི་མདོའི་དོན་དངོས་བརྒྱད་དོན་བདུན་ཅུར་ཕྱེ་ནས་བསྟན་པ་དང་། བརྒྱད་
སྟོང་དོན་བསྡུས་ཀྱིས་བརྒྱད་སྟོང་པའི་དོན་སོ་གཉིས་སུ་ཕྱེ་ནས་བསྟན་པ་དང་། ཡུམ་གསུམ་
གནོད་འཇོམས་ཀྱིས་ཡུམ་གསུམ་གྱི་དོན་སྒོ་གསུམ་དང་རྣམ་གྲངས་བཅུ་གཅིག་ཏུ་ཕྱེ་ནས་
བསྟན་པ་དང་། མགོན་པོ་ཀླུ་སྒྲུབ་ཀྱིས་གོང་དུ་བཤད་པ་ལྟར་བསྟན་པ་རྣམས་བློ་གྲོས་མི་
ཟད་པའི་མདོ་དང་། མདོ་སྡེ་དགོངས་འགྲེལ་གཉིས་ལས་གཞན་པའི་འགྲེལ་བྱེད་ལ་མ་ལྟོས་
ཞེས་པའི་དོན་ཡིན་ལ། བཞི་བོ་དེ་དག་གིས་དེ་ལྟར་བསྟོན་པ་རྣམས་ཤིང་རྟའི་སྲོལ་ཕྱེ་ཚུལ་
ཏུ་འདོད་པའོ། །ལེགས་བཤད་གསེར་གྱི་ཕྲེང་བ་ལས། དབུས་མཐའ་དང་ཐེག་པ་ཆེན་
པོའི་བསྡུས་བ་ཇི་ལྟར་བ་བཞིན་སྣང་བས་བྱམས་ཆོས་ལས་ལོགས་སུ་སྲོལ་བཏོད་པ་མིན་
ཞིང་། ཞེས་དང་། ཀླུ་སྒྲུབ་ཞབས་ཀྱི་རིགས་པ་ཇི་ལྟ་བ་བཞིན་དུ་འཆད་འདོད་པར་འདུག་
པས། ཀླུ་སྒྲུབ་ཀྱི་རིགས་ཚོགས་ལས་བཤད་སྲོལ་ཟུར་དུ་བྱེད་པ་མ་ཡིན་ནོ། །ཞེས་བཞི་
བོ་དེ་དག་གི་ནང་ནས་གཉིས་ཤིང་རྟའི་སྲོལ་འབྱེད་ཡིན་པ་འཐད་ཕྱོགས་སུ་མཛད་པ་ནི།
གསེར་ཕྲེང་ལས། ཞེས་བྱ་བར་ཡང་གནས་སོ། །ཞེས་གསུངས་པའི་ཕྱིར། ཤེར་ཕྱིན་
གྱི་མདོའི་དོན་འགྲེལ་ཚུལ་ཙམ་ལ་བྱེད་ན། རྗེ་བཙུན་བྱམས་པ་དང་མགོན་པོ་ཀླུ་སྒྲུབ་གཉིས་
ཤེར་མདོའི་དོན་འགྲེལ་ལ་གཞོན་གཉིས་མི་འགྲེལ་བར་ཐལ་བའི་ཕྱིར་རོ། །དེའི་ཕྱིར་ན་
རྒྱན་རྩོམ་པ་པོའི་རྗེ་བཙུན་བྱམས་པ་དང་། མགོན་པོ་ཀླུ་སྒྲུབ་གཉིས་ཤིང་རྟའི་སྲོལ་འབྱེད་
ཡིན་པ་སྒྲུབ་བྱེད་སྔ་ཕྱི་གཉིས་ཀ་ལ་ཡིན་ནོ། །



608
གསེར་ཕྲེང་དཀའ་གནད།
གསེར་ཕྲེང་ལས། དེ་དག་ལས་མངོན་པར་རྟོགས་པའི་རྒྱན་ནི་འདིར་གང་བཤད་
པར་བྱ་བའི་ཆོས་སོ། །འོ་ན་འདིའི་རྩ་བའི་མདོ་རྣམས་གང་ཞེ་ན། དེའི་ལན་ལ་ཁ་ཅིག་
གི་ལན་དང༌། རང་ལུགས་ཀྱི་ལན་གཉིས་ལས། དང་པོ་ལ། ཁ་ཅིག་ཞིག་གིས་སྐྱོན་གསུམ་
བརྗོད་པ་དང་། རང་ལུགས་གིས་འདི་ལ་བདེན་ཁ་བྱིན་པ་གསེར་ཕྲེང་ལས་གསུངས་ལ།
རང་ལུགས་གི་ལན་ནི། གསེར་ཕྲེང་ལས། དེས་ན་རྒྱུན་འདིས་བསྟན་པའི་མངོན་རྟོགས་
ཀྱི་རིམ་པ་རྣམས་དང་སྦྱར་རུང་ཡོད་པའི་མདོ་རྣམས་ནི་འདིའི་རྩ་བའི་མདོ་ཡིན་ལ། ཞེས་
གསུངས། སྡུད་པ་ཁྲི་བརྒྱད་སྟོང་པ་དང་སོ་སོར་བགྲང་བ་མི་རིགས་གསུངས་པ་ནི། དང་
བོ་ནས་ཡིན་ནམ། ་བོད་སྐད་དུ་བསྒྱུར་ཟིན་པའི་དབང་དུ་བྱས་པ་ཡིན་ཞེ་ན། ཕྱི་མ་ལྟར་
ན་བདེན་སྟེ། སྡུད་པ་དང་པོ་ནས་དེའི་ལེའུ་མིན་ཀྱང་ལོ་ཙཱ་བས་བསྒྱུར་པའི་ཚེ་ཕྱོགས་གཅིག་
ཏུ་བསྒྱུར་བ་ཡིན་ཞེས་མཁས་པའི་དབང་པའི་འགས་བཤད་པ་ཡོད། གཞན་དག་གིས། དང་
པོ་ནམ་དེའི་ལེའུ་ཡིན་ཏེ་མིན་ན་ཁྲི་བརྒྱད་སྟོང་པ་ལ་ཤོ་ལོ་ཀ་ཁྲི་བརྒྱད་སྟོང་མ་ཚང་བའི་
ཕྱིར་ཟེར་ཡང་།:རྒྱལ་ཚབ་རིན་པོ་ཆེའི་རྒྱན་གྱི་བསྡུས་དོན་ལས། རྒྱས་པའི་རྒྱས་པ་བམ་
པོ་ལྔ་བརྒྱ་བ་གཅིག་ཡོད་པ་རྒྱ་ནག་ཏུ་འགྱུར་བར་ཁ་ཅིག་བཤད་ཅིང་། འབྲིང་པོ་བམ་པོ་
བཞི་བརྒྱ་བ་གཅིག་ལོ་ཆེན་སོགས་བཞུགས་པའི་ཚེ་རྒྱ་གར་ལ་བཞུགས་པར་གྲགས་ཀྱང་བོད་
དུ་མ་འགྱུར་ལ། རྒྱས་པའི་བསྡུས་པ་གཞུང་འབུམ་པ་འདི་ཉིད་ཡིན་ནོ། །ཡུམ་བར་མ་
གསུམ་ནི། ཉི་ཁྲི། ཁྲི་བརྒྱད་སྟོང་པ། ཤེས་རབ་ཁྲི་བའོ། །བསྡུས་པ་གསུམ་ནི། བརྒྱུད་
སྟོང་བ་དང་། ཡུམ་ཆེན་མོ་བམ་པོ་བཅོ་བརྒྱད་པ་དང་། མདོ་སྡུད་པ་རྣམས་སོ། །དེ་
དག་གི་བརྗོད་བྱ་སྙིང་བོའི་དོན་བདེན་པར་གྲུབ་པའི་སྤྲོས་པ་མཐའ་དག་དང་བྲལ་བ་དང་།
མངོན་པར་རྟོགས་པ་བརྒྱད་དོན་བདུན་དང་བཅས་པ་སྟོན་པ་ལ་ཁྱད་པར་མེད་ཅིང་། དེ་
དག་གི་དོན་བདེ་བླག་ཏུ་རྟོགས་པའི་བསྟན་བཅོས་མངོན་པར་རྟོགས་པའི་རྒྱན་དང་། དེའི་
དོན་རྟོགས་པར་བྱེད་པའི་ཐབས་སློབ་དཔོན་འཕགས་པ་དང་། སེངྒེ་བཟང་པོའི་འགྲེལ་བ་



གསེར་ཕྲེང་དཀའ་གནད།
809
ལ་བརྟེན་ནས་བཤད་པར་བྱའོ། །ཞེས་གསུངས་པའི་ཕྱིར། གཞན་ཡང་། འགྲེལ་པ་ལས།
ཁྱད་པར་ཡོད་པ་ཁོ་ནར་ཟད། ཅེས་པའི་དོན་གསེར་ཕྲེང་ལས། ཡུམ་གསུམ་གྱི་རྒྱས་
བསྡུས་གཉིས་འབྲིང་དང་དོན་ཁྱད་མེད་པས་མངོན་རྟོགས་རྒྱན་གྱི་བཤད་བྱ་རྩ་བའི་མདོར་
གསུངས་པ་ལྟར་ཡུམ་སྐོར་དགུའི་ལྷག་མ་དྲུག་ཡང་ཉི་ཁྲི་དང་དོན་ཁྱད་མེད་པས་མངོན་
རྟོགས་རྒྱུན་གྱི་བཤད་བྱ་རྩ་བའི་མདོ་ཡིན་ལ། འགྲེལ་བ་རྣམས་སུ་རྒྱལ་བའི་ཡུམ་རྣམ་པ་
གསུམ་ཙམ་དངོས་སུ་སྨོས་པ་ནི། སྐབས་བརྒྱད་པའི་གསེར་ཕྲེང་ལས། གལ་ཏེ་ཁྱོད་ཀྱིས་
རྒྱན་འདི་ཡུམ་གསུམ་པོ་ཀུན་གྱི་རྒྱན་དུ་དབྱེ་ཞེས་མ་གྲུབ་སྟེ། ཞེས་པ་ན། མདོ་ལ་སོགས་
པ་མི་སྣང་པས་ཞེ་ན། འདིའི་ལན་ལ་གསུམ། ཞེས་པའི་སྐབས་ཀྱི་ལན་དང་པོ་ལས་ཤེས་
པར་བྱ་ལ། གསུམ་པ་དེ་ལ་བཟློས་སྐྱོན་སྤོང་ཚུལ་ལས་ཀྱང་ཤེས་སླའོ། །མདོར་བསྡུས་
ན་ཡུམ་དགུ་བོ་དོན་ལ་ཁྱད་པར་མེད་པས་སྒྲུབ་པོ། །ཉུང་ངུའི་ཡི་གེས་ཤིན་ཏུ་རྒྱ་ཆེའི་གནས།།
གནས་ལུགས་ཇི་བཞིན་གསལ་བྱེད་ཡུམ་གྱི་རྒྱན། །ཞེས་གསུངས་པ་ལྟར་རོ། །གསེར་
ཕྲེང་ལས། དེ་ལྟར་མདོ་དང་སྦྱར་བའི་འགྲེལ་བ་བཅུ་གཉིས་དང་བསྟུན་ན་འདིའི་རྩ་བའི་
མདོ་བཞིའམ་ལྔ་རུ་གསལ་ལོ། །ཞེས་པ་སྡུད་པ་ཁྲི་བརྒྱད་སྟོང་པ་ལས་ལོགས་སུ་བགྲང་
ན་ལྔ་དང་མ་བགྲང་ན་བཞིའོ། །ཡང་བཞི་ནི། འབུམ། ཉི་ཁྲི། བརྒྱད་སྟོང་པ། སྡུད་པ་
སྟེ་བཞི་དང་། འབུམ། ཉི་ཁྲི། ཁྲི་བརྒྱད་སྟོང་པ་གསུམ་གཅིག་ཏུ་བྱས་ནས་ལྔ་གྲངས་བ་
ཡིན་ཏེ། སྨིཏིས་མཛད་པར་གྲགས་པའི་ཡུམ་གསུམ་དོན་བརྒྱུད་ཀྱིས་མཐུན་པར་བསྟན་
པ་སྟེ་དེ་གསུམ་དང་སྦྱར་པའི་འགྲེལ་བ་ཡིན་པ་གསེར་ཕྲེང་ལས་གསུངས་པའི་ཕྱིར། ཟེར་
་མཁན་ཡོད་ཀྱང་དཔྱད་པར་བྱའོ། །གསེར་ཕྲེང་ལས། མན་ངག་ནི་མདོའི་དོན་བདེ་བླག་
ཏུ་རྟོགས་པར་བྱེད་པའོ། །ཞེས་གསུངས་ལ། གཞུང་ཆེན་མོ་རྣམས་ལ་ངེས་པ་སྟེར་བ་
ཞིག་ལ་མན་ངག་ཏུ་གསུངས། གསེར་ཕྲེང་ལས། འདིར་ནི་སུམ་བརྒྱ་རེ་ལ་བྱས་པ་སྟེ།
རྒྱ་དཔེ་ལ་ཤུ་ལོག་སྟོང་ལྔ་བརྒྱ་ཞེས་འབྱུང་ཞིང་བམ་པོ་ལྔར་བྱས་པས་སོ། །ཞེས་གསུངས་



si
གསེར་ཕྲེང་དཀའ་གནད།
པ་ལྟར་འགྲེལ་བ་དོན་གསལ་ལ་ཤུ་ལོག་ཆིག་སྟོང་ལྔ་བརྒྱ་ཡོད་ལ། དེའི་ནང་གི་མངོན་རྟོགས་
རྒྱན་གྱི་ཚིག་རྣམས་མ་བགྲང་ན་ཚིག་ཆིག་སྟོང་ལྔ་བརྒྱ་མ་ཚང་བ་མྱོང་བས་གྲུབ་པོ། །དེའི་
ཕྱིར་ན་མངོན་རྟོགས་རྒྱན་དང་འགྲེལ་པ་དོན་གསལ་གཉིས་སོ་སོར་བགྲང་བ་མི་འཐད་པར་
ཐལ་བ་དང་། མདོ་དང་སྦྱར་བའི་འགྲེལ་པ་བཅུ་གཉིས་ཀྱི་ནང་ན་ཁྲི་བརྒྱད་སྟོང་པ་དང་
སྦྱར་བའི་འགྲེལ་པ་བཞི་ཡོད་པར་ཐལ་བ་དང་། ཁྲི་བརྒྱད་སྟོང་པའི་ནང་སྲིང་མོ་གངྒཱའི་
ལྷ་མོ་ཚར་གཉིས་ལུང་བསྟན་པར་ཐལ་བ་དང་། ཁྲི་བརྒྱད་སྟོང་པའི་ལེའུ་ང་བཞི་པ་དང་
མདོ་སྡུད་པའི་ལེའུ་བཅུ་དགུ་པ་གཉིས་སྲིང་མོ་གངྒཱའི་ལྷ་མོའི་ལེའུ་ཡིན་པ་མངོན་སུམ་ཚད་
མས་མཐོང་བཞིན་པའི་ཕྱིར། དེ་ལྟར་ན་ཁྲི་བརྒྱད་སྟོང་པ་ལ་ལེའུ་བརྒྱ་དང་བཅུ་དགུ་ཡོད་
པར་ཡང་ཐལ་བའི་ཕྱིར་སྟེ། སྡུད་པའི་ལེའུ་སོ་གཉིས་ལེའུ་མཚན་ཉིད་པ་ཡིན་པའི་ཕྱིར་
རོ༑ ༑དེ་དག་དེའི་ཕྱིར་ན། གསེར་ཕྲེང་ལས། དེ་ལྟར་མདོ་དང་སྦྱར་བའི་འགྲེལ་བ་
བཅུ་གཉིས་དང་བསྟུན་ན་འདིའི་རྩ་བའི་མདོ་བཞིའམ་ལྔ་རུ་གསལ་ལོ། །ཞེས་གསུངས་པའི་
ཕྱིར། ལོ་ཙཱ་བ་ཤཱཀྱ་བཤེས་གཉེན། ཀ་བ་དཔལ་བརྩེགས་དང་། ཞང་ཡེ་ཤེས་སྡེ། ཅོག་
རོ་ཀླུའི་རྒྱལ་མཚན་རྣམས་ཀྱི་འགྱུར་བཞི་གཙོ་བོར་བྱས། གཞན་ཡང་། ཡུམ་རྒྱས་པ་
གངས་ཅན་བོད་ཀྱི་ཡུལ་དུ་བྱོན་ཚུལ་ལ། རྒྱལ་བོ་ཁྲི་སྲོང་སྡེ་བཙན་གྱི་དུས་སུ་༼ཉང་ཁམ་
པའམ་༽རླངས་ཁམ་པ་གོ་ཆ་བྱ་བ་མི་བརྗེད་པའི་གཟུངས་ཐོབ་པ་ཞིག་ཤེར་ཕྱིན་གདན་འདྲེན་
དུ་བཏང་བས་དེས་ཡུམ་རྒྱས་པ་བློ་ལ་བཟུང་ནས་གསེར་གྱི་གླེགས་ཤིང་རྒྱབ་ལ་བཀབ། གཡུ་
ཡི་གླེགས་ཤིང་མདུན་ལ་བཀབ། མུ་ཏིག་གི་ཕྲེང་བས་གླེགས་བམ་ཐག་པ་བྱས་ནས་བྱོན་
ཏེ་ཁོང་གིས་བློ་ཐོག་ནས་གསུངས་པའི་ལོ་རྒྱུས་ཞིག་ཀྱང་ཡོད། དེ་ནི་བསྒྱུར་ཟིན་པ་ཞིག་
ཡིན་ནམ་མཁས་རྣམས་དགོངས། ལོ་ཟླ་བ་དཔལ་བརྩེགས་ཀྱིས་ལོགས་སུ་བསྒྱུར་པའོ།།
མངོན་རྟོགས་རྒྱན་ལ་ཤོ་ལོ་ཀ་ཉིས་བརྒྱ་དང་བདུན་ཅུ་དོན་བཞི་ཡོད། ལེགས་བཤད་གསེར་
གྱི་ཕྲེང་བ་ལས། དེ་ཡང་དང་པོར་མདོ་དང་བསྟན་བཅོས་སྦྱར་བའི་སྲོལ་ནི་འཕགས་པས་



གསེར་ཕྲེང་དཀའ་གནད།
s11
གཏོད་པར་མངོན་པས་དེས་ནི་ཉི་ཁྲི་ལ་ལེའུ་བརྒྱད་དུ་བྱས་ཤིང་དེ་སྐབས་བརྒྱད་དང་བསྒྲིགས་
ནས་སྦྱར་རོ། །ཞེས་གསུངས་ལ། མདོ་རྒྱན་སྦྱར་བའི་མཚམས་ནི་འོག་ཏུ་གསེར་ཕྲེང་
ལས། གཉིས་པ་ལ་གཉིས། ཚིག་ལེའུར་བྱས་པ་དང་འབྲེལ་བའི་དོན་གཞན་བཤད། ཚིག་
ལེའུར་བྱས་པ་ཉིད་ཀྱི་དོན་བཤད་པའོ། །དང་པོ་ལ་གཉིས། མདོ་དང་ཇི་ལྟར་སྦྱར་བ་དང་།
སྦྱར་ཚུལ་ལ་རྩོད་པ་སྤོང་པའོ། །ཞེས་ཡན་ལག་རྒྱས་བཤད་ནས་ཡིན་པར་གསུངས་ལ།
མདོ་ལས། རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་
ཀྱི་ཡིན་ནོ། །ཞེས་སོགས་ཀྱི་མདོ་ཚན་གསུམ་ནི་མངོན་རྟོགས་རྒྱན་གྱི་མཆོད་བརྗོད་ཚིག་
རྐང་གསུམ་གྱི་འཕྲོས་གཞི་ཡིན་ཡང་སྦྱར་ནས་འགྲེལ་མཁན་མ་བྱུང་ཟེར་དགོས་སམ་དཔྱད།
མདོ་ཚན་གསུམ་པོ་མཆོད་བརྗོད་ཀྱི་བཤད་བྱའི་མདོ་ཡིན་མིན་འོག་ནས་འཆད་པར་འགྱུར་
རོ༑ ༑གསེར་ཕྲེང་ལས། དེ་ནས་བཙུན་པས་ཉི་ཁྲི་དང་སྦྱར་རོ། །ཞེས་པ་ནས་ཐུབ་པའི་
དགོངས་རྒྱན་རྣམས་སོ། །ཕྱི་མ་འདི་ཐུབ་པའི་གསུང་རབ་སྤྱིའི་འགྲེལ་དུ་བརྩམས་པའི་
བསྟན་བཅོས་རང་དགའ་བ་ཡིན་གྱི། རྒྱན་གྱི་གཞན་འགྲེལ་དུ་བརྩམས་པ་རུ་མི་སྣང་ཡང་
ལེའུ་ཕྱི་མ་གསུམ་ལས་གཙོ་ཆེར་མངོན་རྟོགས་རྒྱན་གྱི་དོན་རྣམས་སྟོན་པས་བགྲངས་སོ།།
ཞེས་གསུངས་ལ། དེ་ལྟ་ན། འོ་ན། འོག་ཏུ་ཀུན་གྱི་རྒྱན་དུ་འགྱུར་པར་ནི། ཞེས་པ་
མངོན་པའི་སྡེ་སྣོད་ལ་སོགས་པ་ཀུན་གྱི་རྒྱན་ཞེས་འཆད་ན་རྩོམ་པ་པོའི་དགོངས་པ་འགལ་
བས་མི་འཐད་པ་ནི། གསེར་ཕྲེང་ལས། ཕྱི་མ་ཡང་རྩོམ་པ་པོའི་དགོངས་པ་དང་འགལ་
ལ༑ ཞེས་གསུངས་ལ། འདི་དང་འགལ་ལམ་སྙམ་པའི་དོགས་པའོ། །
གསེར་ཕྲེང་ལས། སྔར་བཤད་པའི་མཛོད་ཀྱི་ལྡེ་མིག་ལ་མདོ་ཚིག་དངོས་སུ་དྲངས་
''པ་མི་སྣང་ཡང་སྡུད་པའི་དོན་ཚན་རྣམས་སོ་སོར་བཅད་ནས་མངོན་རྟོགས་སྦྱར་བས་མདོ་
སྦྱོར་ལ་བགྲངས་སོ། །ཞེས་གསུངས་པ་ལ། འོ་ན། འགྲེལ་བ་དོན་གསལ་ཆོས་ཅན། ཁྱོད་
མདོ་སྦྱོར་ལ་བགྲངས་རིགས་པར་ཐལ། གསེར་ཕྲེང་ལས། དེ་ལ་སློབ་དཔོན་གྱིས་སྒྲ་དྲང་



s
གསེར་ཕྲེང་དཀའ་གནད།
ཐད་དུ་བསྟན་ཞིང་དོན་གསལ་ལ་ཚིག་བདེ་བའི་འགྲེལ་པ་འདི་མཛད་པས་དྲི་མ་དེ་དག་སེལ་
བའི་སྒོ་ནས་རྒྱན་དུ་བྱེད་པས་འདི་ནི་རྒྱན་གྱི་རྒྱན་ཏེ། ཞེས་གསུངས་པའི་ཕྱིར། ཞེས་པའི་
དོགས་པའོ། །ཡང་གསེར་ཕྲེང་ལས། དེ་ནས་བཙུན་པས་ཉི་ཁྲི་དང་སྦྱར་རོ། །ད་ལྟ་
འདིས་མཛད་པར་གྲགས་པའི་ཉི་ཁྲི་རྣམ་འགྲེལ་ཞེས་པ་གཅིག་སྣང་སྟེ་འོག་ཏུ་བརྟག་པར་
བྱའོ། །ཞེས་དང་། འོག་ཏུ་གསེར་ཕྲེང་ལས། ཉི་ཁྲིའི་རྣམ་འགྲེལ་འདི་བཙུན་པ་གྲོལ་སྡེ་
དང་མིང་མཐུན་པ་གཅིག་གམ། ་འཕགས་པའི་སློབ་མར་གྲགས་པའི་བཙུན་པའི་ཡིན་བརྟག་
པར་བྱ་སྟེ། རྒྱན་སྣང་དུ་གླེང་གཞི་དང་རྩེ་མོའི་ཀུན་ཏུ་རྒྱུ་སྡེ་ཅན་གྱི་སྐབས་སུ་བཙུན་པའི་
བཤད་པ་དྲངས་པ་རྣམས་འདི་ལ་མི་སྣང་བའི་ཕྱིར་རོ། །ཞེས་གསུངས་པའི་ཕྱིར། དེས་
ན་རྒྱ་འགྲེལ་ཉེར་གཅིག་པོ་གང་རུངཡིན་ན། བོད་སྐད་དུ་བསྒྱུར་ཟིན་པས་མ་ཁྱབ་པའོ།།
གསེར་ཕྲེང་ལས། འགྲེལ་པ་འདི་དག་ཐམས་ཅད་ཀྱང་ད་ལྟ་རྒྱ་གར་མར་གྲགས་མོད། ཅེས་
གསུངས་རྒྱ་འགྲེལ་ཉེར་གཅིག་པོ་གང་རུང་ཡིན་ན། ཁྱོད་རྩོམ་པ་པོ་རྒྱ་གར་པ་ཡིན་པས་
ཁྱབ་ཟེར་ན། ཁ་ཆེ་སློབ་དཔོན་དྷརྨ་ཤྲཱིས་མཛད་པར་གྲགས་པའི་འབུམ་འགྲེལ་ཆོས་ཅན།
དེར་ཐལ། དེའི་ཕྱིར། འདོད་མི་ནུས་ཏེ། གསེར་ཕྲེང་ལས། འབུམ་འགྲེལ་འདི། རྒྱ་
གར་མ་མ་ཡིན་པར་མངོན་ཏེ། འདིས་གླེང་གཞི་དང་མཆོད་བརྗོད་སྦྱར་ནས་ཞེས་དང་།
ཤེས་བྱེད་དྲངས་པ་འདི་བསྟན་བཅོས་རིན་ཆེན་སྒྲོན་མེ་ལས་འབྱུང་ཞིང་། དེ་ཡང་མཁས་
པ་རྣམས་ལ་བ་རེག་ཐོས་པ་དགས་བརྩམས་པར་གྲགས་པའི་ཕྱིར་རོ། །ཞེས་དང་། གཞན་
ཡང་ཡུམ་ཆེན་མོ་ལ་བམ་པོ་སུམ་བརྒྱ་ཞེས་བམ་གྲངས་ཀྱི་བཤད་པ་དང་། ཞེས་དང་།
གདམས་ངག་གི་སྐབས་སུ་ཡང་། ཞེས་པ་ནས་རྒྱ་གར་མཁས་པའི་གསུངས་ལ་མི་འབྱུང་
བའི་བོད་ཚིག་དུ་མ་སྣང་བའི་ཕྱིར་རོ། །ཞེས་རྒྱུ་མཚན་བཞི་བཀོད་པའི་ཕྱིར། དེ་མ་ཐག་
གསེར་ཕྲེང་ལས། དེས་ན་འདི་དང་སྡུད་པའི་ལྡེ་མིག་གཉིས་དྷརྨ་ཤཱིས་མཛད་པར་གྲགས་
ཀྱང་ལོ་ཟླ་བའམ་བོད་གཞན་ཞིག་གིས་བྱས་སྙམ་མོ། །ཞེས་གསུངས་པས་རྒྱུ་མཚན་



གསེར་ཕྲེང་དཀའ་གནད།
413
བཞི་པོ་རྣམས་དེ་གཉིས་ལ་ཐུན་མོང་པ་འདྲ། བ་རེག་ཐོས་པ་དགའ་དེ་བོད་ཀྱི་ལོ་ཀླུ་པ་ཡིན་
པ་བཀའ་འགྱུར་དཀར་ཆག་ཆེན་མོར་གསུངས། འགྲེལ་པ་དོན་གསལ་ལ་བམ་པོ་ལྔ་པ་
ཞེས་བམ་གྲངས་ཀྱི་བཤད་པ་དང་། དཔྱད་བྱའོ། །དེ་ཡང་འགྲེལ་བ་དོན་གསལ་སྐབས་
དང་པོ་གོ་སྒྲུབ་སོ་དྲུག་གི་ཐད་བམ་པོ་གཉིས་པ། སྐབས་གསུམ་པར་ཆགས་པ་ཕྲ་མོ་མི་
མཐུན་ཕྱོགས་ཡིན་པའི་རྒྱུ་མཚན་བཤད་པའི་ཐད་དུ་བམ་པོ་གསུམ་པ། སྐབས་བཞི་པ་ཕྱིར་
མི་ལྡོག་པའི་རྟགས་ཞེ་བཞི་བཤད་པའི་ཐད་དུ་བམ་པོ་བཞི་པ། སྐབས་ལྔ་བ་རྟོག་པ་བཞིའི་
ཐ་མ་གཉིས་བཤད་པའི་བར་དེར་བམ་པོ་ལྔ་པ་སྟེ། བམ་པོ་ལྔ་འབྱུང་པའི་ཕྱིར་རོ། །ཡུམ་
གསུམ་དོན་བརྒྱད་ཀྱི་མཐུན་པར་བསྟན་པ་ཆོས་ཅན། ཁྱོད་རྩོམ་པ་པོ་རྒྱ་གར་བ་མ་ཡིན་
སྟེ༔ གསེར་ཕྲེང་ལས། ཡུམ་གསུམ་དོན་བརྒྱད་ཀྱིས་མཐུན་པར་བསྟན་པ་འདི་ཡང་ནུས་
པ་ཆུང་ཞིང་། མདོ་དང་སྦྱོར་ཚུལ་ལ་སྐྱོན་ཆགས་པ་འགའ་ཟུང་འདུག་པས་མཁས་པ་ཆེན་
པོ་སྨི་ཏི་ཚུན་ཀིརྟིའི་ཡིན་མིན་དཔྱད་དགོས་སོ། །ཞེས་གསུངས་ལ། མདོ་དང་སྦྱོར་ཚུལ་
གྱི་སྐྱོན་ནི། མངོན་རྟོགས་རྒྱན་ལས། འཕགས་པ་ཉན་ཐོས་ལམ་ལ་ནི། །ཞེས་སོགས་
འགྲེལ་བའི་ཐད། སྐབས་གཉིས་པའི་གསེར་ཕྲེང་ལས། སྟོང་ཕྲག་བརྒྱ་བའི་བཤད་པ་དང་
ཡུམ་གསུམ་དོན་བརྒྱད་ཀྱི་མཐུན་པར་བསྟན་པ་གཉིས་ཀྱིས་མདོ་སྦྱར་བ་ནི་གཉིས་ཀ་མི་མཐུན་
ལ༑ ཕྱི་མས་ནི་བྱང་སེམས་ཀྱི་རྣམ་དག་གི་མདོ་རྣམ་དག་སྤྱིར་བསྟན་གྱི་མདོར་བྱས་ནས་
རྣམ་དག་དང་པོ་གསུམ་ཤུགས་ཀྱིས་བསྟན་པར་འདོད་དོ། །ཞེས་གསུངས་པའི་ཕྱིར། རྣམ་
དག་སྤྱིར་བསྟན་གྱི་མདོ་མི་རྙེད་པ་ཡིན་ནོ། །ཡང་གསེར་ཕྲེང་ལས། སྡུད་འགྲེལ་རྟོགས་
སླ་ལ། སུ་རྒྱ་ཤྲཱི་ནི་འགྲེལ་ཆེན་དང་སྒྲ་འགྲོས་མཐུན་པས་སློབ་དཔོན་གྱིས་མཛད་ཟེར་ལ།
འབུམ་ཕྲག་གསུམ་པ་དང་བདག་ཉིད་ཆེན་པོ་ནི། འདི་མངོན་རྟོགས་རྐྱང་བར་འདོད་པས་
མ་ཡིན་ནོ་ཞེས་འཆད་པར་གྲགས་ཀྱང་། ཟླ་འོད་དུ་སེང་གེ་བཟང་པོའི་སྡུད་འགྲེལ་ལས་
ཞེས་འདི་ལ་དགག་པ་འབྱུང་བས་ཡིན་ནམ་སྙམ་མོ། །ཞེས་གསུངས་ལ། འབུམ་ཕྲག་



a14
གསེར་ཕྲེང་དཀའ་གནད།
གསུམ་པ་ལ་བསྟན་པ་ཕྱི་དར་གྱི་དུས་སུ་བོད་ལ་ཕེབས་པ་རྒྱ་གར་གྱི་པཎྜིཏ་འབུམ་ཕྲག་གསུམ་
པ་རྒྱ་གར་སྐད་དུ་མཚན་དྷཱིར་པཱ་ལའམ་སི་ཐར་པ་ལ་ཞེས་པ། བོད་སྐད་དུ་མཚན་བསྟན་
སྐྱོང་ཟེར་བ་གཅིག་དང་། ཡང་བྱམས་ཆེན་རབ་འབྱམས་པ་སངས་རྒྱས་འཕེལ་གྱི་སློབ་
མ་འབུམ་ཟླ་བ་གཅིག་ལ་ཐུགས་འཛིན་མཛད་པས་འབུམ་ཕྲག་གསུམ་པ་ཞེས་གྲགས་པ་གཉིས་
ཡོད་པའི་དང་པོ་བཀའ་འགྱུར་དཀར་ཆག་ཆེན་མོ་དང་། ཕྱི་མ་ཐུའུ་ཀྭན་གྲུབ་མཐར་གསལ།
གོང་དུ་བཤད་པའི་དེ་ཕྱི་མ་འདི་ཡིན་ནམ་སྙམ། མངོན་རྟོགས་རྐྱང་པར་འདོད་ཅེས་པ་
ནི༑ མངོན་རྟོགས་རྒྱན་གྱི་སྐབས་དང་པོ་དྲུག་གི་གཅིག་ལ་མ་གཏོགས་སྦྱོར་མཐོང་སྒོམ་
གསུམ་མཚན་ཉིད་པ་མ་བསྟན། སྐབས་གཞན་ལྔའི་སྐབས་རྣམས་སུ་སྦྱོར་མཐོང་སྒོམ་གསུམ་
གྱི་མིང་འབྱུང་བ་རྣམས་དེ་དང་དེ་བཏགས་པ་བ་ཡིན་ཞེས་འདོད་ལ། འདི་ལ་ལམ་གསུམ་
བཏགས་གསུམ་པའི་ལུགས་ཡང་ཟེར། མངོན་རྟོགས་ཁུག་པར་འདོད་ཅེས་པ་ནི། མངོན་
རྟོགས་རྒྱན་གྱི་སྐབས་དང་པོ་དྲུག་གི་སྐབས་སུ་སྦྱོར་མཐོང་སྒོམ་གསུམ་ཚར་དྲུག་བསྟན་
ཅིང་བསྟན་ཚུལ་དང་དགོས་པ་མི་འདྲ་བས་ཟློས་པའི་སྐྱོན་མེད་ཅེས་འདོད་པའོ། །ལུགས་
ཕྱི་མ་རང་ལུགས་ཡིན་པ་བཤད་ཟིན་པ་ལས་ཤེས་པར་བྱའོ། །དོན་བསྡུས་སྒྲོན་མེ་ཆོས་
ཅན། ཁྱོད་རྩོམ་པ་པོ་རྒྱ་གར་པ་མ་ཡིན་ཏེ། གསེར་ཕྲེང་ལས། དོན་བསྡུས་སྒྲོན་མེ་ཡང་
ནུས་པ་ཆུང་ཞིང་བོད་ཚིག་དུ་མ་སྣང་བས་ཇོ་བོའི་སློབ་མ་གཅིག་གིས་སམ་གཞན་བོད་གཅིག་
གིས་བྱས་པར་སེམས་སོ། །ཞེས་གསུངས་པའི་ཕྱིར། བོད་ཚིག་ནི་གསེར་ཕྲེང་གི་ལུས་
རྣམ་བཞག་མདོར་བསྟན་སྐབས། དོན་བསྡུས་སྒྲོན་མེ་ལས། མངོན་རྟོགས་རྣམ་པ་བཞི་
ཡིན་ཏེ། །སྦྱོར་བ་བཞི་བོ་ཁོ་ན་སྟེ། །ཞེས་སོགས་ཡིན་ནོ། །དེར་ལྟོས། ཤེས་རབ་ཀྱི་ཕ་
རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་རྟོགས་རྒྱན་འགྲེལ་བ་དང་བཅས་པའི་
རྒྱ་ཆེར་བཤད་པ་ལེགས་བཤད་གསེར་གྱི་ཕྲེང་བ་ཞེས་བྱ་བ་མང་དུ་ཐོས་པ་བློ་བཟང་གྲགས་
བའི་དབལ་གྱིས་སྦྱར་བ་ལས་གཞུང་བཤད་ཐབས་ཀྱི་སྔོན་དུ་འགྲོ་བའི་སྐབས་སོ། །ཞེས་



གསེར་ཕྲེང་དཀའ་གནད།
sis
གསུངས།
གསེར་ཕྲེང་ལས། འོ་ན་རྒྱན་ལ་འགྲེལ་བ་དུ་མ་ཞིག་སྣང་ན་འདིར་གང་ལ་བརྟེན་
ནས་འཆད་ཅེ་ན། འདིར་ནི་སློབ་དཔོན་སེང་གེ་བཟང་པོས་མཛད་པའི་འགྲེལ་པ་དོན་གསལ་
བའི་སྟེང་ནས་འཆད་དེ། དེ་ནི་ཚིག་ཉུང་ལ་དོན་འདྲིལ་ཞིང་གསལ་བས་འགྲེལ་བ་གཞན་
ལས་ཁྱད་ཞུགས་པའི་ཕྱིར་རོ། །ཞེས་གསུངས་ལ། འདི་ཡང་ཡིན་ཏེ། སློབ་དཔོན་སེང་
གེ་བཟང་པོ་རྒྱ་གར་ཤར་ཕྱོགས་ཁ་སར་པ་ནིར་བྱོན་ནས་སྨྱུང་གནས་མཛད་པས་རྨི་ལམ་
དུ་སྤྲིན་གྱི་གསེབ་ན་རྗེ་བཙུན་བྱམས་པ་གསེར་གྱི་མདོག་ཅན་བརྒྱད་སྟོང་པའི་གླེགས་བམ་
བསྣམས་པ་ཞིག་མཐོང་སྟེ་ཁྱེད་ཀྱི་བསྟན་བཅོས་འདི་ལ་འགྲེལ་བ་མང་དུ་སྣང་ན་གང་གི་
རྗེས་སུ་འབྲང་ཞུས་པས། ཐམས་ཅད་ལ་ལེགས་པར་རྟོགས་ལ་དོན་འདྲིལ་བའི་འགྲེལ་བ་
རྩོམས་ཤིག །ཅེས་གནང་བ་ཐོབ་བོ། ། །སངས་རྒྱས་དབང་གིས་རྙེད་པ་ནི། །མཁས་པ་
རྣམས་ཀྱིས་དབྱེ་པའི་རིགས། །ཞེས་གསུངས་པའི་དོན་དེ་ཡིན་ནོ། །འདིས་ནི་ཡི་དམ་
ལྷ་ཡི་གནང་བ་ཐོབ་ཚུལ་བསྟན་ཏོ། །གསེར་ཕྲེང་ལས། འདི་འཆད་པ་ལ་ཡང་སྤྱིའི་དོན་
གསུམ་སྟེ། ཞེས་པ་ནས་དང་པོ་ནི། རྒྱ་གར་ཞེས་པ་འདུལ་བ་ཚིག་ལེ་ལས། མཉན་ཡོད་
གནས་བཅས་ཙམ་པ་ཀ །ཝཱ་ར་ཎཱ་སི་ཡངས་པ་ཅན། །རྒྱལ་པོའི་ཁབ་ནི་དྲུག་པ་སྟེ། །འདི་
དག་གྲོང་ཁྱེར་ཆེན་པོར་ཤེས། །ཞེས་པ་ལྟར་གྲོང་ཁྱེར་ཆེན་པོ་དྲུག་གནས་པའི་ཕྱོགས་ལ་
འདོད་རྒྱལ་དུ་བརྡ་བྱས་པ་སྟེ། ཡུལ་དེ་པ་རྣམས་ཀྱི་སྐད་དུའམ་སྐད་ལ། བསྟན་བཅོས་
འདིའི་མིང་ལ་ཨ་བྷི་ནས་བྷཱི་ཏིའི་བར་རོ། །ཞེས་གསུངས་ལ། དེ་དག་ལས་ཡུལ་གནས་
བཅས་ནི། ཝཱ་ར་ཎཱ་སི་ནས་ཨེ་ལ་ཧ་བ་འགྲོ་བའི་ལམ་བར་ཨ་ཡོ་ཧྥུ་ཟེར་པའི་གྲུ་ཟན་ཡོད་
པ་དེ་ཡིན་ཟེར། འདི་ལ་ས་ཀེ་ཏའམ་གནས་བཅས་ཟེར། གྲོང་ཁྱེར་འཐབ་པ་མེད་པའང་
ཟེར། རྒྱལ་པོ་མང་པོས་བཀུར་པའི་རིགས་རྒྱུད་ལྔ་པ་རྒྱལ་པོ་གསོ་སྦྱོང་འཕགས་འདིའི་
སྤྱི་བོ་ནས་ང་ལས་ནུ་སྐྱེས་པར་འདུལ་བ་པོ་ཏི་ཁ་པར་གསུངས་ལ། གནས་དེ་ང་ལས་ནུ་



si
གསེར་སྦྲེང་དཀའ་གནད།
སྐྱེས་པའི་གནས་ཡིན་པར་མ་ཟད་རྒྱལ་པོ་དབང་བསྐུར་སའི་གནས་ཡིན་པར་དེ་ཉིད་ལས་
གསུངས། དེ་རྒྱལ་པོ་དགའ་བྱེད་རཱ་མ་སྐྱེས་པའི་གནས་ཡང་ཡིན་ཟེར། ཨེ་ལ་ཧ་བ་ཟེར་
པའི་གྲོང་ཁྱེར་དེ་སྔོན་འཕགས་པ་ཀུན་དགའ་བོས་ཡུལ་ཡངས་པ་ཅན་གྱི་ལི་ཙ་བཱི་རྣམས་
དང་། མང་གྷཛྷའི་རྒྱལ་པོ་མ་སྐྱེས་དགྲ་གཉིས་ཆར་གྱི་གདུང་གི་སྐལ་བ་ཐོབ་པའི་དོན་དུ་
ཡུལ་དེ་གཉིས་ཀྱི་བར་ཆུ་བོ་གངྒའི་དབུས་སུ་གླིང་སྤྲུལ་ནས་དྲང་སྲོང་ལྔ་བརྒྱ་ལ་བསྙེན་རྫོགས་
གནང་། དེ་དག་བསྙེན་པར་རྫོགས་པ་དང་དགྲ་བཅོམ་པའི་འབྲས་བུ་ཐོབ་པ་ན། ཉི་མ་
གུང་པ་ལྔ་བརྒྱ་དང༌། ཆུ་དབུས་པ་ལྔ་བརྒྱ་ཞེས་གྲགས་པ་གནས་དེ་ལ་འབྱུང་། དུས་ད་
ལྟའི་བར་ལོ་བཅུ་གཉིས་བཅུ་གཉིས་ལ་ཨེ་ལ་ཧ་བའི་དུས་ཆེན་ཞེས་མི་ཚོགས་ཤིན་ཏུ་མང་
པོ་ཚོགས་ནས་དགའ་སྟོན་གནང་བཞིན་པ་རེད། ཡུལ་ཙམ་པ་ཀ་ནི། སྔོན་བྷངྒ་ལའི་རྒྱལ་
པོའི་ཕོ་བྲང་ཡོད་པའི་གྲོང་ཁྱེར་ད་ལྟ་བྷང་གལ་པུར་ཟེར་བ་དེ་ཡིན་ཟེར། མཁན་ཆེན་ཞི་
བ་འཚོ་དང་ཇོ་བོ་རྗེ་རྣམ་པའི་འཁྲུངས་ཡུལ་རེད་ཟེར། གྲོང་ཁྱེར་གཞན་བཞི་བོ་ད་ལྟ་འང་
གནས་ངོས་འཛིན་ས།： རྒྱལ་པོའི་ཁབ་ཟེར་བའི་རྒྱུ་མཚན་གཞན་དུ་བཤད་ཟིན། གཞན་
ཡང་། ཁྱིམ་གཅིག་ལ་སོགས་པ་ཡོད་པའི་གནས་ལ་གྲོང་། བཅོ་བརྒྱད་བཟོའི་རིགས་ཡོད་
པའི་གནས་ལ་གྲོང་ཁྱེར། ཚོང་མང་ཡོད་པའི་གནས་ལ་གྲོང་རྡལ། མི་རིགས་མི་འདྲ་བ་
བཞི་ཡོད་པའི་གནས་ལ་ལྗོངས། རྒྱལ་པོའི་ཕོ་བྲང་བཅས་ཡོད་པའི་གྲོང་ཁྱེར་ལ་ཡུལ་འཁོར་
ཡིན། ཞེས་རྒྱན་སྣང་ལས་གསུངས། འདི་ལ་གྲོང་ཁྱེར་ཆེན་པོ་ཞེས་བརྗོད་ན་རུང་ངམ་
སྙམ་སྟེ། སྔར་གྱི་གྲོང་ཁྱེར་དྲུག་ལ་གྲོང་ཁྱེར་ཆེན་པོ་ཞེས་བརྗོད་པའི་རྒྱུ་མཚན་ཡོད་པའི་
ཕྱིར། རྒྱ་གར་གྱི་སྒྲ་བཤད་མང་པོ་ཡོད་ཀྱང་གཞན་དུ་བཤད་ཟིན་པས་འདིར་མ་བྲིས་སོ།།
གསེར་ཕྲེང་ལས། བསྟན་བཅོས་འདིའི་མིང་ལཨ་བྷི་ནས་བྷི་ཏིའི་བར་རོ། །ཞེས་
པ་ནས་བྷཱིཏི་ནི་འགྲེལ་བའོ། །གཉིས་པ་ནི། ༩ ཤེར་ཕྱིན་ནི་འདིའི་རྩ་བའི་མདོའོ། །མན་
ངག་ནི་མདོའི་དོན་བདེ་བླག་ཏུ་རྟོགས་པར་བྱེད་པའོ། །ནས་ཕྱི་མ་གཙོ་བོར་འགྲེལ་བའོ།།



གསེར་ཕྲེང་དཀའ་གནད།
s，
ཞེས་གསུངས། དེ་ནི་ཤེར་ཕྱིན་བཏགས་པ་བ་གཞུང་ཤེར་ཕྱིན་དང་། མན་ངག་ལ་གཟུགས་
ཤེས་ལྡན་མིན་འདུ་བྱེད་གསུམ་ཡོད་མེད་དཔྱད་པར་བྱའོ། །སངས་རྒྱས་ནས་ད་ལྟའི་བར་
མ་ཆད་པའི་མན་ངག་ལའོ། །མན་ངག་དང་བྱིན་རླབས་གཉིས་ལ་ཁྱད་པར་གང་ཡོད། གསེར་
ཕྲེང་ལས། གསུམ་པ་ནི། ཆོས་ལ་ཡིད་ཆེས་སྐྱེས། ཞེས་པ་ནས། ཕྱིས་མ་ངེས་ཀྱང་དང་
པོའི་ཆོས་རྒྱལ་རྣམས་ཀྱི་དུས་སུ་བཀས་བཅད་པ་འདྲའོ། །ཞེས་གསུངས། དེའི་ཆོས་ལ་
ལུང་རྟོགས་ཀྱི་ཆོས་གཉིས་ཡོད་མེད་དཔྱོད། སྤྱིར་བོད་ཀྱི་བསྟན་བཅོས་ཀྱི་དབུར་རྒྱ་གར་
སྐད་སྨོས་པའི་དགོས་པ་གསུམ། བོད་སྐད་སྨོས་པའི་དགོས་པ་གསུམ། གཉིས་ཀ་སྨོས་
པའི་དགོས་པ་གསུམ་དེ་དགུ་ཡོད་པ་ཐོར་བུ་སྣ་ཚོགས་སུ་བཤད་ཟིན་པའི་དང་པོ་གསུམ་ནི་
གསེར་ཕྲེང་ཇི་ལྟ་བ་བཞིན་ནོ། །ཤེས་བྱ་ཆོས་ཅན། རྒྱ་དཔེ་ལ་བམ་པོ་མེད་པར་ཐལ། གསེར་
ཕྲེང་ལས། འདི་ཡང་ལོ་ཙྪ་བ་ཆེན་པོ་རྣམས་ཀྱིས་གཞུང་ཚད་ལ་སྒྲོ་སྐུར་སྤང་པའི་ཕྱིར་
བྱས་ཀྱི་རྒྱ་དཔེ་ལ་མེད་དོ། །ཞེས་གསུངས་པའི་ཕྱིར། འདོད་ན། འགྲེལ་པ་དོན་གསལ་
ཆོས་ཅན། ཁྱོད་ལ་བམ་པོ་མེད་པར་ཐལ། ཁྱོད་རྒྱ་དཔེ་ཡིན་པའི་ཕྱིར། འདོད་མི་ནུས་
ཏེ༈ ་ གསེར་ཕྲེང་ལས། བམ་པོ་ལྔར་བྱས་པས་སོ། །ཞེས་གསུངས་པའི་ཕྱིར་ཟེར་ན།
མ་ཁྱབ་སྟེ། བོད་སྐད་དུ་བསྒྱུར་ཟིན་པའི་འགྲེལ་པ་དོན་གསལ་ལ་དགོངས་ཟེར་ན། འོ་
ན༑ དེ་ཆོས་ཅན་ཁྱོད་རྩོམ་པ་པོ་སློབ་དཔོན་སེང་གེ་བཟང་པོ་མ་ཡིན་པར་ཐལ། ཞེས་
སོགས་སོ། །འགྲེལ་བ་དོན་གསལ་ཤོ་ལོ་ཀ་སུམ་བརྒྱ་རེ་ལ་བམ་པོ་རེ་བྱས་པས་བམ་པོ་
ལྔ་དང༌། རྩ་བ་ཤེས་རབ་ལ་ཤོ་ལོ་ཀ་ཉི་ཤ་ཙ་ལྔ་ལ་བམ་པོ་རེ་བྱས་སོ། །དེ་དག་ལོ༔་བ་
རྣམས་ཀྱི་བྱས་ཆོས་ཡིན་ནམ་སྙམ། དེ་བཞིན་སྡེ་སྣོད་གསུམ་གྱི་འགྱུར་ཕྱག་ཡང་དང་པོ་
ཚོས་རྒྱལ་རྣམས་ཀྱིས་བཀས་བཅད་བཞིན་དང་། ཕྱིས་ལོ་ཟླ་བ་རྣམས་ཀྱི་བྱས་ཆོས་སུ་
ཕྱིན་པ་འདྲ་དེ། གསེར་ཕྲེང་ལས། ཕྱིས་མ་ངེས་ཀྱང་དང་པོའི་ཆོས་རྒྱལ་རྣམས་ཀྱི་དུས་
སུ་བོཀས་བཅད་པ་འདྲའོ། །ཞེས་གསུངས་པའི་ཕྱིར།



གསེར་ཕྲེང་དཀའ་གནད།
sis
ཏེ
གསེར་ཕྲེང་ལས། གཉིས་པ་བརྗོད་བྱ་དེ་ལྡན་གྱི་གཞུང་བཤད་པ་ལ། སྤྱིའི་ཆིངས་
དང་། གཞུང་དངོས་བཤད་པའོ། །དང་པོ་ནི། གཞུང་འཆད་པའི་ཐོག་མར་འཆད་པར་
འགྱུར་བའི་གཞུང་གི་མཚམས་སོ་སོར་བཅད་པ་དང་། གཞུང་དེས་རང་གི་རྩ་བ་ཇི་ལྟར་
བཤད་པ་རྣམས་བསྟན་ན། དཀྱུ་ས་བསྟན་པའི་རྟ་བཞིན་དུ་འཆད་པ་དང་ཉན་པ་རྣམས་
ཀྱི་བློ་མི་འཁྲུག་ཅིང་། དོན་ཚན་རྣམས་སོ་སོར་ཕྱེད་པར་འགྱུར་བ་དེའི་ཕྱིར་འདིར་ཡང་།
རྩ་བས་དོན་དུ་ཞིག་གིས་མདོ་བཀྲལ་བ་དང་། འགྲེལ་བས་རྩ་བ་ཇི་ལྟར་བཀྲལ་བའི་རིམ་
པ་རྣམས་བཤད་པར་བྱའོ། །ཞེས་གསུངས་པའི་དང་པོ། དེ་ཡང་རྣམ་བཤད་རིགས་པར།
ཞེས་པ་ནས། དེ་དག་གིས་ནི་རྒྱན་གྱིས་དོན་དུ་ཞིག་གིས་མདོ་བཀྲལ་པ་བཤད་ཟིན་ཏོ། །ཞེས་
པའི་བར་བྱུང་། དེ་ཡང་རྒྱལ་བ་བྱམས་པས་མངོན་རྟོགས་རྒྱན་གྱི་སྐབས་སུ་ཡུམ་གྱི་མདོ་
འཆད་པ་ན་བཤད་ཐབས་ཡན་ལག་ལྔའི་སྒོ་ནས་འཆད་པར་མཛད་དེ། དགོས་དོན་ནི། དགོས་
འབྲེལ་གྱི་ཚིགས་བཅད་གཉིས་དང་། བསྡུས་དོན་ནི། ལུས་རྣམ་གཞག་གི་ཚིགས་བཅད་
བཅོ་ལྔ་དང་། ཚིག་དོན་ནི་ཡན་ལག་རྒྱས་བཤད་སེམས་བསྐྱེད་པ་ནི་གཞན་དོན་ཕྱིར། །ཞེས་
པ་ནས། རྣམ་པ་ཉི་ཤུ་བདུན་དུ་བཞེད། །ཅེས་པའི་བར་དང་། མཚམས་སྦྱར་ཤུགས་ལ་
བསྟན་ཅིང་། བརྒལ་ལན་ནི་ཆོས་ཀྱི་དབྱིངས་ལ་དབྱེར་མེད་ཕྱིར། །ཞེས་དང་། དངོས་
པོ་བརྗོད་དུ་མེད་པ་ལ། །ཞེས་དང་། གཞན་གྱི་ཆོས་རྣམས་ཀྱང་ཡོད་ལ། །ཞེས་པ་རྣམས་
དངོས་སུ་བསྟན་ཅིང་ཕལ་ཆེར་ཤུགས་ལ་བསྟན་པ་རྣམས་སློབ་དཔོན་སེང་གེ་བཟང་པོས་
འགྲེལ་བ་འདིར་གསལ་བར་མཛད་དོ། །དགོས་དོན་དགོས་འབྲེལ་གྱིས་བསྟན་པར་བཞེད་
པ་ལ། མ་འབྲེལ་ཞེས་རྩོད་པ་བཀོད་མཁན་བྱུང་ཡང་བསྟན་པ་རང་ལུགས་ཡིན་པ་གསེར་
ཕྲེང་ལྟར་རོ། །འོ་ན་ལུས་རྣམ་བཞག་གི་གསེར་ཕྲེང་སྐབས་སུ། མཆོད་བརྗོད་དང་དགོས་
འབྲེལ་ནི་རྒྱན་གྱིས་མདོ་བཤད་པའི་སྔོན་འགྲོ་ཡིན་གྱི་མདོའི་བཤད་པ་དངོས་མིན་ཏེ། དཔེར་
ན་འགྲེལ་བ་འདིའི་ཤེས་རབ་ཕ་རོལ་ཕྱིན་པ་ལ་ཞེས་སོགས་རྒྱན་གྱི་འགྲེལ་པ་མིན་པ་བཞིན་
;



གསེར་ཕྲེང་དཀའ་གནད།
si
ནོ༑ ༑ཞེས་གསུངས་པ་མི་རིགས་པར་ཐལ། དགོས་འབྲེལ་གྱི་ཚིགས་བཅད་གཉིས་ཀྱིས་
མདོའི་དགོས་དོན་བསྟན་པའི་ཕྱིར། ཞེས་པའི་དོགས་པ་སྐྱེ་སྲིད་པ་མ་ཟད། ཉན་ཐོས་ཞི་
བ་ཚོལ་རྣམས་ཞེས་སོགས་ཀྱི་མཆོད་བརྗོད་ཚིག་རྐང་དང་པོ་གསུམ་ཆོས་ཅན། མདོའི་
བཤད་པ་དངོས་ཡིན་པར་ཐལ། ཚིག་རྐང་དང་པོས་ཡུམ་པར་མའི་རབ་འབྱོར་ཐམས་
ཅད་ཤེས་པ་ཉིད་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ཚིག་རྐང་གཉིས་པས་
ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། །ཚིག་རྐང་གསུམ་པས་རྣམ་
པ་ཐམས་ཅད་མཁྱེན་པ་ཉིད་ནི་སངས་རྒྱས་ཉིད་་ཀྱི་ཡིན་ནོ། །ཞེས་པའི་བཤད་པ་དངོས་
ཡིན་པའི་ཕྱིར། ཞེས་དོགས་པ་སྐྱེ་སྲིད་པས་ཞིབ་ཆ་དགོས། ཚིག་སྔ་ཕྱིའི་འབྲེལ་འམ་དེ་
་བསྟན་པ་མཚམས་སྦྱོར་དང་། རིགས་པ་དང་དོན་སྔ་ཕྱི་མི་འགལ་བའམ་དེ་བསྟན་པ་བརྒལ་
ལན་ཡིན་པ། རྣམ་བཤད་རིགས་པར། གོ་རིམ་རིགས་པ་སྔ་ཕྱི་དག །མི་འགལ་བ་ནི་
གཉིས་ལས་སོ། །ཞེས་གསུངས་པ་ལྟར་ཡིན་ན། གསེར་ཕྲེང་ལས། དེའི་ཕྱིར་རྒྱུན་གྱིས་
མདོ་འཆད་པའི་མཚམས་སྦྱོར་དངོས་སུ་མེད་ཅིང་ཤུགས་ལ་ཡོད་པ་རྣམས་སློབ་དཔོན་གྱིས་
ཅི་རིགས་པར་གསལ་བར་བཀོད་པ་འདི་རྣམས་ཡིན་ལ། མ་བཀོད་ཀྱང་དོན་གྱིས་ཐོབ་
པ་རྣམས་ནི་རང་རང་གིས་བརྟགས་པས་ཁོང་དུ་ཆུད་དོ། །ཞེས་གསུངས་པ་མི་རིགས་པར་
ཐལ། དེ་ནས་སེང་གེ་རྣམ་བསྒྱིངས་པའི། །ཞེས་སོགས་ཚིག་སྔ་ཕྱིའི་འབྲེལ་བསྟན་པའི་
ཚིག་དུ་མ་འབྱུང་བའི་ཕྱིར། དེས་སྔ་ཕྱིའི་འབྲེལ་བསྟན་པ་ནི། གསེརཕྲེང་སྐབས་ལྔ་པར།
ནས་ཞེས་པ་ལྷག་མ་ཅན་ཡིན་པས་ཡང་དག་པར་རྟོག་གོ་ཞེས་པ་འདྲེན་པའོ། །ཞེས་གསུངས་
པའི་ཕྱིར། འདི་ལ་ཡང་ཞིབ་ཆ་དགོས། སློབ་དཔོན་ཆོས་ཀྱི་བཤེས་གཉེན་གྱིས་འགྲེལ་
རྩ་དོན་གསལ་གྱི་ཚིག་ཟིན་མཚམས་སྦྱོར་བརྒྱ་དང་ང་གསུམ་འདོད་ལ། དོན་ལ་བརྒྱ་དང་
ཞེ་བཞི་རང་ལུགས་སོ། །གསེར་ཕྲེང་ལས། དེ་ལ་སྐབས་ཀྱི་དང་པོར་བསྟན་པ་བོརྒྱད་
ནི༔ སྐབས་ཀྱི་གོ་རིམ་ངེས་པར་བྱེད་པའི་མཚམས་སྦྱོར་ཡིན་ལ། ། གཞན་རྣམས་ནི་ཅི་



sa0
གསེར་ཕྲེང་དཀའ་གནད།
རིགས་པའོ་ཞེས་ཆོས་ཀྱི་བཤེས་གཉེན་འཆད་དོ། །ཞེས་གསུངས་པ་སོགས་མཚམས་སྦྱོར་
གྱི་དོགས་དཔྱོད་འོག་ཏུ་འཆད་དོ། །སྐབས་གཉིས་པར། དེ་ལ་ཀླན་ཀ་སྤངས་པ་ཡིས།།
ཞེས་སོགས་དང་། སྐབས་བཞི་པར། ལས་མེད་ལ་སོགས་ཀླན་ཀ་ཡི། །ཞེས་སོགས་བརྒལ་
ལན་གྱི་སྒོ་ནས་མི་བཤད་པའི་རྒྱུ་མཚན་དཔྱོད། དེ་དག་ལ་བཤད་བྱ་རྩ་བའི་མདོ་མེད་དམ་
དོགས་པའོ། །འོག་ཏུ་འཆད་དོ། །འགྲེལ་བ་དོན་གསལ་གྱི་ཚིག་ཟིན་མཚམས་སྦྱོར་བརྒྱ་
དང་ཞེ་བཞིའི་ནང་ནས་དངོས་པོ་བརྒྱད་དང་དོན་བདུན་ཅུ་དཀྱུས་མར་བསྟན་པའི་ཚིགས་
བཅད་རྣམས་ཀྱི་མཚམས་སྦྱོར་ལྔ་བཅུ་ང་དྲུག །དངོས་བརྒྱད་དོན་བདུན་ཅུ་དཀྱུས་མར་
བསྟན་པ་མ་ཡིན་པར་འཕྲོས་ཏེ་བྱེ་བྲག་ཏུ་བཤད་པའི་བར་སྐབས་ཚིགས་བཅད་རྣམས་ཀྱི་
མཚམས་སྦྱོར་སུམ་ཅུ་སོ་བཞི། དེ་གཉིས་གང་ཡང་མ་ཡིན་པའི་མཚམས་སྦྱོར་ལྔ་བཅུ་ང་
བཞི་ཡོད་པ་ལས། སྐབས་དང་པོ་ལ་མཚམས་སྦྱོར་ཉེར་ལྔ་ཡོད་པའི་ནང་དངོས་བརྒྱད་
དོན་བདུན་ཅུ་དཀྱུས་མར་བསྟན་པའི་དེ་བཅུ། བར་སྐབས་ཀྱི་དེ་བརྒྱད། དེ་གཉིས་གང་
ཡང་མིན་པའི་མཚམས་སྦྱོར་བདུན། སྐབས་གཉིས་པ་ལ་དངོས་བརྒྱད་དོན་བདུན་ཅུ་དཀྱུས་
མར་བསྟན་པའི་དེ་བཅུ་གཅིག །བར་སྐབས་ཚིགས་བཅད་གྱི་མཚམས་སྦྱོར་མེད། དེ་
གཉིས་ཀ་མིན་པ་དགུ་བཅས་མཚམས་སྦྱོར་ཉི་ཤུ། སྐབས་གསུམ་པ་ལ། དངོས་བརྒྱད་
དོན་བདུན་ཅུ་དཀྱུས་མར་བསྟན་པའི་དེ་བདུན། བར་སྐབས་ཚིགས་བཅད་ཀྱི་དེ་མེད། དེ་
གཉིས་མིན་པ་བདུན་བཅས་མཚམས་སྦྱོར་བཅུ་བཞི། སྐབས་བཞི་པ་ལ་དཀྱུས་མར་བསྟན་
པའི་བཅུ་གཅིག །བར་སྐབས་ཚིགས་བཅད་གྱི་དེ་དགུ། - དེ་གཉིས་མིན་པའི་དེ་བཅུ་དྲུག་
བཅས་སོ་དྲུག །སྐབས་ལྔ་པར་དཀྱུས་མར་བསྟན་པའི་ཚིགས་བཅད་ཀྱི་དེ་བརྒྱད། བར་
སྐབས་ཚིགས་བཅད་གྱི་དེ་བརྒྱུད། དེ་གཉིས་མིན་པའི་ཚིགས་བཅད་ཀྱི་དེ་བཅུ་གཅིག་བཅས་
མཚམས་སྦྱོར་ཉེར་བདུན། སྐབས་དྲུག་པ་ལ་དཀྱུས་མར་བསྟན་པའི་ཚིགས་བཅད་ཀྱི་
མཚམས་སྦྱོར་གཅིག །ཚིགས་བཅད་གཞན་གཉིས་ཀྱི་མཚམས་སྦྱོར་མེད། སྐབས་བདུན་



གསེར་ཕྲེང་དཀའ་གནད།
sa1
པ་ལ་དཀྱུས་མར་བསྟན་པའི་དེ་བཞི། བར་སྐབས་ཀྱི་དེ་མེད། དེ་གཉིས་མིན་པའི་གཅིག་
བཅས་ལྔ། སྐབས་བརྒྱད་པ་ལ་དཀྱུས་མར་བསྟན་པའི་དེ་བཞི། བར་སྐབས་ཀྱི་དེ་དགུ
དེ་གཉིས་མིན་པའི་དེ་གཅིག་བཅས་མཚམས་སྦྱོར་བཅུ་བཞི་ཡོད། དོན་བསྡུས་གཉིས་ལ་
གཉིས་མིན་མཚམས་སྦྱོར་རེ་རེ་དེ་མཚམས་སྦྱོར་བརྒྱ་དང་ཞེ་བཞིའོ། །གོང་དུ་གསེར་ཕྲེང་
ལས། སློབ་དཔོན་གྱིས་ཅི་རིགས་པ་
པར་གསལ་བར་བཀོད་པ་འདི་རྣམས་ཡིན་ལ། ཞེས་
གསུངས་པ་དེ་དག་ཡིན་ནོ། །གསེར་ཕྲེང་ལས། མ་བཀོད་ཀྱང་དོན་གྱིས་ཐོབ་པ་རྣམས་
ནི་རང་རང་གི་བརྟགས་པས་ཁོང་དུ་ཆུད་དོ། །ཞེས་གསུངས་པའི་དོན་ཐོབ་མཚམས་སྦྱོར་
ཡང་དངོས་བརྒྱད་དོན་བདུན་ཅུ་དཀྱུས་མར་བསྟན་པའི་ཚིགས་བཅད་ཀྱི་མཚམས་སྦྱོར་
དང་། བར་སྐབས་ཚིགས་བཅད་ཀྱི་མཚམས་སྦྱོར་དང་། དེ་གཉིས་གང་ཡང་མ་ཡིན་
པའི་མཚམས་སྦྱོར་གསུམ་སྐབས་བརྒྱད་སོ་སོར་ཇི་ལྟར་ཡོད་པ་རྣམས་སྐབས་སོ་སོའི་གཞུང་
གིས་བཤད་ཚུལ་གྱི་སྟེང་ནས་བརྟགས་པས་ཁོང་དུ་ཆུད་དོ། །གོང་དུ་གསེར་ཕྲེང་ལས། དེ་
ལ་སྐབས་ཀྱི་དང་པོར་བསྟན་པ་བརྒྱད་ནི། སྐབས་ཀྱི་གོ་རིམ་ངེས་པར་བྱེད་པའི་མཚམས་
སྦྱོར་ཡིན་ལ། གཞན་རྣམས་ནི་ཅི་རིགས་པའོ་ཞེས་ཆོས་ཀྱི་བཤེས་གཉེན་འཆད་དོ། །ཞེས་
གསུངས་ནས་དགག་པ་མ་མཛད་པས་རང་ལུགས་སུ་ཁས་ལེན་དགོས་ན། སྐབས་དང་
པོའི་སྐབས་ཀྱི་དང་པོར་བསྟན་པའི་མཚམས་སྦྱོར་དང་པོ་ལ། འགྲེལ་བ་དོན་གསལ་ལས།
དེ་ལྟར་བསྡུས་པའི་དོན་ཀུན་བསྟན་ནས། ཞེས་པ་ནས། སེམས་བསྐྱེད་པ་རང་གི་ངོ་བོར་
དམིགས་པ་དང་བཅས་པ། ཞེས་པའི་བར་གྱི་མཚམས་སྦྱོར་གཞག་ན་རུང་ངམ་སྙམ་སྟེ་
དཔྱད་པར་བྱའོ། །སྐབས་ལྷག་མ་བདུན་ལ་དོགས་པ་ཆེར་མེད། སྐབས་དྲུག་པ་ལ་དོགས་
པ་ཅུང་ཙམ་ཡོད། བློ་གྲོས་མི་ཟད་པའི་མདོ་དང་། མདོ་སྡེ་དགོངས་འགྲེལ་གཉིས་ཀྱིས་
མུམ་གྱི་མདོ་བཤད་ཐབས་ཡན་ལག་ལྔའི་སྒོ་ནས་འགྲེལ་པ་མ་ཡིན་པར་ཐལ། བཤད་ཐབས་
ཀྱི་ཡན་ལག་ལྔས་མདོ་བཤད་པ་བྱམས་པ་ཉིད་ཀྱི་མན་ངག་ཡིན་པའི་ཕྱིར། གསེར་ཕྲེང་



s22
གསེར་ཕྲེང་དཀའ་གནད།
ལས། འདི་ཡང་བྱམས་པ་ཉིད་ཀྱི་མན་ངག་བརྒྱུད་པའོ། །ཞེས་གསུངས་པའི་ཕྱིར། འདོད་
ན༑ དེ་གཉིས་ལ་བཤད་ཐབས་ཡན་ལག་ལྔའི་གང་མ་ཚང་དཔྱོད། འཕགས་པ་བྱམས་
པ་ཞེས་སོགས་ཀྱི་མཚམས་སྦྱོར་ཆོས་ཅན། རྒྱན་གྱིས་མདོ་བཤད་པའི་ཤུགས་བསྟན་མཚམས་
སྦྱོར་ཡིན་པར་ཐལ། གསེར་ཕྲེང་ལས། ཤུགས་ལ་བསྟན་པའི་མཚམས་སྦྱོར་གྱི་དང་པོ་
ནི༑ འཕགས་པ་བྱམས་པ་ཞེས་སོགས་འདི་ཡིན་ལ། ཞེས་གསུངས་པའི་ཕྱིར། འདོད་
མི་ནུས་སྟེ། འགྲེལ་བ་དོན་གསལ་གྱིས་མངོན་རྟོགས་རྒྱན་གྱི་མཆོད་བརྗོད་བཤད་པའི་
མཚམས་སྦྱོར་ཡིན་པའི་ཕྱིར། གསེར་ཕྲེང་ལས། གདུལ་བྱ་དང་བ་བསྐྱེད་པའི་ཡན་ལག་
མཆོད་བརྗོད་བཤད་པ་ལ། མཚམས་སྦྱོར། རྩ་བ། འགྲེལ་བ་གསུམ་དུ་ཕྱེ་བའི་མཚམས་
སྦྱོར་ཡིན་པ་འོག་ཏུ་འཆད་པའི་ཕྱིར། གཉིས་ཀ་ཡིན་ཟེར་ན། མི་རིགས་ཏེ། རྒྱན་གྱི་
མདོ་བཤད་པའི་མཚམས་སྦྱོར་ཡིན་ན། མངོན་རྟོགས་རྒྱན་རྩོམ་དུས་ནས་ཡོད་དགོས་ལ།
་འགྲེལ་བས་རྒྱན་བཤད་པའི་ཐབས་ལྔ་པོ་གང་རུངཡིན་ན། སློབ་དཔོན་སེང་གེ་བཟང་པོའི་
སྔོན་ལ་མེད་དགོས་པའི་ཕྱིར། ཞེས་པའི་དོགས་པའོ། །རྩ་བ་ལ་བསྟན་ཚུལ་མི་འདྲ་བ་
ཡོད་ན་འགྲེལ་བ་ལ་འགྲེལ་ཚུལ་མི་འདྲ་བ་ཡོད་ཆོག་སྙམ་པའི་དོགས་པ་ཡང་ངོ་། །་
གསེར་ཕྲེང་ལས། དེ་དག་གིས་ནི་རྒྱུན་གྱི་དོན་དུ་ཞིག་གིས་མདོ་བཀྲལ་བ་བཤད་
ཟིན་ཏོ། །ད་ནི་འགྲེལ་བས་རྒྱན་བཀྲལ་བའི་རིམ་པ་རྣམས་བཤད་པར་བྱའོ། །ཞེས་པ་
ནས། ཐ་མ་རྟོགས་པའི་ཁྱད་པར་བརྗོད་པ་རུ་མཛད་པ་ནི་ཆེས་ལེགས་སོ། །ཞེས་གསུངས།
དེ་ཡང་འགྲེལ་བ་འདིར་མངོན་རྟོགས་རྒྱན་གྱི་མཆོད་བརྗོད་དང་དགོས་འབྲེལ་གྱི་ཚིགས་
བཅད་གཉིས་བཤད་ཐབས་ལྔ་ལྔའི་སྒོ་ནས་བཀྲལ་གྱི། ཡུམ་གྱི་མདོའི་བསྡུས་དོན་དངོས་
བརྒྱད་དོན་བདུན་ཅུ་བཤད་པའི་ལུས་རྣམ་གཞག་གི་ཚིགས་བཅད་བཅོ་ལྔ་ལ་བཤད་པ་མ་
བྱུང་བ་ནི། ཡུམ་གྱི་མདོའི་ཚིག་དོན་ཡན་ལག་རྒྱས་པར་བཤད་པའི་ཚིགས་བཅད་རྣམས་
འགྲེལ་བར་འགྱུར་བ་དང་བཟློས་པལ་དགོངས་པར་གསུངས་ལ། དེ་ལྟ་ན། འོ་ན། མཁྱེན་



གསེར་ཕྲེང་དཀའ་གནད།
sa
པ་གསུམ་ཡན་ལག་རྒྱས་བཤད་གྱི་སྐབས་སུ་མ་བསྟན་པར་ཐལ། གཞན་དུ་ན། མཆོད་
བརྗོད་ལས་བཤད་པ་དང་བཟློས་པའི་ཕྱིར། ཞེས་དང་། མངོན་པར་རྟོགས་པ་བརྒྱད་དང་
བྱང་ཆུབ་ཀྱི་སེམས་དང་སྦྱིན་པ་སོགས་ཡན་ལག་རྒྱས་བཤད་ཀྱི་སྐབས་སུ་མ་བསྟན་པར་
ཐལ། * ཆོས་སྤྱོད་བཅུ་ཡི་བདག་ཉིད་ཀྱི། །ཞེས་པས་དེ་དག་བཅུ་བསྟན་པ་འགྲེལ་བ་དོན་
གསལ་ལས་གསུངས་པའི་ཕྱིར་དང་། གསེར་ཕྲེང་དང་རྟོགས་དཀའི་སྣང་བ་གཉིས་ལས་
སྦྱིན་སོགས་ཕར་ཕྱིན་བཅུ་བཞག་པའི་ཕྱིར་དང་། རྣམ་བཤད་སྙིང་པོའི་རྒྱན་ལས་སེམས་
བསྐྱེད་སོགས་རྣམ་མཁྱེན་མཚོན་བྱེད་ཀྱི་ཆོས་བཅུ་བཞག་པའི་ཕྱིར་དང་། སློབ་དཔོན་ཆོས་
བཤེས་ཀྱིས་ཁ་ཅིག་གི་འདོད་པ་འགྲེལ་བཤད་དུ་བཀོད་སྐབས་དགེ་བ་བཅུ་བཞག་པའི་ཕྱིར་
དང་། འགའ་ཞིག་གིས་དབུས་མཐའ་ལས། དེ་ནི་ཆོས་སྤྱོད་རྣམ་བཅུ་དང་། །ཞེས་པའི་
ཆོས་བཅུ་བཞག་པའི་ཕྱིར་དང་། ས་པཎ་གྱི་བསྟན་པ་སྤྱིའི་རྣམ་བཤད་ལས། སྤྱིར་ཡན་
ལག་བདུན་གྱི་སྟེང་དུ་སྐྱབས་འགྲོ་དང༌། སྨོན་འཇུག་སེམས་བསྐྱེད་གཉིས་བཞག་པའི་ཕྱིར།
བཅུ་ཚན་དྲུག་ཡོད་པས་གུ་ཡངས་པོའོ། །གཞུང་ཆེན་མོའི་ཁྱད་ཆོས་སུ་སྣང་ལ། བཅུ་
ཚན་དྲུག་པོ་དེ་དག་ཡན་ལག་རྒྱས་བཤད་ཀྱི་སྐབས་སུ་མ་བསྟན་ནམ་སྙམ་པའི་དོགས་པའོ།།
གཞན་ཡང་། མངོན་རྟོགས་རྒྱན་གྱི་ལུས་རྣམ་བཞག་གི་ཚིགས་བཅད་བཅོ་ལྔའི་སྐབས་སུ་
དངོས་པོ་བརྒྱད་དང་དོན་བདུན་ཅུ་བསྟན་ཚུལ་དང་། ཡན་ལག་རྒྱས་བཤད། སེམས་
བསྐྱེད་པ་ནི་གཞན་དོན་ཕྱིར། །ཞེས་པ་ནས། རྣམ་པ་ཉི་ཤུ་བདུན་དུ་བཞེད། །ཅེས་བར་
ཡན་ལག་རྒྱས་བཤད་ཀྱི་སྐབས་སུ་དངོས་བརྒྱད་དོན་བདུན་ཅུ་བསྟན་ཚུལ་མི་འདྲ་བ་མེད་
པར་ཐལ། འགྲེལ་བ་དོན་གསལ་དུ་མངོན་རྟོགས་རྒྱན་གྱི་ལུས་རྣམ་བཞག་གི་ཚིགས་བཅད་
བཅོ་ལྔ་ལ་བཤད་པ་མ་བྱུང་བ་དེ་ཡན་ལག་རྒྱས་བཤད་དང་ཟློས་པར་འགྱུར་པ་ལ་དགོངས་
པའི་ཕྱིར། དེ་ལྟར་ན། མངོན་རྟོགས་རྒྱན་གྱི་ལུས་རྣམ་བཞག་དང་ཡན་ལག་རྒྱས་བཤད་
གཉིས་བཟློས་པར་ཐལ། ཞེས་པའི་དོགས་པའོ། །ནུབ་སྒོ་བ་ནི་ཞེས་གོང་དུ་གསུངས་ལ།



sa4
གསེར་ཕྲེང་དཀའ་གནད།
དེ་ནི་ནཱ་ལེནྡྲའི་ནུབ་སྒོ་བ་སློབ་དཔོན་ཤེར་འབྱུང་གི་མཚན་ཡིན། གསེར་ཕྲེང་ལས། ལ་
ནི་ཤིང་གི་ཆེད་དུ་ཆུ་འདྲེན་པ་ལ་ཤིང་ལ་ཆུ་འདྲེན་ཞེས་པ་ལྟར། ཤེར་ཕྱིར་གྱི་ཕྱིར་དུ་ཕྱག་
འཚལ་བ་ལ་དེ་ལ་ཕྱག་འཚལ་ཞེས་དགོས་ཆེད་ཀྱི་བཞི་པའོ། །ཞེས་གསུངས། དེ་ལ་སྣ་
ཚོགས་སྨྲ་མཁན་ཡོད་མོད། འཇམ་དབྱངས་དཀར་པོའི་རྣམ་སྤྲུལ་དུ་གྲགས་པ་མཁན་ཆེན་
འོད་ཟེར་རྡོ་རྗེ་ལགས་ཀྱིས་སྒོ་མང་ཆོས་རའི་ནང་ལམ་རིམ་ཆེན་མོའི་གསུང་བཤད་གནང་
སྐབས། ཚོགས་གཉིས་རླབས་པོ་ཆེ་བསགས་པའི་མཐུས་མངོན་པར་རྫོགས་པར་སངས་
རྒྱས་ཀྱང་ཡན་ལག་བདུན་གྱི་ཡུལ་དུ་མི་འགྱུར་ན། སངས་རྒྱས་པའི་དགོས་པ་མ་གྲུབ་པ་
ལྟ་བུ་རེད། ཅེས་གསུངས་པ་ཐོས་མྱོང་། དེས་ན་སངས་རྒྱས་ལ་ཕྱག་འཚལ་བ་སངས་
རྒྱས་ཀྱི་ཆེད་དུ་ཡིན་པ་དེ་བཞིན་ཤེར་ཕྱིན་ལ་ཕྱག་འཚལ་བའང་ཤེར་ཕྱིན་གྱི་ཆེད་དུ་ཡིན་
པ་རེད་བསམ་པ་བྱུང་། ཚིག་ལ་མི་རྟོན་དོན་ལ་རྟོན། ས་བོན་ལས་མྱུ་གུ་མ་བྱུང་ན་ས་
བོན་གྱི་དགོས་པ་མ་གྲུབ་པ་དང་། ཤེར་ཕྱིན་ལ་ཕྱག་འཚལ་མཁན་མ་བྱུང་ན་ཤེར་ཕྱིན་
གྱི་དགོས་པ་མ་གྲུབ་པའོ། །གསེར་ཕྲེང་ལས། དེ་ལ་རྒྱན་ཞེས་པ་ནི་དཔེའི་མིང་སྟེ། ཞེས་
གསུངས། རྒྱུན་ལ་རང་བཞིན་གྱི་རྒྱན་དང་། མཛེས་བྱེད་ཀྱི་རྒྱན་དང་། གསལ་བྱེད་ཀྱི་
རྒྱན་དང་། རྒྱན་གྱི་རྒྱན་དང་བཞི་ཡོད་པ་ལས་འགྲེལ་བ་དོན་གསལ་བཞི་བ་ཡིན་པ་གསེར་
ཕྲེང་ལྟར་དང་། སྔ་མ་གསུམ་གྱི་མཚན་གཞན་རྣམས་ཀྱང་གསེར་ཕྲེང་ལས་གསུངས་པ་
ལྟར་རོ། །སྤྱིར་འགྲེལ་བ་ལ་དོན་གྱི་གནད་ཚང་བར་སྟོན་པའི་དོན་འགྲེལ་དང་། དཀའ་
གོནད་བྱེ་བྲག་ཏུ་བཤད་པའི་དཀའ་འགྲེལ་དང་། ཚིག་འབྲུ་ཞིབ་ཏུ་གཉེར་པའི་ཚིག་འགྲེལ་
དང་། ཡིག་དོན་གྱི་ཐོབ་ཚོད་ཙམ་སྟོན་པའི་ངག་འགྲེལ་དང༌། འཕྲོས་པ་ཡན་ལག་དང་
བཅས་ཏེ་སྟོན་པ་རྒྱ་ཆེར་འགྲེལ་བ་དང་ལྔ་ཡོད།། འགྲེལ་བ་འདི་གསེར་གླིང་པས་རྒྱ་ཆེར་
འགྲེལ་དུ་བཞེད་པར་བུ་ཊིཀ་ལུང་གི་སྙེ་མར་གསུངས། ཉ་ཊཱིཀ་ཡིད་ཀྱི་མུན་སེལ་དུ་གསེར་
གླིང་བས་དཀའ་འགྲེལ་དུ་བཞེད་པར་གསུངས། ཆོས་བཤེས་ཀྱི་དོན་འགྲེལ་ལ་བཞེད་པ་



གསེར་ཕྲེང་དཀའ་གནད།
s5
ལྟར་རྗེ་གུང་ཐང་པས་གསུངས་སོ། །སྤྱིར་རྒྱན་ལ་བདུན་དང་རྒྱས་པར་ན་ཉེར་བརྒྱད་ཡོད་
དེ༔ གླེང་བསླང་པའི་རྒྱུན་དང་འཚང་རྒྱ་ཚུལ་གྱི་རྒྱན་དང་། མཐའ་དྲུག་གི་རྒྱན་དང་།
ཚུལ་བཞིའི་རྒྱན་དང་། འཆད་ཚུལ་གྱི་རྒྱན་དང་། ཉན་པ་པོའི་རྒྱན་དང་། དགོས་པ་
བདེན་གཉིས་ངེས་པའི་རྒྱན་དང་བདུན། དང་པོ་ལ་ལྔ། གཉིས་པ་ལ་བཞི། གསུམ་པ་ལ་
དྲུག །བཞི་པ་ལ་བཞི། ལྔ་པ་ལ་གཉིས། དྲུག་པ་ལ་ལྔ། བདུན་པ་ལ་གཉིས་ཏེ་ཉེར་བརྒྱད་
དོ༑ ༑སྐབས་མ་ཡིན་པས་དེ་ཙམ་ལས་མ་བྲིས་སོ། །སློབ་དཔོན་ཤེར་འབྱུང་དང་། སློབ་
དཔོན་ཆོས་བཤེས་གཉིས་ཀྱིས་འགྲེལ་བ་དོན་གསལ་གྱི་མཆོད་བརྗོད། ཤེས་རབ་ཕ་རོལ་
ཕྱིན་པ་ལ། །ཞེས་སོགས་ཀྱི་སྐབས་ནས་བསྟན་
ས་བསྟན་པའི་དགོས་སོགས་ཆོས་བཞི་འདོད་ཚུལ་
མི་འདྲ་བ་ཡིན་ཅིང་། སྤྱིར་འགྲེལ་བ་དོན་གསལ་གྱི་དགོས་སོགས་ཆོས་བཞི་འདོད་ཚུལ་
ལ་མི་འདྲ་བ་མེད་དེ། ཆོས་བཤེས་ཀྱིས་འགྲེལ་པའི་མཆོད་བརྗོད་ཀྱི་སྐབས་ནས་བསྟན་
པའི་འགྲེལ་པའི་ཉིང་དགོས་ལ་འགྲེལ་བ་ཁོ་ནའི་ཉིང་དགོས་དང་། དགོས་སོགས་གཞན་
གསུམ་ལའང་དེ་བཞིན་འདོད་པས། དེ་ལ་རྣམ་མཁྱེན་མེད་པར་འདོད་ཅིང་། སྤྱིར་འགྲེལ་
བ་དོན་གསལ་གྱི་ཉིང་དགོས་ལ་རྣམ་མཁྱེན་མེད་པར་མི་འདོད་པ་ནི། གསེར་ཕྲེང་ལས།
རྩ་བའི་གཞུང་ཉིད་ཀྱི་དབང་དུ་བྱས་པ་ཡང་། ཞེས་དང་། རྩ་འགྲེལ་ཉིང་དགོས་གཅིག་
པ་མི་འགལ་པའི་ཕྱིར་རོ། །ཞེས་དང་། མི་གནས་པའི་མྱང་འདས་རྩ་བའི་ཡང་མིན་པར་
ཐལ་བ་དང་། ཞེས་སོགས་དང་། ཁྱད་པར་ནི། ཤེར་འབྱུང་གིས་འགྲེལ་པའི་མཆོད་
བརྗོད་ཀྱིས་འགྲེལ་བ་དོན་གསལ་གྱི་དགོས་སོགས་ཆོས་བཞི་གཙོ་བོར་བསྟན་ནས། རྩ་བ་
མངོན་རྟོགས་རྒྱན་གྱི་དགོས་སོགས་ཆོས་བཞི་ཞར་ལ་བསྟན་ལ། སྐྱེ་བོ་བློ་གྲོས་དམན་པ་
དག་བཅོམ་ལྡན་འདས། ཞེས་སོགས་ཀྱི་སྐབས་སུ། རྩ་བ་མངོན་རྟོགས་རྒྱན་གྱི་དགོས་
སོགས་ཆོས་བཞི་གཙོ་བོར་བསྟན་ནས། འགྲེལ་བ་དོན་གསལ་གྱི་དགོས་སོགས་ཆོས་བཞི་
ཞར་ལ་བསྟན་པར་འདོད་པས། རྩ་བ་མངོན་རྟོགས་རྒྱན་གྱི་དགོས་སོགས་ཆོས་བཞི་དང་



ss
གསེར་ཕྲེང་དཀའ་གནད།
འགྲེལ་བ་དོན་གསལ་གྱི་དགོས་སོགས་ཆོས་བཞི་གཉིས་ཚར་གཉིས་བསྟན་པར་འདོད་ལ།
ཆོས་བཤེས་ཀྱིས་འགྲེལ་བར་རྩ་འགྲེལ་གཉིས་ཀྱི་དགོས་སོགས་བཞི་རེ་རེ་ལས་མ་བསྟན་
པར་འདོད་པ་གོང་འོག་གི་གཞུང་གི་འབྲེལ་གྱིས་ཤེས་པའི་ཕྱིར་རོ། །རྩ་འགྲེལ་གཉིས་ཀྱི་
དགོས་སོགས་ཆོས་བཞི་འགྲེལ་བ་དོན་གསལ་ལས་ཚར་གཉིས་བསྟན་པར་འདོད་དགོས་དེ།
གསེར་ཕྲེང་ལས། དེས་ན་བཤད་པ་སྔ་མ་ཉིད་མཛེས་སོ། །ཞེས་གསུངས་པའི་ཕྱིར། གསེར་
ཕྲེང་ལས། གཉིས་པ་ནི། གལ་ཏེ་ཀུན་གྱི་རྒྱན་དུ་འགྱུར་བའི་འགྲེལ་བ་རྩོམ་ན། ཀུན་གྱི་
རྒྱན་ཡིན་པར་གང་ལས་རྟོགས་ཤེ་ན། ཞེས་པའི་ལན་དུ། མཁས་པ་བཞིའི་བཤད་པ་ལས་
སོ་ཞེས་དང་། རྣམ་པར་དབྱེ་ཞེས་རྩོམ་པར་དམ་བཅས་པ་ལ། ཅི་མངོན་རྟོགས་རྒྱན་
གྱི་འགྲེལ་བ་གཞན་དག་ཀྱང་ཡོད་དམ་ཞེ་ན། ཞེས་པའི་ལན་དུ་ཡོད་ཅེས་སྟོན་པའི་འབྲེལ་
སྒྲིག་ཚུལ་གཉིས་ལས། འདིར་སྔ་མའི་རྗེས་སུ་འབྲངས་ཏེ་བཤད་དོ། །ཞེས་གསུངས། ཕྱི་
མ་ནི། གོང་དུ་གསེར་ཕྲེངལས། གལ་ཏེ་འདི་བརྩམས་པ་ཉིད་ནས་རྒྱན་དུ་གྲུབ་ཟིན་པའི་
ཕྱིར་རྒྱན་དུ་བྱས་མི་དགོས་ཤེ་ན། ཉེས་པ་མེད་དེ། ཞེས་པ་ནས་དྲི་མ་དེ་དག་སེལ་པའི་
སྒོ་ནས་རྒྱན་དུ་བྱེད་པས་འདི་ནི་རྒྱན་གྱི་རྒྱན་ཏེ། ཇི་སྐད་དུ། སློབ་དཔོན་ཀ་ཤིས། ཀླན་
ཀ་ངན་པའི་དྲི་མ་སེལ་བས་ན་འདི་ནི་དབུ་མའི་རྒྱན་ནོ་ཞེས་པ་དང་མཐུན་ནོ། །ཞེས་གསུངས་
འི་ཕྱིར། དེ་ལྟ་ན་འོ་ན། མ་རྟོགས་པའམ་ལོག་རྟོག་དབང་གིས་འདིས་ཡུམ་དོན་གསལ་
པར་བྱེད་པ་མ་ཡིན་པའི་ཕྱིར། རྒྱན་མ་ཡིན་ནོ་སྙམ་དུ་ཀླན་ཀའི་དྲི་མ་སྐྱེ་སྲིད་པ་དེ། རྒྱ་
འགྲེལ་དང་ལོ་ཉི་ཤུས་སེལ་མི་ཐུབ་པར་ཐལ། ་རྒྱ་འགྲེལ་ཉེར་གཅིག་གི་ནང་ནས་འགྲེལ་
བ་དོན་གསལ་ཁོ་ན་རྒྱན་གྱི་རྒྱན་དུ་བཞག་པའི་རྒྱུ་མཚན་ཡོད་པའི་ཕྱིར། འདོད་ན། འོག་
ཏུ་འབྲེལ་སྒྲིག་ཚུལགཉིསཀྱི་སྔ་མའི་ལན་དུ། མཁས་པ་བཞིའི་བཤད་པ་ལམ་སོ། །ཞེས་
གསུངས་མི་རིགས་པར་ཐལ། རྒྱ་འགྲེལ་ཉེར་གཅིག་གི་དང་པོ་ཉི་ཤུ་ལས་སོ། །ཞེས་ལན་
བཏབ་ན་རུང་བའི་ཕྱིར། དེར་ཐལ། འགྲེལ་བ་ལས། ཕན་གདགས་འདོད་པས་སྤྲོ་བ་



གསེར་ཕྲེང་དཀའ་གནད།
sar
སྐྱེས། །ཞེས་པའི་སྤྲོ་བ་སྐྱེས་ཚུལ་ལ་མཁས་པའི་བཤད་པ་གསུམ་བྱུང་བའི་ཕྱིར་ཏེ། ། བླ་
མ་གསེར་གླིང་པས་བཏང་སྙོམས་པའི་བཤད་པ་ནི། མཁས་པ་སྔ་མ་བཞི་ལ་འཐད་མི་འཐད་
སོགས་ཀྱི་ཟུར་མི་ཟ་བར་དེ་དག་བཤད་པའི་རྣམ་གྲངས་ཙམ་དུ་བཀོད་ནས་སློབ་དཔོན་སེང་
གེ་བཟང་པོ་རང་ཉིད་ཀྱིས་ཀྱང་འཆད་པར་སྤྲོ། ཞེས་བཤད་པ་མཛད་པས་བཏང་སྙོམས་
ཀྱི་བཤད་པ་དང་། ལོ་སྒྱུ་བ་ཆེན་པོས་འཇམ་པོའི་བཤད་པ་ནི། རང་སྟོབས་ཀྱིས་འཆད་
མི་ཐུབ་ཀྱི་སློབ་དཔོན་སྔ་མ་རྣམས་ཀྱི་དྲིན་དང་མན་ངག་ལ་བརྟེན་ནས་འཆད་པ་ལ་སྤྲོ་ཞེས་
པ་དང་། སློབ་དཔོན་ཤེར་འབྱུང་གིས་རྩུབ་པོའི་བཤད་པ་ནི། སློབ་དཔོན་སྔ་མ་རྣམས་
ཀྱིས་མ་རྟོགས་པ་དང་ལོག་པར་རྟོག་པ་སོགས་ཀྱི་དྲི་མ་སེལ་མི་ནུས་ཤིང༌། སློབ་དཔོན་
སེང་གེ་བཟང་པོ་རང་ཉིད་ཀྱི་དྲི་མ་དེ་དག་སེལ་བའི་སྒོ་ནས་འཆད་པ་ལ་སྤྲོ་བ་སྐྱེས་ཞེས་
བཤད་པ་མཛད་པས་རྩུབ་པའི་བཤད་པ་ཞེས་གྲགས་པ་ཡིན་ལ། དེའང་སློབ་དཔོན་སྔ་མ་
བཞི་དྲི་མ་དེ་དག་སེལ་མི་ནུས་པའི་ཚུལ་ཇི་ལྟ་བུ་ཡིན་ཞེ་ན། འཕགས་པ་ཐོགས་མེད་ཀྱིས་
་དེ་ཉིད་རྣམ་ངེས་ཀྱི་སྐབས་སུ་མཁྱེན་གསུམ་རྒྱས་པར་བཤད་ནས། - སྦྱོར་བཞི་རྒྱས་པར་
བ་བཤད་པས། མ་རྟོགས་པའི་དྲི་མ་སེལ་མི་ཐུབ། སློབ་དཔོན་དབྱིག་གཉེན་གྱིས་རྣམ་
་རིག་ཙམ་གྱི་ལྟ་བར་ཞེན་ཏེ་ཉི་ཁྲིའི་གཞུང་འགྲེལ་ཀྱི་སྐབས་སུ་ཉི་ཁྲིའི་དོན་སེམས་ཙམ་དུ་
བཀྲལ་བས་ལོག་པར་རྟོག་པའི་དྲི་མ་སེལ་མི་ཐུབ། འཕགས་པ་གྲོལ་སྡེས་ཉི་སྣང་གི་ཚིག་
ཟིན་ལ་ཡེ་ཤེས་ཆོས་སྐུ་རྒྱས་པར་མ་བཤད་པ་དང་། ཆོས་སྐུ་མཛད་པ་དང་བཅས་པ། །ཞེས་
པའི་ཆོས་སྐུ་ལ་ཆོས་སྐུ་སྤྱི་ལྡོག་བཞག་ནས། རྣམ་པ་བཞིར་ནི་ཡང་དག་བརྗོད། །ཅེས་
་བཞི་པོ་ལ་དབྱེ་གཞི་ཆོས་སྐུ་དང་། དབྱེ་བ་ངོ་བོ་ཉིད་སྐུ་དང་། ལོངས་སྐུ་དང་། སྤྲུལ་
་སྐུ་གསུམ་དང་བཞིར་བཤད་པ་དང་། མངོན་རྟོགས་རྒྱན་ཉི་ཁྲི་ཙམ་དང་སྦྱར་བས་ཐེ་ཚོམ་
''སྦྱོཛིམ་མ་སེལ་ལ། བཙུན་པ་གྲོལ་སྡེས་བསྟན་བཅོས་མཐའདག་མ་རྙེད་པས་ན་རྨོངས་
ལའི་དྲི་མ་སེལ་མི་ཐུབ་ལ། མདོར་ན་བཤད་དགོས་པ་མ་བཤད་ལ་བཤད་མི་དགོས་པ་བཤད་



ss
གསེར་ཕྲེང་དཀའ་གནད།
པས་དྲི་མ་དེ་དག་མ་སེལ་ཞེས་པའོ། །འགྲེལ་བ་འདིར་ནི་སྦྱོར་བཞི་རྒྱས་པར་བཤད་པས་
མ་རྟོགས་པའི་དྲི་མ་སེལ་ཐུབ། ཡུམ་གྱི་མདོའི་དོན་དབུ་མའི་ལུགས་སུ་འགྲེལ་བས་ལོག་
པར་རྟོག་པའི་དྲི་མ་སེལ་ཐུབ། ཡེ་ཤེས་ཆོས་སྐུ་རྒྱས་པར་བཤད་པ་དང་། ཆོས་སྐུ་མཛད་
པ་དང་བཅས་པ། །ཞེས་པའི་ཚིག་ཟིན་གྱི་ཆོས་སྐུ་ལ་ཡེ་ཤེས་ཆོས་སྐུ་འཇོག་པས་སྐུ་བཞི་
ཀ་མངོན་རྟོགས་རྒྱུན་གྱི་ལུས་རྒྱས་བཤད་དུ་དངོས་སུ་བསྟན་པར་བཤད་ལ། སློབ་དཔོན་
སེང་གེ་བཟང་པོ་རང་ཉིད་ཡུམ་གྱི་མདོའི་དོན་ལ་ངེས་པ་རྙེད་ནས་འགྲེལ་བ་འདི་བརྩམས་
པས་ན། རྨོངས་པའི་དྲི་མ་ཡང་སེལ་ཞེས་བཤད་ན་ཤེར་འབྱུང་གི་བཤད་པ་འཐད་ལ། སློབ་
དཔོན་སྔ་མ་བཞིས་ཡུམ་གྱི་མདོའི་ཚིག་དོན་ཇི་ལྟར་བཤད་པའི་རྣམ་གྲངས་ཙམ་བཀོད་པ་
ལས་ལུང་རིགས་ཀྱི་སྒོ་ནས་འཐད་མི་འཐད་ཀྱི་རྣམ་དབྱེའི་གསལ་ཁ་མ་བྱུང་བས་ན། བཏང་
སྙོམས་ཀྱི་བཤད་པའང་འཐད་ལ། གསེར་ཕྲེང་ལས། སྔ་མའི་རྗེས་སུ་འབྲངས་ཏེ་བཤད་
དོ༑ ༑ཞེས་གསུངས་པས་འཇམ་པོའི་བཤད་པ་ཡང་འཐད་ལ། དེ་ལྟར་ན་འགྲེལ་བ་དོན་
གསལ་གྱི་བཤད་པ་ལ་མཁས་པ་གསུམ་གས་བཤད་པའི་ཆ་གསུམ་ག་ཚང་བས་ན། བཤད་
ཚུལ་གསུམ་ག་རང་ལུགས་ཡིན་ནོ། །མཁས་པ་གསུམ་གྱིས་བཤད་ཚུལ་རྣམས་རྗེ་གུང་
ཐང་པའི་གསུང་གཞིར་བཞག་བཀོད་པ་ཡིན། འོག་ཏུ་འགྲེལ་བར། འཕགས་པ་རྣམ་པར་
གྲོལ་སྡེ་ཡི། །མཐུ་ཡིས་དོན་མཐོང་སྒོ་ནས་ནི། །གོ་བར་སླ་ཕྱིར། ཞེས་པའི་དོན་འོག་ཏུ་
གསེར་ཕྲེང་ལས། དྲི་ལན་གྱི་སྒོ་ནས་བཤད་འདུག་པ་དེ། འདིའི་ཐད་དུ་དྲན་པར་བྱ། ལ་
ལ་ལས་དོན་གཞན་ལས་ཚིག །ཞེས་པ་ནས། རིང་མོ་ཞིག་ནས་མཐོང་བ་ཡིན། །ཞེས་
པའི་བར་གྱི་ཚིགས་སུ་བཅད་པ་བརྒྱད་ཀྱིས་བརྗོད་བྱ་ཇི་ལྟར་བསྟན་པའི་གོ་རིམ་ལ་སློབ་
དཔོན་ཆོས་ཀྱི་བཤེས་གཉེན་དང་། སློབ་དཔོན་ཤེར་འབྱུང་གཉིས་ཀྱིས་བཅད་སྒྲིག་སྟངས་
མི་འདྲ་ཡང་ཕྱི་མ་རང་ལུགས་སུ་མཛད་དོ། །འགྲེལ་བ་དོན་གསལ་རྒྱུན་གྱི་རྒྱན་ཡིན་པའི་
རྒྱུ་མཚན་དུ། གོང་དུ་གསེར་ཕྲེང་ལས། དེ་ལ་སློབ་དཔོན་གྱིས་སྒྲ་དྲང་ཐད་དུ་བསྟན་ཞིང་



གསེར་ཕྲེང་དཀའ་གནད།
sa
དོན་གསལ་ལ་ཚིག་བདེ་བའི་འགྲེལ་བ་འདི་མཛད་པས། ཞེས་གསུངས་ལ། འགྲེལ་བ་
གཞན་ཉི་ཤུ་བོ་གང་རུང་ལ་འདི་ལྟ་བུའི་འགྲེལ་བ་མེད་དམ་སྙམ་པའི་དོགས་པ་སྐྱེ་སྲིད་པས་
ཞིབ་ཆ་དགོས། གོང་དུ་འབྲེལ་སྒྲིག་ཚུལ་གཉིས་ལས་ཕྱི་མའི་རྗེས་སུ་འབྲངས་ཏེ་མ་བཤད་
པ་ནི། ཐོགས་མེད་སྐུ་མཆེད་གཉིས་ཀྱིས་རྒྱན་གྱི་འགྲེལ་བ་མ་བརྩམས་པས་སོ། །འོན་
ཀྱང་འགྲེལ་བ་དོན་གསལ་ལ་བརྟེན་ནས་མངོན་རྟོགས་རྒྱན་ཡུམ་གསུམ་གྱི་རྒྱན་ཏུ་རྟོགས་
པ་ལ། སྐུ་མཆེད་གཉིས་ཀྱིས་ཡུམ་གྱི་མདོའི་དོན་འགྲེལ་ཚུལ་ཤེས་དགོས་པའི་གནད་ཀྱང་
ཤེས་དགོས་སོ། །མདོར་བསྡུས་ན། འགྲེལ་བ་དོན་གསལ་མངོན་རྟོགས་རྒྱན་ཡུམ་ཀུན་
གྱི་རྒྱན་དུ་བཤད་པའི་འགྲེལ་བ་ཡིན་པ་མཁས་པ་སྔ་མ་བཞིའི་བཤད་པ་ལ་བརྟེན་ནས་རྟོགས་
དགོས་པ་སྐབས་ཀྱི་དོན་ནོ། །ཤེས་རབ་ཕ་རོལ་ཕྱིན་པ་ལ། །ཞེས་སོགས་ཤོ་ལོ་ཀ་གཅིག་
ནི་མཆོད་བརྗོད་དང་དགོས་འབྲེལ་ངག་དང་རྩོམ་པར་དམ་བཅའི་གཞུང་གསུམ་ག་ཡིན་
ཞིང་དེས་འགྲེལ་བ་བརྩམས་པའི་བརྗོད་བྱ་དང་དགོས་པ་དང་ཉིང་དགོས་གསུམ་དངོས་སུ་
བསྟན་ནས་འབྲེལ་བ་ཤུགས་ཀྱིས་བསྟན་པ་གསེར་ཕྲེང་གི་དགོངས་པའོ། །འབྲེལ་བ་ལ་
ཐ་དད་ཡིན་དགོས་མི་དགོས་དང་། ཤུགས་ལ་བསྟན་པའི་འབྲེལ་བ་ལ་གང་ངོས་འཛིན་
དཔྱད་ན་རིག་པ་ལ་ཕན་ནོ། །
མཁས་པ་སྔ་མ་བཞིའི་དང་པོ་འཕགས་པ་ཐོགས་མེད་ཀྱིས་བཤད་པ་ནི། འགྲེལ་
བ་དོན་གསལ་ལས། འགྲོ་ལ་ཆགས་པས་ཀུན་ཆགས་མཛད། །འཕགས་པ་ཐོགས་མེད་
སྐྱོབ་ཉིད་ཀྱིས། །མི་ཕམ་མགོན་ལ་གསན་ནས་ནི། །བསྟན་བཅོས་ཆེན་པོའི་རྣམ་བཤད་
མཛད། །ཅེས་བྱུང་། དེ་ཡང་བསྟན་བཅོས་ཆེན་པོ་སྟེ་མངོན་རྟོགས་རྒྱན་གྱི་ཞེས་ཁ་ཅིག་
འཆད་ཀྱང་། སྐུ་མཆེད་གཉིས་ཀས་རྒྱན་དང་མ་སྦྱར་བར་མདོ་ཉི་ཚེ་བཀྲལ་བར་གསེར་
ཕྲེང་ལས་གསུངས་ལ། གོང་དུ་གསེར་ཕྲེང་ལས། ཐུབ་པའི་དགོངས་རྒྱན་མདོ་དང་སྦྱར་
བའི་འགྲེལ་བ་ཡིན་པར་གསུངས་པའི་རྒྱུ་མཚན་ལ་དཔག་ན། ཉི་ཁྲིའི་རྣམ་ངེས་ཡང་མདོ་



B0
གསེར་ཕྲེང་དཀའ་གནད།
དང་སྦྱར་པའི་འགྲེལ་བ་ཡིན་ཆོག་ཏེ། བསྟན་བཅོས་དང་མདོ་གཉིས་བརྗོད་བྱ་གཅིག་པར་
གསེར་ཕྲེང་ལས་གསུངས་པའི་ཕྱིར། དེས་ན། གསེར་ཕྲེང་ལས། འདི་ཉི་ཁྲི་དེ་ཉིད་རྣམ་
ངེས་ཟེར་བ་བརྟག་དགོས་སོ། །ཞེས་གསུངས་པའང་དེ་ཡིན་ནོ། །རྗོད་བྱེད་ཚིག་གི་དབང་
དུ་བྱས་ན་ཉི་ཁྲི་ཁོ་ནའི་འགྲེལ་བ་ཡིན་ཟེར་དགོས་སམ་དཔྱད། ཡང་ན་ཡུམ་གསུམ་ཀའི་
འགྲེལ་བ་ཡིན་པའི་ཕྱིར་ནའོ། །ཡང་གསེར་ཕྲེང་ལས། ཚིག་གསལ་དུ་བསྟན་བཅོས་ནི།
ཉོན་མོངས་དགྲ་རྣམས་མ་ལུས་འཆོས་པ་དང་། །ངན་འགྲོ་སྲིད་ལས་སྐྱོབ་པ་གང་ཡིན་
པ༑ ༑འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །ཞེས་གསུངས་པས་བཀའ་ཡང་
བསྟན་བཅོས་ཡིན་ཏེ། རྒྱུ་མཚན་དེ་གཉིས་ཚང་བའི་ཕྱིར། ཞེས་སོགས་སྤྲོ་བྱ་མང་ཏེ་འཆད་
པར་འགྱུར་རོ། །འོ་ན། གོང་གི་ཆགས་པ་སྔ་ཕྱི་གཉིས་ཀྱི་དམིགས་ཡུལ་དོན་གཅིག་ཡིན་
མིན། དང་པོ་ལྟ་ན། རྗེ་བཙུན་བྱམས་པའི་སྤྲུལ་བ་ཁྱི་མོའི་རྣམ་པ་ཅན་གྱི་གང་ཟག་དེ།
ཆགས་པ་སྔ་མའི་དམིགས་ཡུལ་ཡིན་པར་ཐལ། ཕྱི་མའི་དམིགས་ཡུལ་ཡིན་པའི་ཕྱིར་ཏེ།
གསེར་ཕྲེང་ལས། འགྲོ་བ་རིགས་ལྔ་ལ་ཆགས་པ་སྟེ། ཞེས་དང་། ལྷག་པར་ཡང་བརྩེ་
བར་མཛད་པའི་སྙིང་རྗེ་ལ་བརྟེན་ནས་སོ། །ཞེས་སྙིང་རྗེ་དང་པོའི་དམིགས་ཡུལ་འགྲོ་བ་
རིགས་ལྔ་དང་། ཆགས་པ་གཉིས་པའི་དམིགས་ཡུལ་ཟུར་དུ་གསུངས་པའི་ཕྱིར། གཞན་
དུ་ན། ཟློས་པར་འགྱུར་པའི་ཕྱིར་དང་། ཆགས་པ་གཉིས་པའི་ཡུལ་ནི། གསེར་ཕྲེང་
ལས། འཕགས་པ་ཐོགས་མེད་ཞབས་ཀྱིས་ཀྱང་། སྙིང་རྗེས་སྲོག་ཆགས་རྣམས་འཚོ་བའི་
ཚུལ་གྱིས་ཡན་ལག་དང་ཉིང་ལག་ཐམས་ཅད་ཀྱི་ཤ་ལ་སོགས་པ་བཅད་ཅིང་སྦྱིན་པར་མཛད་
པ་ལས། དགའ་ལྡན་གྱི་གནས་ནས་བྱོན་པའི་མགོན་པོ་བྱམས་པ་མཐོང་ནས། ཇི་ལྟར་
སྔ་མའི་ལུས་དེ་ཐོབ་སྟེ། ཞེས་གསུངས་པའི་ཕྱིར། དེས་ན། སྙིང་རྗེའི་དམིགས་ཡུལ་
ཡིན་ན། སྡུག་བསྔལ་ཅན་ཡིན་པས་ཁྱབ་བམ་མ་ཁྱབ། སྙིང་རྗེ་ཡིན་ན་སྡུག་བསྔལ་ཅན་
གྱི་གང་ཟག་ལ་དམིགས་པས་ཁྱབ་མ་ཁྱབ་སོགས་དཔྱོད། གསེར་ཕྲེང་ལས། སློབ་དཔོན་



གསེར་ཕྲེང་དཀའ་གནད།
c81
འདི་ཡོན་ཏན་གྱི་ཁྱད་པར་ཅི་ལྟ་བུ་ཞིག་དང་ལྡན་ཞེ་ན། ཞེས་པ་ནས་དབུ་མ་རྒྱན་གྱི་རང་
འགྲེལ་དང་། དབུ་མའི་མན་ངག་རིན་པོ་ཆེའི་ཟ་མ་ཏོག་ཁ་ཕྱེ་བ་དང་། ཚིག་གསལ་དུ་
ས་གསུམ་པ་བརྙེས་པར་བཤད་ཅིང་། ཞེས་གསུངས་པའི་ཕྱིར། འོ་ན། འཕགས་པ་ཐོགས་
མེད་ཀྱིས་ལོ་གསུམ་གསུམ་བྱས་པའི་བཞི་སྟེ་ལོ་བཅུ་གཉིས་བྱམས་པ་མགོན་པོ་བསྒྲུབས་ནས་
ཞལ་གཟིགས་པ་ཇི་ལྟར་ཡིན། ས་གསུམ་པ་ནས་ཡོན་ཏན་སྡེ་ཚན་འབུམ་ཕྲག་བཅུ་གཉིས་
ཐོབ་ཕྱིར་སྟེ། ས་བཅུ་པའི་མདོ་དབུ་མ་ལ་འཇུག་པ་ལས། དེ་ཚེ་འདིས་ནི་སངས་རྒྱས་
བརྒྱ་མཐོང་ཞིང་། །ཞེས་པ་ནས། སྐད་ཅིག་སྐད་ཅིག་ལ་ནི་སྟོན་པར་ནུས། །ཞེས་པའི་
བར་འགྲེལ་ཚུལ་དེའི་ཕྱིར། ཞེས་པའི་དོགས་པ་སྐྱེ་སྲིད། འཕགས་པ་ཐོགས་མེད་ཀྱིས་
རྗེ་བཙུན་བྱམས་པ་མགོན་པོ་སྒྲུབ་སའི་གནས་ནི་ཨཙིཎཱའི་བྲག་ཕུག་མང་པོའི་ནང་ནས་གཅིག་
ཡིན་དེ། ཏཱ་ར་ནཱ་ཐའི་རྒྱ་གར་ཆོས་འབྱུང་ལས། ཨཙཎྜ་ཞེས་བྱ་བའི་གྲོང་ཁྱེར་ནས་སྤུ་
གྲི་བླངས། ལྷུང་བཟེད་དང་འཁར་གསིལ་གཏིང་བར་བཞག །སྤུ་གྲིས་སྐུའི་བརླ་ཤ་ཕྲལ་
ཏེ༑ སྤྱན་བཙུམས་ནས་འབུ་རྣམས་བླང་བར་བརྩམས་པ་ན། ཕྱག་གིས་ཡུལ་བ་ལས་ཅི་
ཡང་མ་རྙེད་ནས་སྤྱན་ཕྱེ་བ་ན། ཁྱི་དང་འབུ་མེད་པར་རྗེ་བཙུན་བྱམས་པ་མཚན་དཔེ་འོད་
འབར་བ་གཟིགས་ནས། ཀྱེ་མ་ཡབ་གཅིག་བདག་གི་སྐྱབས། །ཞེས་སོགས་ལས་ཤེས་ནུས།
རི་བོ་བྱ་རྐང་ངོས་འཛིན་ཚུལ་མི་འདྲ་བ་མང་པོ་ཡོད་ཀྱང་དོན་ལ་དེ་ཡིན་པ་འདྲ། གསེར་
ཕྲེང་ལས། འཕགས་པ་ཐོགས་མེད་ཀྱིས་གསུང་རབ་མ་ལུས་པ་ཐུགས་སུ་ཆུད་ཅིང་རྟོགས་
པ་ཐོབ་པ་ཡིན་དུ་ཟིན་ཀྱང་། ཞེས་པ་ནས་ཟབ་པ་ཉིད་ཀྱིས་ན་ཤེས་རབ་ཀྱི་ཕ་རོལ་ཏུ་ཕྱིན་
པའི་དོན་དཔོག་པར་མ་དཔྱོད་ནས། ཡིད་མི་བདེ་བ་རྗེས་སུ་ཐོབ་པར་གྱུར་ཏེ། དེ་ནས་
དེའི་དོན་དུ་བཅོས་ལྡན་འདས་འཕགས་པ་བྱམས་པ་མཉེས་པར་བྱས་ནས། ཞེས་སོགས་
འགྲེལ་ཆེན་གྱི་བཤད་པ་བཀོད་པ་ནི།། འཕགས་པ་ཐོགས་མེད་ཀྱིས་ཡུམ་གྱི་མདོའི་དངོས་
བསྟན་གྱི་དོན་དང་ཤུགས་བསྟན་གྱི་དོན་གཉིས་ཐུགས་སུ་ཆུད་པ་དང་རྟོགས་པ་ཡིན་ཀྱང་།



གསེར་ཕྲེང་དཀའ་གནད།
སྦས་དོན་དཔོག་པར་མ་དཔྱོད་པའི་དོན་དུ་སྣང་ལ། དེ་ལྟ་ན། ཡུམ་གྱི་མདོའི་སྦས་དོན་
ཇི་ལྟ་བུ་ཞིག་ཡིན་ཞེ་ན་རྣམ་བཤད་སྙིང་པོའི་རྒྱན་ལས། བསྟན་བཅོས་མངོན་པར་རྟོགས་
པའི་རྒྱན་འདིར་ནི་སྟོང་པ་ཉིད་ཀྱི་ལྟ་བ་མཐར་ཐུག་པ་ཡང་དང་ཡང་དུ་གསུངས་མོད་ཀྱི།
གཏན་ལ་དབབ་བྱའི་གཙོ་བོ་ནི། རིགས་ཅན་གསུམ་གྱི་མངོན་པར་རྟོགས་པའི་རིམ་པ། ངོ་
བོ་ངེས་པ་དང་། གྲངས་ངེས་པ་དང་། གོ་རིམ་ངེས་པ་གསུམ་གྱི་སྒོ་ནས་ཇི་ལྟར་ཉམས་
སུ་ལེན་པའི་ཚུལ་མདོ་རྒྱས་འབྲིང་བསྡུས་གསུམ་གྱི་སྦས་དོན་ཁོངས་ན་གནས་པ་གསལ་བར་
སྟོན་པར་བྱེད་དོ། །ཞེས་གསུངས་པ་ལྟར་རོ། །དེ་ལྟར་ན་འོ་ན། སྦས་དོན་ནི་མདོ་ཐམས་
ཅད་ལ་ཡོད་དམ་ཞེས་ན། མེད་དེ། གུང་ཐང་བསྟན་པའི་སྒྲོན་མེས་མཛད་པའི་སྦས་དོན་
གསལ་བ་ལས། མདོ་གཞན་ལ་སྦས་དོན་ཟེར་བ་མེད་ཀྱང་ཤེར་མདོར་ཡོད་པ་དེ་མདོའི་
ཡང་རྩེ་ཡིན་པས་སྔགས་ཀྱི་ཚུལ་བཞི་སོགས་ལ་ཕྱོགས་པའི་རྟགས་ཡིན། ཞེས་གསུངས།
སྦས་དོན་དང་ཤུགས་བསྟན་གཉིས་ལ་མི་འདྲ་བའི་ཁྱད་པར་ཇི་ལྟར་ཡིན་ཞེ་ན། ཡང་དེ་
ཉིད་ལས། སྤྱིར་སྦས་དོན་དང་ཤུགས་བསྟན་གཉིས་མི་འདྲ་སྟེ། ཤུགས་བསྟན་ནི་གཞུང་
གང་ལའང་ཡོད་ཅིང་དངོས་བསྟན་གྱི་དོན་ལ་དཔྱད་པའི་རིགས་པའི་སྟོབས་ཀྱིས་རྟོགས་
ནུས་པ་ཞིག་ཡིན། སྦས་དོན་ནི་བླ་མའི་ངག་གིས་མ་བསྟན་པར་རང་དབང་དུ་དཔྱད་པས་
རྟོགས་མི་ནུས་པ་ཞིག་ཡིན་ལ། མདོ་གཞན་ལ་སྦས་དོན་གྱི་ཐ་སྙད་མེད་པར་ཤེར་མདོ་
ལ་འབྱུང་བ་དེ་བླ་མེད་ཀྱི་རྒྱུད་མཐར་ཐུག་པ་རྣམས་དང་ཁད་ཉེ་བའི་རྟགས་ཡིན་ཏེ། དངོས་
སུ་ཡུལ་སྟོང་ཉིད་གསུང་བ་དེའི་སྦས་དོན་ལ་ལམ་ཞིག་སྟོན་ཚུལ་ཡོད་ཚེ་མཐོང་ལམ་གྱི་ཡེ་
ཤེས་དང་མཐར་ཐུག་གི་སྐུ་སོགས་སྟོན་ཚུལ་ཡོད་དགོས་པས་ཚུལ་བཞིའི་དོན་ཚང་བར་
འབྱུང་ངོ་། །ཞེས་གསུངས་པ་ལྟར་རོ། །པཎ་ཆེན་བསོན་ནམས་གྲགས་པའི་ཕར་ཕྱིན་
མཐའ་དཔྱོད་ལས། སྤྱིར་སྦས་དོན་དུ་བྱེད་ཚུལ་གཉིས་ཡོད་དེ། མ་བསྟན་པར་སྦས་པ་
གར་དང་། བནཡང་མི་མངོན་པར་སྨྲས་པ་གཅིག་དང་གཉིས་སུ་ཡོད་པའི་ཕྱིར། འདིར་



གསེར་ཕྲེང་དཀའ་གནད།
t
ནི་ཕྱི་མ་ལྟར་ཏེ། ཞེས་གསུངས། གཞན་ཡང་། བཅོམ་ལྡན་འདས་ཟབ་མོ་སྣང་བའི་
ཏིང་ངེ་འཛིན་ལ་ཞུགས། འཕགས་པ་སྤྱན་རས་གཟིགས་ཀྱང་སྟོང་པ་ཉིད་ལ་བལྟས་ནས།
ཚེ་དང་ལྡན་པ་ཤཱ་རིའི་བུ་ལ་གསུང་ཚུལ་གྱི་མན་ངག་
་ངག་གླེང་གཞིས་བསྡུས་པ་རྣམས་ཏདྱ་ཐཱ་
ཞེས་པས་བསྟན། སྐུ་གསུང་ཐུགས་གསུམ་གྱི་བདག་ཉིད་ཨེ་ཝཾ་གྱི་དོན་མཐར་ཐུག་པ་གླེང་
གཞིའི་ཁོངས་ན་གནས་པ་དེ་ཉིད་ཨོ། ཞེས་པས་བསྟན། ཤཱ་རིའི་བུ་རིགས་ཀྱི་བུའམ་རིགས་
ཀྱི་བུ་མོ། ཞེས་པ་ནས། རྣམ་པར་བལྟ་བར་བྱ། ཞེས་པའི་བར་གྱི་སྦས་དོན་ཚོགས་སྦྱོར་
གཉིས། ག་ཏེ་ག་ཏེ་ཞེས་པས་བསྟན། ཕུང་པོ་ལྔ་པོ་ཞེས་པ་ནས། མ་ཐོབ་པའང་མེད།
ཅེས་པའི་བར་སྦས་ནས་བསྟན་པའི་མཐོང་ལམ་དེ། པཱ་ར་ག་ཏེ། ཞེས་པས་བསྟན། དེ་
ལྟ་བས་ན། ཞེས་སོགས་ཀྱི་སྦས་དོན་གྱི་སྒོམ་ལམ་དེ་པཱ་ར་སཾ་ག་ཏེ། ཞེས་བས་བསྟན།
དུས་གསུམ་དུ། ཞེས་སོགས་ཀྱི་སྦས་དོན་གྱི་མི་སློབ་ལམ་དེ་པོ་དྷི། ཞེས་པས་བསྟན། །སཱ་
ཧཱ་ནི། ་གཞི་ཚུགས་ཞེས་པ་དེ་བརྟན་པར་བྱེད་པའི་དོན་ཏེ། ལམ་ལྔའི་ཉམས་ལེན་གྱི་སྒོ་
ནས་ཐོག་མའི་མོ་གྱི་མཚོན་དོན་དེ་སྒྲུབ་པར་བྱེད་པ་ལ། ཐུན་མོང་གི་དབང་དུ་བྱས་ན།
སྟོང་པར་གནས་དང་སེམས་ཅན་ཡོངས་སུ་མ་གཏོང་དང་། ཞེས་པ་ལྟར་སྟོང་ཉིད་སྙིང་
རྗེའི་སྙིང་པོ་ཅན་གྱི་གཞི་ཚུགས་པར་བྱེད་པ་དང་། རྒྱུད་སྡེ་འོག་མར་སྦྱར་ཚེ་ཟབ་པ་སྟོང་
ཉིད་དང་། གསལ་བ་ལྷའི་འཁོར་ལོ་ཟུང་འཇུག་གི་གཞི་ཚུགས་པར་བྱེད་པ་དང་། བླ་མེད་
ལྟར་ན་ལྷན་སྐྱེས་ཀྱི་བདེ་བ་ཆེན་པོ་དང་སྟོང་པ་དབྱེར་མི་ཕྱེད་པའི་གཞི་ཚུགས་པར་བྱེད་
དགོས། སྔགས་འདི་ལ་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས།
ཅེས་སོགས་གསུངས་པ་ནི། དོན་དམ་པ་རྟོགས་པར་བྱེད་པ་དང་། མ་རིག་པ་སྤོང་བ་
དང་། གཟིགས་ཚུལ་ལ་དེ་ལས་གོང་ན་མེད་པ་དང་། མི་མཉམ་པ་སངས་རྒྱས་སམ་ནམ་
མཁའ་དང་མཉམ་པར་བྱེད་པ་དང་། སྡུག་བསྔལ་མ་ལུས་པ་ལས་སྐྱོབ་པ་སོགས་དོན་གཅིག་
པ་ལ་སྒོ་དུ་མ་ནས་བསྔགས་འོས་ཡིན་ནོ། །རྒྱས་པར་སྦས་དོན་གསལ་བ་ལས་ཤེས་པར་



sb4
གསེར་ཕྲེང་དཀའ་གནད།
བྱའོ། །དེ་བཞིན་དུ་མདོ་ཡུམ་རྒྱས་འབྲིང་བསྡུས་གསུམ་མམ་ཡུམ་སྐོར་དགུའི་ཚིག་གང་
ནས་གང་གི་བར་བསྟན་པའི་སྦས་དོན། མངོན་རྟོགས་རྒྱན་གྱི་ཚིག་གང་གིས་བསྟན་པ་དང་།
ཚིག་རྐང་དུ་ཞིག་གི་བསྟན་པ་དང་། ཚུལ་ཇི་ལྟར་བསྟན་པ་དང་། འདི་ལ་བཤད་ཐབས་
ཡན་ལག་ལྔ་སྦྱར། སྦས་དོན་ལའང་དངོས་བརྒྱད་དོན་བདུན་ཅུ། མཁྱེན་གསུམ་གྱི་རྣམ་
པ་བརྒྱ་དང་དོན་གསུམ་རེ་རེ་ལ་སྦས་དོན་རེ་ཡོད་ཚུལ། དེ་བཞིན་འགྲེས་རྐང་བརྒྱ་རྩ་བརྒྱད་
པོ་རེ་རེ་ལའང་སྦས་དོན་གྱི་དོན་ཡོད་ཚུལ་དང་། མདོ་དེ་དག་གི་སྦས་དོན་དོན་གཅིག་ཡིན་
མིན་དང་། དེ་བཞིན་དུ་དེ་དག་གི་དངོས་བསྟན་དང་། ཤུགས་བསྟན་དོན་གཅིག་ཡིན་
མིན་ཞིབ་དུ་དཔྱད་ན། མངོན་རྟོགས་རྒྱན་གྱི་སྐབས་སུ་དགེ་འདུན་ཉི་ཤུ་བསྟན་ཚུལ། མཚན་
ཉིད་བཞི་བསྟན་ཚུལ། སྐུ་བཞི་བསྟན་ཚུལ། སྦྱོར་མཐོང་སྒོམ་གསུམ་བསྟན་ཚུལ་སོགས་
ཤེས་པར་སླ་བ་དང་། རྒྱ་འགྲེལ་བོད་འགྲེལ་རྣམ་དག་རྣམས་ཀྱི་བཤད་ཚུལ་ལ་འགལ་བ་
མེད་པ་ཤེས་པར་འགྱུར་རོ། །ཡུམ་རྒྱས་འབྲིང་བསྡུས་གསུམ་སོགས་ཅིག་ཅར་གསུངས་
པ་ཡིན་པས་དེ་དག་གི་དངོས་བསྟན་ཤུགས་བསྟན་སྦས་དོན་ཞེས་པ་ཡང་གདུལ་བྱའི་གོ་ཚུལ་
གྱི་ཁྱད་པར་ལས་གཞན་དུ་མེད་ཟེར་དགོས་སམ་དཔྱོད། ཞིབ་ཆ་ཕྲ་བ་དགོས་ངེས་སོ། །སྦས་
དོན་ཡིན་ན། ཤིན་ལྐོག་ཡིན་པས་ཁྱབ་མ་ཁྱབ། ལམ་ལྔ་དང་དེ་བཞིན་ཕར་ཕྱིན་དྲུག་ཆོས་
ཅན། སྦས་དོན་ཡིན་པར་ཐལ། ཤེས་རབ་སྙིང་པོའི་སྦས་དོན་ཡིན་པའི་ཕྱིར་ཟེར་ན། ལན་
གང་ཡིན།། འདོད་ན། མཁྱེན་གསུམ་སྦས་དོན་ཡིན་པར་ཐལ། འདོད་མི་ནུས་ཏེ། ཡུམ་
བར་མའི་དངོས་བསྟན་ཡིན་པའི་ཕྱིར། གོང་དུ་བཤད་ཟིན། ཤེས་རབ་སྙིང་པོའི་སྦས་
དོན་ཡིན་ན། སྦས་དོན་ཡིན་པས་མ་ཁྱབ་ན། འོ་ན། སྦས་དོན་ཡིན་ན་ཤེར་མདོ་ཀུན་གྱི་
སྦས་དོན་ཡིན་པས་ཁྱབ་པར་ཐལ། འདོད་ན། སྦས་དོན་ཡིན་ན། ཤེར་ཕྱིན་གྱི་མདོ་
ཐམས་ཅད་ཀྱི་སྐབས་སུ་བསྟན་པས་ཁྱབ་པར་ཐལ། འདོད་ན། སྦས་དོན་སྟོན་ཡུལ་གྱི་
གདུ་ལ་བྱ་ཡིན་ན། ཤེར་མདོ་ཀུན་གྱི་གདུལ་བྱ་ཡིན་པས་ཁྱབ་པར་ཐལ། འདོད་ན། དབང་
,



གསེར་ཕྲེང་དཀའ་གནད།
685
པོའི་ཁྱད་པར་ལ་དཔྱོད། ཤེས་སླའོ། །དེའི་ཕྱིར་ན་ཤེར་སྙིང་མཚན་ཉིད་ཀྱི་ཐེག་པ་ཡིན་
ཀྱང་ནང་གི་སྔགས་འདི་སྔགས་དངོས་གནས་པ་ཡིན་པ་མི་འགལ་བའི་ཚིག་ལ་ཆ་བྱེད་ཚུལ་
གཅིག་ཀྱང་ཤུགས་ལ་བསྟན་པ་ཡིན་ནོ། །སྤྱིར་མདོ་ཐམས་ཅད་སྔགས་ལ་གཞོལ་བ་ཡིན་
མོད་ཀྱང་། དེའི་ནང་ནས་ཤེར་མདོ་ནི་ནང་དུ་འདི་ལྟར་སྔགས་བསྲེས་ནས་བྱུང་ཚུལ་དང་།
མདོ་གཞན་དང་མི་འདྲ་བའི་སྦས་དོན་གྱི་བཤད་པ་འོང་ཚུལ་དང་། མཚན་ལ་ཡང་རྒྱལ་
བའི་ཡུམ་ཞེས་ངེས་དོན་གྱི་ཕྱག་རྒྱ་ཆེན་པོར་འཁྲིད་བཞེད་པའི་རྣམ་པ་སོགས་སྒོ་དུ་མ་ནས་
མདོ་གཞན་དང་མི་འདྲ་བའི་སྔགས་ལ་ཉེ་བར་གཞོལ་ཚུལ་ཞིག་ཡོད་པ་ཤེས་པར་བྱའོ། །དེས་
ན་ཤེར་ཕྱིན་གྱི་མདོའི་དངོས་བསྟན་སྟོང་ཉིད་ཀྱི་རིམ་པ་དང་། སྦས་དོན་མངོན་རྟོགས་
ཀྱི་རིམ་པ་ཞེས་རླུང་ལྟར་གྲགས་ཀྱང་མདོ་རྣམས་རྒྱ་ཆེ་བས་གཞུང་ཚིག་ཕལ་ཆེར་ལ་མི་
ངེས་ཤིང་། ཤེར་སྙིང་ནི་ཀུན་གྱི་བློ་ལ་ཡོད་པས་འདིའི་སྟེང་ནས་དངོས་བསྟན་སྦས་དོན་
གཉིས་བྱུང་ཚུལ་གོ་སླ་བར་བཤད་ན། རྒྱུན་ལས་སྐབས་གོང་འོག་ཏུ་ལམ་ལྔ་ཚན་ཡང་ཡང་
གསུངས་པ་དེ་ལམ་རྐྱང་བའི་ལུགས་སུ་འདོད་པ་རྣམས་སྐབས་ཕྱི་མ་དག་གི་སྦྱོར་མཐོང་
སོགས་བཏགས་པ་ཙམ་དུ་འདོད་ཀྱང་། ལམ་ཁུག་པའི་ལུགས་ཀྱི་སྒོམ་ཚུལ་དང་དགོས་
མི་མི་འདྲ་བ་སོ་སོར་ཡོད་པས་སྦྱོར་མཐོང་སྒོམ་སོགས་དངོས་ཡིན་པར་འདོད་དོ། །དེ་
ལྟར་ན་རྒྱན་དང་སྦྱར་རྒྱུའི་མདོ་རྒྱས་འབྲིང་བརྒྱད་སྟོང་སྡུད་པ་སོགས་ཀྱང་ལམ་ལྔ་ཚན་
ནུ་མ་བསྐྱར་ནས་གསུངས་པ་ཡིན་ལ། ཤེར་སྙིང་འདིར་ཚིག་ཉུང་བས་སྦས་དོན་མངོན་
རྟོགས་ལམ་ལྔ་ཚན་གཅིག་ལས་མ་གསུངས་སོ། །ཞེས་རྗེ་གུང་ཐང་པས་གསུངས་སོ། །དེའི་
ཕྱིར་ན་སྔར་བཤད་པའི་མངོན་རྟོགས་རྒྱན་གྱི་བཤད་བྱ་རྩ་བའི་མདོ་དགུ་པོ་རྣམས་སྦྱོར་མཐོང་
མ་གསུམ་ཚར་དྲུག་དྲུག་གསུངས་པ་ཡིན་པར་ཤེས་པར་བྱའོ། །རྒྱུ་མཚན་དེའི་ཕྱིར་ན་
ར་སྙིང་དེ་རྒྱན་འདིས་བསྟན་པའི་མངོན་རྟོགས་ཀྱི་རིམ་པ་རྣམས་དང་སྦྱར་རུང་ཡོད་པའི་
མདོ་མ་ཡིན་ནོ། །གཞན་དུ་ན་སྦྱོར་མཐོང་སྒོམ་གསུམ་ཚར་དྲུག་བསྟན་པར་ཐལ་པའི་ཕྱིར་



s
གསེར་ཕྲེང་དཀའ་གནད།
རོ༑ ༑ཤེར་མདོ་ནི་མདོ་གཞན་དང་མི་འདྲ་བ་སྔགས་ལ་གཞོལ་ཚུལ་ཡོད་པའི་ཕྱིར་ན། དེ་
ལ་ཐོས་བསམ་སྒོམ་གསུམ་བྱས་པ་དེ། མདོ་སྔགས་གཉིས་ཀ་ལ་ཐོས་བསམ་སྒོམ་གསུམ་
བྱས་པ་དང་། ཤེར་མདོའི་དོན་ཉམས་སུ་བླངས་པ་དེ་མདོ་སྔགས་གཉིས་ཀའམ་མདོ་སྔགས་
ཟུང་འབྲེལ་ཉམས་སུ་བླངས་པ་ཡིན་ནོ། །དེའི་ཕྱིར་ན་དབུ་ཕར་གྱི་འགྲེལ་པ་འགྲེལ་བཤད་
ཕལ་ཆེ་བ་ཤེར་མདོའི་དོན་བཤད་པ་ཤ་སྟག་ཡིན་པས། དེ་དག་གི་དོན་ལ་དཔྱད་འཇོག་
བྱས་པ་ཐམས་ཅད་མདོ་སྔགས་ཟུང་འབྲེལ་གྱི་ཉམས་ལེན་བྱས་པ་ཡིན་པ་གདོན་མི་ཟའོ།།
ཉམས་ལེན་དང་སྒོམ་དོན་གཅིག་ཡིན་པའི་ཕྱིར། སྒོམ་ཡོད་ལ་ཉམས་ལེན་མེད་པ་རྒྱབ་
འགལ་ཡིན་ནོ། །འགྲེལ་བ་དོན་གསལ་ལས། ཤེས་རབ་ཕ་རོལ་ཕྱིན་པ་ལ། །གུས་ཕྱག་
འཚལ། །ཞེས་ཤེར་ཕྱིན་གསུམ་ཀ་ལ་བསྟོད་པ་དེ། འབྲས་བུ་ཤེར་ཕྱིན་ཐོབ་པ་ལ་གཞུང་
ཤེར་ཕྱིན་ལ་ཐོས་བསམ་དང་ལམ་ཤེར་ཕྱིན་ལ་ཉམས་ལེན་འཚང་རྒྱ་ཁའི་བར་དུ་དགོས་
པར་ཤེས་པའི་ཆེད་ཡིན་པའི་ཕྱིར། ཞེས་སྐབས་དང་པོའི་ཡིག་ཆར་གསུངས་པའི་ཕྱིར།
དེ་དག་ནི་རྣམ་འདྲེན་བཞི་པའི་བསྟན་པ་དེ་མདོ་སྔགས་ཟུང་འབྲེལ་གྱི་བསྟན་པ་ཡིན་པའི་
ཁྱད་ཆོས་ཡིན་ནོ། །རྣམ་འདྲེན་བཞི་པའི་ལུང་གི་བསྟན་པ་ལ་ཐོས་བསམ་དང་། རྟོགས་
པའི་བསྟན་པ་ལ་ཉམས་ལེན་ཚུལ་བཞིན་བྱས་ན་མདོ་སྔགས་ཟུང་འབྲེལ་གྱི་ཉམས་ལེན་མི་
ཡོང་བ་མི་སྲིད་པས་མདོ་སྔགས་ཟུང་འབྲེལ་གྱི་བསྟན་པ་དང་མཇལ་བའི་དགོས་པའི་གཙོ་
བོ་དེ་དག་ཡིན་པས་སློབ་གཉེར་ལ་ལྷུར་བརྩོན་གལ་ཆེའོ། །གསེར་ཕྲེང་ལས། ཤེས་རབ་
ཀྱི་ཕ་རོལ་ཏུ་ཕྱིན་པའི་མདོའི་བཤད་པ་མངོན་པར་རྟོགས་པའི་རྒྱན་གྱི་ཚིག་ལེའུར་བྱས་པའི་
བསྟན་བཅོས་མཛད་དོ། །དེ་གསན་ནས་སློབ་དཔོན་འཕགས་པ་ཐོགས་མེད་ཀྱིས། སློབ་
དཔོན་དབྱིག་གཉེན་ལ་སོགས་པ་ལ་ཡང་བཤད་པ་ཡིན་ནོ། །ཞེས་སོ། །ཞེས་རྒྱན་སྣང་
གི་བཤད་པ་བཀོད་པ་དང་། ཟླ་འོད་ལས་ནི། ཞེས་པ་ནས་སྔོན་དུ་བྱས་པ་ལ་རྗེས་སུ་བརྗོད་
ཅེས་པ་ནི་གཞན་དག་གིའོ། །ཞེས་འཆད་ཀྱང་ཞེས་ཐུབ་དགོངས་ཀྱི་བཤད་པ་དང་གཉིས་



གསེར་ཕྲེང་དཀའ་གནད།
6a7
བཀོད་ནས། ཤེས་བྱེད་གཞན་མེད་པ་མཉམ་པོ་ལ་མཁས་པ་ཕལ་མོ་ཆེ་ལ་བརྒྱུད་ནས་གྲགས་
པའི་གཏམ་རྒྱུད་ལ་སྔ་མ་ཁོ་ན་སྣང་བའི་ཕྱིར་རོ། །ཞེས་སྔ་མ་འཐད་ཕྱོགས་སུ་མཛད་པ་
ལ༑ དོགས་པ་ཁོང་སློང་སྐྱེ་སྲིད་པ་ནི། དུས་འཁོར་འགྲེལ་ཆེན་ལས། ཕྱི་སྣོད་ཀྱི་རྣམ་
བཞག་མཛོད་དང་འགལ་བ་སྤོང་བའི་སྐབས་སུ། དེ་ཡང་སངས་རྒྱས་པའི་མཛོད་མཐོང་
ནས་འཁྲུལ་བ་འདི་མི་བྱ། ཞེས་དང་། མངོན་པར་རྟོགས་པའི་རྒྱན་གྱི་ཚིག་ལེའུར་བྱས་
པ་ལས་མཛད་པ་དང་བཞིར་ངེས་པར་བྱམས་པས་གསུངས་པ། ངོ་བོ་ཉིད་ལོངས་རྫོགས་
བཅས་དང་། །ཞེས་སོགས་དྲངས་པའི་ཕྱིར། དེ་ལྟ་ན། སྟོན་པ་མངོན་པར་རྫོགས་པར་
སངས་རྒྱས་པའི་ཚུལ་མཛད་པའི་ཕྱི་དེ་ལོ་ལ་དུས་འཁོར་རྩ་རྒྱུད་གསུངས་ལ། དེ་ནས་ལོ་
དྲུག་བརྒྱ་ན་འཇམ་དཔལ་གྲགས་པ་དང་། དེ་ནས་ལོ་བརྒྱ་ན་རིགས་ལྡན་པད་དཀར་བྱོན་
ནས་འགྲེལ་ཆེན་དྲི་མེད་འོད་བརྩམས་པའི་ཕྱིར། མཛོད་དེ་མཛོད་རྩ་བ་ཡིན་ན། སློབ་
དཔོན་དབྱིག་གཉེན་སངས་རྒྱས་འདས་ཚུལ་བསྟན་ནས་ལོ་དགུ་བརྒྱའི་གོང་དུ་འཁྲུངས་པར་
་ཐལ་བའམ། ཡང་ན་མཛོད་རྩ་མ་འོངས་པ་དང་འགལ་པ་སྤོང་པར་ཐལ་ལ། དང་པོ་ལྟར་
ན༑ མི་རིགས་ཏེ། ལོ་ནི་དགུ་བརྒྱ་ལོན་པ་ན། །ཞེས་པ་དང་འགལ་པའི་ཕྱིར། གཞུང་དེ་
རྒྱ་ནག་འགྲེལ་ཆེན་དུ་དྲངས་པ་མ་གཏོགས་ད་ལྟའི་མདོ་ན་མེད། ཅེས་བཤད་མཁན་འང་
ཡོད། དེའི་ཕྱིར་ན། བྱེ་བྲག་ཏུ་བཤད་པའི་མཛོད་ལ་བྱ་དགོས་ཟེར་མཁན་ཡང་ཡོད། འགའ་
ཞིག་གིས་མཛོད་རྩ་བ་ལ་འཆད་པའང་ཡོད། དེས་ན་དེ་དག་ཁ་ཚོན་གཅོད་དཀའ་ཏེ། གྲུབ་
མཐའ་ཆེན་མོ་ལས། སྟོན་པ་འདས་ནས་ལོ་དགུ་བརྒྱ་ལོན་པ་ན་སློབ་དཔོན་ཀླུ་སྒྲུབ་ཀྱིས་
་ཆོས་སྒྲ་གསུམ་པ་སྒྲོག་པ་དང་དུས་རགས་པ་མཚུངས་པར་སློབ་དཔོན་ཐོགས་མེད་བྱོན་ནས་
་དྲང་དོན་དགོངས་འགྲེལ་གྱི་མདོ་ལ་སོགས་པའི་དོན་ས་སྡེ་ལྔ་སྡོམ་གཉིས་ལ་སོགས་པས་
་ཆཀྲལ་ཞིང་། ཞེས་གསུངས་པ། སྟོན་པ་སངས་རྒྱས་འདས་ཚུལ་བསྟན་རྗེས་ལོ་བཞི་བརྒྱ་
ན་མགོན་པོ་ཀླུ་སྒྲུབ་འཁྲུངས་པར་བཤད་པ་ལྟར་ན་དོགས་པ་མེད་ཅིང་། ཀུན་གཞིའི་དཀའ་



68
གསེར་ཕྲེང་དཀའ་གནད།
སངས་
འགྲེལ་ལས། རྩ་རྒྱུད་དུ། ང་ནི་མྱ་ངན་འདས་འོག་ཏུ། །ལོ་ནི་བཞི་བརྒྱ་ལོན་པ་ན། །ཞེས་
འབྱུང་ལ། དགོངས་འགྲེལ་གྱི་འགྲེལ་ཆེན་བམ་པོ་བདུན་ཅུ་རྩ་ལྔ་པ་ལས། དེ་ནས་སང་
རྒྱས་མྱ་ངན་ལས་འདས་ནས་ལོ་བཞི་བརྒྱ་ལོན་པའི་འོག་ཏུ་བྱང་ཆུབ་སེམས་དཔའ་ཀླུ་སྒྲུབ་
ཀྱིས་མདོ་སྡེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་བསྟན་བཅོས་རྣམས་མཛད་དེ།
འདི་ལྟ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པའི་འགྲེལ་བ་དང་། དབུ་མ་ལ་སོགས་པའོ། །ཞེས་
སོགས་གསུངས་པ་དང་། གྲུབ་མཐའི་རྩ་བ་ལས། བྱུང་རིམ་ཐུབ་རྗེས་བཞི་བརྒྱའི་དུས་
ན་ཀླུས། །ཐེག་ཆེན་སྤྱན་དྲངས་དབུ་མར་བཀྲལ་སྲོལ་ཕྱེ། །ཞེས་སྟོན་པ་སངས་རྒྱས་འདས་
ཚུལ་བསྟན་པའི་རྗེས་ལོ་བཞི་བརྒྱ་ན་ཀླུ་ཡི་ཡུལ་ནས་ཐེག་ཆེན་སྤྱན་དྲངས་སྟེ་དབུ་མ་པའི་
ཤིང་རྟའི་སྲོལ་ཕྱེ་བའི་ལུང་བསྟན་དུ་སྦྱར་པ་འདྲ་སྙམ་པའང་འདུག་པས། འདི་ལྟར་ན།
མགོན་པོ་ཀླུ་སྒྲུབ་དགུང་ལོ་དྲུག་བརྒྱ་བཞུགས་པ་དང་། འཕགས་པ་ཐོགས་མེད་འཁྲུངས་
དུས་ལོ་དགུ་བརྒྱ་ལོན་པ་ན། ཞེས་པ་ཇི་ལྟར་འཐད། གང་ལྟར་ཡང་གཞུང་ཆེན་དེ་དག་
གི་དགོངས་དོན་འགལ་མེད་དགོས་པས། གསེར་ཕྲེང་ལས། ཤེས་བྱེད་གཞན་མེད་པ་
མཉམ་པོ་ལ་མཁས་པ་ཕལ་མོ་ཆེ་ལ་བརྒྱུད་ནས་གྲགས་པའི་གཏམ་རྒྱུད་ལ། ཞེས་ཕལ་མོ་
ཆེ་སྨོས་པ་ནི་ཐུན་མོང་མ་ཡིན་པའི་གདུལ་བྱ་འགའ་ཞིག་ལ་སྔར་གསུངས་པ་ཡིན་ཅིང་ཐུན་
མོང་པ་དང་མང་བ་རྣམས་ལ་ཕྱིས་གསུངས་ཞེ་ན་ལེགས་སམ་སྙམ། འདི་ལྟར་ཡིན་ན།
རྒྱན་སྣང་དང་ཟླ་འོད་གཉིས་ཀའི་བཤད་པ་རང་ལུགས་སུ་འཐད་དོ། །གསེར་ཕྲེང་ལས།
དེ་ཡང་གྲགས་པ་ལ། དགའ་ལྡན་དུ་རྒྱལ་ཚབ་ལ་མི་ལོ་ལྔ་བཅུ་ཆོས་གསན་ཞེས་འབྱུང་
ལ༑ ས་སྡེའི་གནའ་མཆན་ལས་ཟླ་བ་དྲུག་ཅེས་འབྱུང་ངོ༌། །ཞེས་གསུངས་ལ། དེ་ཡང་
དགའ་ལྡན་གྱི་ཞག་གཅིག་ལ་མི་ལོ་བཞི་བརྒྱ་འོང་བས་དགའ་ལྡན་གྱི་སྔ་དྲོའི་ཆ་གཅིག་ལ་
མི་ལོ་ལྔ་བཅུ་འོང་བ་མཛོད་ནས་བཤད་ཚུལ་དང་ཡང་མཐུན་ལ། ས་སྡེའི་གནའ་མཆན་
ལས། ཟླ་བ་དྲུག་ཅེས་གསུངས་པ་ཁ་ཚོན་གཅོད་དཀའོ། །དེ་ལྟ་ན། འཕགས་པ་ཐོགས་



གསེར་ཕྲེང་དཀའ་གནད།
639
མེད་མིའི་ཡུལ་དུ་ལོ་བརྒྱ་ལས་མ་བཞུགས་པས་སོ། །སྔོན་རྒྱ་གར་ལ་ཟླ་བ་དྲུག་ལ་ལོར་
རྩིས་ཚུལ་དང་། ཟླ་བ་གསུམ་ལ་ལོར་རྩི་ཚུལ་ཡང་ཡོད་པ་འདྲ། འདི་བལ་ཡུལ་ལའང་
ཡོད་པ་འདྲ། ལྷ་སར་རྟག་པར་བལ་པོའི་ལོ་གསར་ཟེར་རྒྱུར་འདུག །ཟེར་པ་བཞིན་འདུག་
ཀྱང་འདུག །ཐ་མའི་དབང་དུ་བྱས་ན་མགོན་པོ་ཀླུ་སྒྲུབ་དགུང་ལོ་བརྒྱ་དང་ལྔ་བཅུ་ལས་
མ་བཞུགས་པ་རེད། འདི་དེང་སང་མིའི་རྣ་བར་འགྲོ་བདེ་ཀྱི་རེད། ལྷ་ཡི་རྒྱལ་པོས་ཆར་
ཕབ་ཀྱང་། །ས་བོན་མི་རུང་མི་འཁྲུངས་ལྟར། །སངས་རྒྱས་རྣམས་ནི་བྱུང་གྱུར་ཀྱང་།།
སྐལ་བ་མེད་པས་བཟང་མི་མྱོང་། །ཞེས་པའི་ཚིགས་བཅད་འདི་འཕགས་པ་ཐོགས་མེད་
ཀྱིས་བྱམས་པ་མགོན་པོ་ཐོག་མར་མཇལ་སྐབས་གསུང་བ་ཡིན་ཞེས་བཤད་པའང་ཡོད།
བསྟན་བཅོས་ཆེན་པོའི་རྣམ་བཤད་མཛད། །ཅེས་པའི་བསྟན་བཅོས་འཇོག་ཚུལ་གཞན་
ཡང་ཅུང་ཟད་བརྗོད་ན། དེ་ལ་བླ་མ་གསེར་གླིང་པས་མངོན་རྟོགས་རྒྱན་བཞག་ལ། དེ་
བཞིན་བུ་ཊིཀ་དང་ཉ་ཊིཀ་དང་རྟོགས་དཀའི་སྣང་བར་ཡང་མངོན་རྟོགས་རྒྱན་བཞག་པ་
དང་། ཆོས་བཤེས་དང་ཤེར་འབྱུང་གཉིས་ཀྱིས་ཡུམ་གྱི་མདོ་བཞག་པ་བཞིན་གསེར་ཕྲེང་
དང་། རྣམ་བཤད་སྙིང་པོ་རྒྱན་ལས་ཀྱང་བཞག་པས་དོན་ལ་འགལ་བ་མེད་ལ། མདོ་རྒྱན
གཉིས་ཀ་བཞག་པ་གཞུང་གི་དགོས་པ་ཡིན་ཏེ། གོང་དུ་གསེར་ཕྲེང་ལས། དེ་གཉིས་བརྗོད་
བྱ་གཅིག་པ་ལ་དགོངས་སོ། །ཞེས་གསུངས་པའི་ཕྱིར། དེ་དག་གི་ཞིབ་ཆ་གོང་དུ་བཤད་
ཟིན།
གསེར་ཕྲེང་ལས། གཉིས་པ་དབྱིག་གཉེན་གྱིས་འགྲེལ་ཚུལ་ནི། ཞེས་པ་ནས། བུད་
དྷ་ཤཱིས་ཀྱང་སེམས་ཙམ་དུ་བཀྲལ་བར་འཆད་དོ། །ཞེས་གསུངས། དེ་ཡང་སློབ་དཔོན་
དབྱིག་གཉེན་གྱིས་ཉི་ཁྲིའི་གཞུང་འགྲེལ་དུ་ཕྱི་དོན་མེད་པ་བདེན་པར་ཞེན་པའི་རང་གི་མོས་
པ་གཙོ་བོར་བྱེད་དེ་ཤེས་བྱ་ཐམས་ཅད་སེམས་ཀྱི་བདག་ཉིད་ཙམ་ཡིན་པའི་ཚུལ་ལ་ཡང་
དག་པར་བརྟེན་ནས་ཡུམ་གྱི་མདོའི་དོན་རྣམ་རིག་པའི་ལུགས་སུ་བཀྲལ་བ་དང་ཚིག་གསལ་



640
གསེར་ཕྲེང་དཀའ་གནད།
དང་། རྟོགས་དཀའི་སྣང་བ་གཉིས་དང་ཤེར་སྒྲོན་རྣམས་སུ་ཡང་སློབ་དཔོན་དབྱིག་གཉེན་
ཡུམ་གྱི་མདོའི་དོན་སེམས་ཙམ་པའི་ལུགས་སུ་བཀྲལ་བར་འཆད་དོ། །ཞི་བ་འབྱུང་གནས་
ཀྱི་མན་ངག་རྗེས་འབྲང་དུ་སློབ་དཔོན་དབྱིག་གཉེན་གྱིས་ཉི་ཁྲིའི་གཞུང་འགྲེལ་དུ་ཡུམ་གྱི་
མདོའི་དོན་དབུ་མ་པའི་ལུགས་སུ་བཀྲལ་བར་བཤད་དེ། ཀླུ་སྒྲུབ་ཀྱི་ལུང་ཤེས་བྱེད་དུ་དྲངས་
ནས་འཆད་པས་ཀླུ་སྒྲུབ་ཀྱི་ལུགས་དང་འགལ་བ་སྨྲ་མི་ནུས་ལ། དེའི་ཕྱིར་ན། སློབ་དཔོན་
ཟླ་བ་གྲགས་པ་དང་ཐོགས་མེད་སྐུ་མཆེད་སོགས་འཕགས་པ་རྣམས་འདོད་པ་མཐུན་པར་
བཤད་ནས། སློབ་དཔོན་དབྱིག་གཉེན་གྱིས་སེམས་ཙམ་པའི་ལུགས་བཟུང་བ་སངས་རྒྱས་
ཀྱིས་སེམས་ཙམ་བཟུང་བ་བཞིན་དྲང་དོན་དགོངས་པ་ཅན་ཡིན་ཞེས་བཤད་དོ། །དེའི་རྒྱུ་
མཚན་གྱིས། ནང་གི་ཤེས་བྱ་ལ་བརྟེན་ནས། །དབྱིག་གཉེན་གྱིས་ནི་རྣམ་པར་བཀྲོལ། །ཞེས་
བྱ་བ་སུན་ཕྱུང་བའོ། །ཞེས་དང་། གནས་བརྟན་ཆོས་སྐྱོང་སོགས་ཀྱིས་འཕགས་པ་དེ་
དག་གི་གཞུང་ངེས་དོན་དུ་གནས་པ་བསྒྱུར་ནས་རྣམ་རིག་ཙམ་དུ་བཤད་ཅིང་། དེ་ཡང་
སློབ་དཔོན་ཟླ་བ་གྲགས་པའི་ཞལ་སྔ་ནས་དབུ་མ་ལ་འཇུག་པ་ལས། ཕྱི་རོལ་མེད་སེམས་
དཔེ་ནི་གང་དུ་ཡོད། །ཅེས་དང་། གལ་ཏེ་གཟུང་མེད་འཛིན་པ་གཉིས་བྲལ་ཞིང་། །ཞེས་
སོགས་ཀྱི་སྐབས་སུན་ཕྱུང་བ་ནི། སྒྲས་ཟིན་སུན་ཕྱུང་བ་ཡིན་གྱི་དོན་དངོས་སུན་ཕྱུང་བ་
མ་ཡིན་ཏེ། རང་ཉིད་ཀྱིས་ཀྱང་འདོད་པའི་ཕྱིར་རོ། །དེ་ལྟ་མ་ཡིན་པར་འཕགས་པ་རྣམས་
ཀྱང་འདོད་པ་ཐ་དད་པར་སྟོན་ན་མ་འབྲེལ་བ་ཆེན་པོ་སྨྲས་པར་འགྱུར། ཞེས་བཤད་ལ།
དེ་རྣམས་ལ་དགོངས་ནས་འཇུག་པའི་འགྲེལ་བར་གནས་བརྟན་ཆོས་སྐྱོང་ལ་སོགས་པ་བསྟན་
བཅོས་ཀྱི་མཛད་པ་པོ་དེ་རྣམས་ཀྱང་སྟོང་པ་ཉིད་ཀྱི་དེ་ཁོ་ན་ཉིད་ཡོངས་སུ་འདོར་བ་ཡིན་
ཞེས་བྱའོ་ཞེས་འདྲེན་པ་ཡིན་ནོ། །འོན་ཀྱང་ཞི་བ་འབྱུང་གནས་རང་ཉིད་བརྒྱད་སྟོང་དོན་
བསྡུས་ཚད་མར་བྱེད་པ་དང་། འཇུག་འགྲེལ་གྱི་ལུང་དེ་ཤེས་བྱེད་འདྲེན་པ་འགལ་བར་
མཐོང་སྟེ། ལུང་དེ་ལས་ནི་ཕྱོགས་གླང་གིས་ཀྱང་རྟེན་འབྲེལ་ཟབ་མོའི་དོན་མ་བཤད་པར་



གསེར་ཕྲེང་དཀའ་གནད།
641
འདོད་པའི་ཕྱིར་རོ། །ཞེས་དང་། ཐོགས་མེད་སྐུ་མཆེད་སོགས་ཀྱི་རྒྱུད་ཚོད་བཟུང་དཀའ་
ཡང་དེ་དག་གི་གཞུང་ལུགས་ནས་བཤད་ཚོད་ནི། ཤེར་མདོའི་དོན་རྣམ་རིག་ཙམ་དུ་བཀྲལ་
ནས་དེ་དབུ་མའི་ལམ་དུ་འཆད་དེ། དཔེར་ན། ཤཱནྟི་པས་སེམས་ཙམ་རྒྱན་དུ། བྱམས་
པ་ཐོགས་མེད་ཀྱིས་གསུངས་ཤིང་། །ཀླུ་སྒྲུབ་ཀྱིས་ཀྱང་བཞེད་པ་ཡི། །ཚད་མ་ལུང་དང་
ལྡན་པ་ཡི། །བདེན་པ་གཉིས་འདིར་བཤད་པར་བྱ། །ཞེས་རྩོམ་པར་དམ་བཅས་ནས།
འོག་ཏུ་ཀླུ་སྒྲུབ་ཀྱི་ཞལ་སྔ་ནས་ཀྱིས་ཀྱང་། ཇི་སྐད་དུ། འདིར་གང་ཅུང་ཟད་སྐྱེ་མེད་པ།།
ཅུང་ཟད་འགགས་པའང་ཡོད་མ་ཡིན། །སྐྱེས་པ་དང་ནི་འགགས་པ་དག །ཤེས་པ་འབའ་
ཞིག་ཁོ་ནའོ། །ཞེས་གསུངས་སོ། །ཞེས་རྣམ་རིག་ཙམ་དབུ་མར་འཇོག་པ་ལ་ཀླུ་སྒྲུབ་ཐོགས་
མེད་དགོངས་པ་གཅིག་པར་བཤད་པ། སྟོང་ཐུན་ལས། ཀླུ་སྒྲུབ་དང་ཐོགས་མེད་གཉིས་
ལྟ་བ་སེམས་ཙམ་དུ་མཐུན་པར་སེམས་ཙམ་རྒྱུན་དུ་བཤད་ལ། ཞེས་དང་། གསེར་ཕྲེང་
ལས། དབུ་མ་རྒྱན་རྩ་འགྲེལ་དང་། ཞེས་གསུངས་པ་ནི། སེམས་ཙམ་རྒྱན་གྱི་མཚན་ལ་
དབུ་མ་རྒྱན་གྱི་འགྲེལ་བ་དབུ་མའི་ལམ་གྲུབ་པ། ཞེས་ཡོད་པས་ཡིན་གྱི་སློབ་དཔོན་ཞི་བ་
འཚོས་མཛད་པའི་དབུ་མ་རྒྱན་ནི་མ་ཡིན་ནོ། །གསེར་ཕྲེང་ལས། ཤེར་ཕྱིན་མན་ངག་
ལྟ་བུ་ཡིན་པས་དེ་དག་དུ་ལྟོས་ཤིག །ཅེས་གསུངས་པ་ནི། འདི་ལ་སྐྱེ་བ་ཅི་ཡང་མེད། །འགག་
པར་འགྱུར་བའང་ཅི་ཡང་མེད། །སྐྱེ་བ་དང་ནི་འགག་པ་དག །ཤེས་པ་འབའ་ཞིག་ཁོ་ནའོ།།
ཞེས་པ་དང་། འབྱུང་བ་ཆེ་ལ་སོགས་བཤད་པ། །རྣམ་པར་ཤེས་སུ་ཡང་དག་དུ། །ཡེ་
ཤེས་ཀྱིས་ནི་དེ་བྲལ་ན། །ལོག་པར་རྣམ་བརྟགས་ཅིས་མ་ཡིན། །ཞེས་པའི་ཚིགས་བཅད་
གཉིས་དཀྱུས་གཅིག་ཏུ་དྲངས་ནས་གཟུང་འཛིན་གཉིས་མེད་མགོན་པོ་ཀླུ་སྒྲུབ་ཀྱི་དགོངས་
པར་བཤད་པ། ལེགས་བཤད་སྙིང་པོ་ལས། དབུ་མ་རྒྱན་རང་འགྲེལ་དུ་གཞུང་དེ་གཉིས་
རྒྱུན་གཅིག་ཏུ་དྲངས་པ་ལ་འཁྲུལ་གྱི། སྔ་མ་ལང་གཤེགས་དང་ཕྱི་མ་རིགས་པ་དྲུག་ཅུ་
པའི་ལུང་ཡིན་པར་གསུངས། ལང་གཤེགས་ལས་དྲངས་པའི་ལུང་འདི། འགྱུར་འགའ་



542
གསེར་ཕྲེང་དཀའ་གནད།
ཞིག་ཏུ་མི་འདྲ་བའང་འདུག །གསེར་ཕྲེང་ལས། ཡུམ་གསུམ་གནོད་འཇོམས་དང་། ཞི་
བ་འབྱུང་གནས་གཉིས། ཞེས་པ་ནས། འཆད་པར་འགྱུར་རོ། །ཞེས་གསུངས་པ་ནི།
སྐབས་དང་པོའི་ཡེ་ཤེས་ཀྱི་ཚོགས་ཀྱི་ཐད་དང་སྐབས་བཞི་པའི་སྦྱོར་བའི་ཡོན་ཏན་དྲུག་པའི་
ཐད་དུ་དང་། ཡང་སྐབས་དང་པོའི་ཤོག་གྲངས་རེ་གསུམ་ན། གཞན་ཡང་། སེམས་
ཙམ་རྒྱན་དང་དབུ་མ་རྒྱན་གཉིས་མིང་ཟུར་འདྲ་བ་དང་། བསྟན་བཅོས་ལ་ཚིགས་བཅད་
དང་། ལྷུག་པ་དང་། སྤེལ་མའི་ལུགས་གསུམ་ཡོད་པའི་རྒྱན་དེ་གཉིས་ཕྱི་མ་ལྟར་ཡིན་
པ་ལ་འཁྲུལ་ནས་དེ་གཉིས་གཅིག་ཏུ་འདོད་མཁན་བྱུང་ལ། དེ་ལྟ་བུ་གཞན་ཡང་འབྱུང་
སྟེ༈ དབུ་མ་ཆེན་མོའི་ཡིག་ཆ་ལས། ཡང་སློབ་དཔོན་ཞི་འཚོ་ཡབ་སྲས་དང་ཛེ་ཏཱ་རི་ཆེན་
པོ་དང་རྒྱན་མཁན་པོ་སོགས་རྣམ་འགྲེལ་དབུ་མར་འགྲེལ་མཁན་རྣམས་ན་རེ། རྣམ་འགྲེལ་
ལས། སྟོང་ཉིད་ལྟ་བས་གྲོལ་འགྱུར་གྱི། །ཞེས་པའི་སྟོང་པ་བདེན་གྲུབ་ཀྱི་སྟོང་པར་འདོད་
ཟེར། ཞེས་སོགས་སོ། །ཞི་བ་འབྱུང་གནས་ཀྱི་རྗེས་འབྲང་ཡིན་ནམ་སྙམ་དཔྱོད། ཞི་བ་
འབྱུང་གནས་རང་ཉིད་ནང་བའི་གྲུབ་མཐའ་སྨྲ་བ་ཡིན་མིན། ཁོ་རང་གི་ལུགས་ལའམ་
འདོད་པ་ལྟར་ན་ནང་བའི་གྲུབ་མཐའ་སྨྲ་བ་བཞི་ལ་འདོད་ཚུལ་མི་འདྲ་བ་ཡོད་དམ་མེད།
གསེར་ཕྲེང་ལས། གསུམ་པ་འཕགས་པས་ཕྱེ་ཚུལ་ནི། རྣམ་པར་ཕྱེའོ། །གང་
ན་མདོ་དང་རྒྱན་གཉིས་ཏེ་འོག་མ་ལ་ཡང་ཤེས་པར་བྱའོ། །ཞེས་པ་ནས། མཐོང་ནས་
ཕྱེ་བས་ཉེས་པ་མེད་དོ། །ཞེས་གསུངས། ཡང་སྒྲས་བཙུན་པ་གྲོལ་སྡེས་མདོ་རྒྱན་སྦྱར་
བར་ཤེས་པར་བྱའོ། །སྦྱར་མཚམས་ནི། གསེར་ཕྲེར་ལས། བསྟན་བཅོས་དང་མདོ་
སྦྱོར་བའི་དང་པོའི་མཚམས་ནི་ཉི་སྣང་སློབ་དཔོན་དག་ལྡན་གསུམ་གྱིས་སེམས་བསྐྱེད་གྱི་
མཚན་ཉིད་ནས་མཛད་ལ། ཞེས་གསུངས། འགྲེལ་བ་གཞན་དགུས་མདོ་རྒྱན་སྦྱར་མཚམས་
དེ་དག་ལ་གཟིགས་ནས་ཤེས་པར་བྱའོ། །མདོ་རྒྱན་སྦྱར་ཀྱང་ཚིག་མ་སྦྱར་པའི་འགྲེལ་བའང་
ཡོད་པས་སོ། །



གསེར་ཕྲེང་དཀའ་གནད།
54g
གསེར་ཕྲེང་ལས། བཞི་པ་བཙུན་པས་རྣམ་བཤད་བྱས་ཚུལ་ནི། ཞེས་པ་ནས།
དེ་དག་ཀྱང་གཏན་མ་རྙེད་པར་མི་སྣང་ངོ་། །དེ་ཡང་གསེར་ཕྲེང་ལས། བསྟན་བཅོས་
ཀྱི་ཚིག་དོན་མཐའ་དག་ཚང་བར་མ་རྙེད་པར་རང་གིས་ཇི་ལྟར་རྙེད་པ་དང་རྗེས་སུ་མཐུན་
པར་རོ། །ཞེས་པ་ནི་ཉ་ཊིཀ་པའི་འགྲེལ་ཚུལ་བཀོད་ལ། གྲུབ་མཐའ་རབ་འབྱམས་ལ་
མ་འདྲེས་པར་རིག་པ་རྩོམ་པ་ནི་ཤེས་རབ་འཕེལ་པའི་རྒྱུའོ། །ཞེས་སོགས་ནི་ཚིག་གསལ་
གྱི་བཤད་པ་བཀོད་པ་ཡིན་ལ། གསེར་གླིང་པའི་རྟོགས་དཀའི་སྣང་བར། སྐབས་དང་མི་
མཐུན་པར་ཧ་ཅང་ཐལ་བའི་བཤད་པའང་བཀོད་ལ། བོད་སྔ་མ་འགའ་ཞིག་གིས་དགོས་
འབྲེལ་ངག་དང་། སེམས་བསྐྱེད་ཀྱི་རབ་དབྱེ། དགེ་འདུན་ཉི་ཤུ། ངེས་འབྱེད་རྒྱས་བཤད་
ལ་སོགས་པའི་བསྟན་བཅོས་ཀྱི་ཚིག་མ་རྙེད་པར་མདོ་ལེ་མང་རང་དང་མཐུན་པར་བཤད་
དེ༈ མ་རྙེད་པའི་རྒྱུ་མཚན་རྒྱུན་ཞུགས་འབྲས་གནས་ཙམ་པོ། འཕར་བ་གསུམ་སྲིད་རྩེའི་
མཐར་ཐུག་འགྲོ། གཟུགས་ཀྱི་ཆགས་བཅོམ། དགྲ་བཅོམ་འབྲས་ཞུགས་གཉེན་པོ་དང་
རྫས་ལ་བརྟེན་པའི་རྟོག་པ་རྣམས་ཀྱི་མདོ་ལེ་མང་ན་མེད་པས། དེ་དག་དང་བསྟན་བཅོས་
མངོན་རྟོགས་རྒྱན་ཚིག་མི་འདྲ་བས་དེ་དག་བསྟན་པའི་ཚིག་ཕར་གསུམ་སྲིད་རྩེའི་མཐུར་
ཐུག་འགྲོ། གཟུགས་ཀྱི་ཆགས་བཅོམ་རྣམས་བསྟན་བཅོས་ཀྱི་ཚིག་མིན་ནམ་སྙམ་དུ་བསམས་
སོ་ཞེས་འཆད་དོ། །འོག་ཏུ་དགེ་འདུན་ཉི་ཤུའི་ཐད་དུ་འཕགས་པས་དངོས་བསྟན་བཅུ་དྲུག་
འདྲེན་པ་དང་། སློབ་དཔོན་གྱིས་དངོས་བསྟན་བཅུ་བདུན་འདྲེན་པའི་ཚུལ་རྣམས་བཤད་
ཚུལ་དེ་དག་དང་སྦྲེལ་ནས་བསམས་ཤེས་ན་ལྟད་མོ་ཡོད། དཀའ་གནད་ཞིག་གསལ་བྱེད་
ཀྱང་ཡིན། གོང་གི་ཁ་ཅིག་གི་བཤད་ཚུལ་མི་འཐད་ཚུལ་ནི། གསེར་ཕྲེང་ལས། འགའ་
ཞིག་ལ་སོགས་སྒྲ་སྦྱོར་བ་དང་། ཞེས་དང་། འགའ་ཞིག་ལ་གཞུང་མང་བ་སྤང་ཕྱིར་ཡིན་
པར་གསུངས་པ་རྣམས་དང་། གཞན་ཡང་། བསྟན་བཅོས་མ་བྲིས་པ་དེ་དག་ཀྱང་གཏན་
མ་རྙེད་པར་མི་སྣང་ངོ༌། །ཞེས་དང་། གཞན་ཡང་། སློབ་དཔོན་དག་གིས་ཀྱང་མངོན་



644
གསེར་ཕྲེང་དཀའ་གནད།
རྟོགས་དང་སྦྱར་ཡང་ཀུན་གྱི་རྒྱན་དུ་མ་སྦྱར་ཞིང་། ཞེས་དང་། དབྱིག་གཉེན་དང་བཙུན་
པ་དང་གདུལ་བྱའི་དབང་ལས་ཐོགས་མེད་རྣམས་ཀྱིས་མ་རྙེད་པའི་ཡུམ་དང་རྒྱན་གྱི་དོན་
དེའོ། །ཞེས་བསྟན་བཅོས་མཐའ་དག་མ་རྙེད་པར། །ཞེས་པ་བོད་སྔ་མ་རྣམས་ཀྱིས་འདོད་
པ་ལྟར་ཚིག་མ་རྙེད་པ་ལ་མི་བྱེད་པར། ཡུམ་གྱི་མདོ་དང་མངོན་རྟོགས་རྒྱན་གྱི་དོན་ཚང་
བར་མ་རྙེད་པ་ལ་བཞེད་པའི་ཕྱིར། དེ་བཞིན་དུ། རྣམ་བཤད་སྙིང་པོ་རྒྱན་ལས། བསྟན་
བཅོས་རྒྱས་འབྲིང་བསྡུས་པ་མཐའ་དག་གིས་མངོན་པར་རྟོགས་པ་བརྒྱད་ཀྱི་རིམ་པ་ཚང་
བར་སྟོན་པ་མ་རྙེད་པར་རང་གིས་ཇི་ལྟར་རྙེད་པ་དང་རྗེས་སུ་མཐུན་པར་ཉི་ཁྲི་འབའ་ཞིག་
དང་སྦྱར་ནས་སོ། །ཞེས་དང་། མཁས་གྲུབ་རིན་པོ་ཆེའི་རྟོགས་དཀའི་སྣང་བ་ལས། བསྟན་
བཅོས་ཡུམ་གསུམ་པོ་མཐའ་དག་གི་རྒྱན་དུ་མ་རྙེད་པར་ཉི་ཁྲི་ཁོ་ནའི་རྒྱན་དུ་སྦྱར་ཏེའོ། །ཞེས་
གསུངས་པའི་ཕྱིར། འགྲེལ་བ་དོན་གསལ་གྱིས་མངོན་རྟོགས་རྒྱན་ཡུམ་ཀུན་གྱི་རྒྱན་དུ་
འགྲེལ་བས་ན། རྒྱན་གྱི་རྒྱན་ཞེས་བྱའོ། །ཡང་གསེར་ཕྲེང་ལས། ཉི་ཁྲིའི་རྣམ་འགྲེལ་
འདི་བཙུན་པ་གྲོལ་སྡེ་དང་མིང་མཐུན་པ་གཅིག་གམ། འཕགས་པའི་སློབ་མར་གྲགས་པའི་
བཙུན་པའི་ཡིན་བརྟག་པར་བྱ་སྟེ། ཞེས་པ་ནས་སྤྲོ་བ་སྐྱེད་ཅིག་ཅེས་གཞན་ལ་གདམས་
ངག་ཏུ་སྦྱར་རོ། །ཇི་ལྟར་བརྟག་ཚུལ་ནི། ད་ལྟའི་བསྟན་འགྱུར་ནང་ཡོད་པའི་རྣམ་འགྲེལ་
གྱི་མཛད་བྱང་དུ་བཙུན་པ་གྲོལ་སྡེའི་ཡིན། ཞེས་འདུག་པས་སོ། །ཞེས་ན། དེ་ཙམ་གྱིས་
ཁྱབ་པ་མེད་དེ། ད་ལྟའི་བདེན་གཉིས་འགྲེལ་བཤད་ཀྱི་མཛད་བྱང་དུ་འདི་སློབ་དཔོན་ཞི་
བ་འཚོས་མཛད་ཅེས་ཡོད་ལ། བདེན་གཉིས་འགྲེལ་བཤད་ཆོས་ཅན། ཁྱོད་རྩོམ་པ་པོ་
སློབ་དཔོན་ཞི་འཚོ་མ་ཡིན་ཏེ། འདིས་བསྟན་བཅོས་རྩོམ་པའི་དགོས་པ་བཤད་པ། ཚད་
མའི་དེ་ཁོ་ན་ཉིད་བསྡུས་པའི་འགྲེལ་བར་བཀག་པའི་ཕྱིར་དང་། གཟུང་འཛིན་ཇི་ལྟར་སྣང་
བ་ལྟར་མེད་པར་སྨྲ་བ་མངོན་སུམ་དང་འགལ་ཞིང་། གྲགས་པས་ཀྱང་གནོད་པར་བདེན་
གཉིས་རང་འགྲེལ་ལས་བཤད་པ་སྒྲ་སོར་བཞག་གི་དོན་འཐད་ཕྱོགས་སུ་འགྲེལ་བའི་ཕྱིར་



གསེར་ཕྲེང་དཀའ་གནད།
645
རོ༑ ༑ཞིབ་གསལ་ལེགས་བཤད་སྙིང་པོ་ལས་ཤེས་པར་བྱ། རྗེ་གུང་ཐང་པས་དབུ་མ་
རྒྱན་རྩོམ་མཁན་གྱི་ཞི་འཚོ་མ་ཡིན། ཞེས་ཞིབ་ཆ་གནང་འདུག །ཞིབ་ཆ་འདི་ལ་དཔག་
ན་ཞི་འཚོ་ལ་མིང་འདྲ་བ་གཉིས་ཡོད་པ་འདྲ། རྒྱ་འགྲེལ་ཉེར་གཅིག་གི་ནང་ཚན་ཉི་ཁྲིའི་
རྣམ་འགྲེལ་དེ་འཕགས་པའི་སློབ་མར་གྱུར་པའི་བཙུན་པ་གྲོལ་སྡེའི་ཡིན་ཏེ། བོད་སྔ་མས་
མ་རྙེད་པའི་དོན་བཤད་པ་འགོག་སྐབས་འདི་ཡིན་པ་གཞིར་བཞག་གནང་པའི་ཕྱིར་དང་།
ད་ལྟ་འདིས་མཛད་པར་གྲགས་པའི་ཉི་ཁྲི་རྣམ་འགྲེལ་ཞེས་པ། ཞེས་དང་། ཡང་ཉི་ཁྲིའི་
རྣམ་འགྲེལ་འདི་བཙུན་པ་གྲོལ་སྡེ་དང་མིང་མཐུན་པ་གཅིག་གམ། འཕགས་པའི་སློབ་མར་
གྲགས་པའི་བཙུན་པའི་ཡིན་བརྟག །ཅེས་གསེར་ཕྲེང་ལས། སྔ་ཕྱི་མང་པོ་དམིགས་ཀྱིས་
བཀར་ནས་གསུངས་པ་ལ་དཔག་ན། བཙུན་པ་ལ་འཕགས་པ་གྲོལ་སྡེའི་སློབ་མ་བཙུན་པ་
དང་དེ་མིན་པའི་བཙུན་པ་གཅིག་དང་གཉིས། ཉི་ཁྲིའི་རྣམ་འགྲེལ་ལ་ཡང་འཕགས་པའི་
སློབ་མར་གྱུར་པའི་བཙུན་པའི་རྣམ་འགྲེལ་དང་དེ་མིན་པའི་བཙུན་པའི་རྣམ་འགྲེལ་གཉིས་
ཡོད་དམ་སྙམ། དེ་ལྟ་བུ་གཞན་ཡང་ཡོད་དེ། སྒྲོན་གསལ་གྱི་དཀའ་བ་བཏུས་པའི་བཤད་
པ་དང་། ཤེས་རབ་སྒྲོན་མེ་གཉིས་རྩོམ་པ་པོ་མཚན་གཅིག་ཡིན་པ་དང་། སྒྲོན་གསལ་
གྱི་འགྲེལ་བཤད་རྩོམ་པ་པོ་དང་། དབུ་མ་བཞི་བརྒྱ་བ་རྩོམ་པ་པོའི་འཕགས་ལྷ་གཉིས་མཚན་
མཐུན་པ་ཡིན་ཀྱང་གང་ཟག་ཐ་དད་པ་ཡིན་པ་ལྟ་བུ་དུ་མ་ཡུམ་གསུམ་གནོད་འཇོམས་ལྟ
བུ་ཡོད་པའི་ཕྱིར། རིམ་ལྔ་གསལ་སྒྲོན་ལས་ཤེས་པར་བྱའོ། །མང་དོགས་ནས་མ་བྲིས་
སོ༑ ༑སྔར་བཤད་པའི་ཚུལ་དེ་ལྟར་མཁས་པ་སྔ་མ་བཞིས་ཚིག་དོན་ཅི་རིགས་སྣང་བར་
བྱས་ཤིང་། འགའ་ཞིག་ཁོ་ནས་དོན་ཇི་ལྟ་བ་བཞིན་དུ་མ་རྙེད་པའི་བསྟན་བཅོས་རྒྱས་འབྲིང་
བསྡུས་པ་མཐའ་དག་གི་སྙིང་པའི་དོན་ཟབ་མོ་དབུ་མའི་ལམ་མཐར་ཐུག་པ་མངོན་པར་རྟོགས་
པའི་རིམ་པ་དང་བཅས་པ་ཚང་བར་སྟོན་ཅིང་། དེ་ཉིད་མངོན་རྟོགས་རྒྱན་གྱིས་རྫོགས་
པར་བཤད་པ་དེ་ལྟར་བདག་གིས་རྙེད་པ་གང་ཡིན་པ་དེ་ཡ་མཚན་ནོ། །ཞེས་སློབ་དཔོན་



645
གསེར་ཕྲེང་དཀའ་གནད།
སེང་གེ་བཟང་པོ་རང་ཉིད་སྐལ་བ་བཟང་ཞིང་ཤེས་རབ་ཁྱད་པར་ཅན་དང་ལྡན་པ་བསྟན་
ལ༑ རྣམ་བཤད་སྙིང་པོ་རྒྱན་ལས། འདིས་འགྲེལ་བ་སྔ་མ་རྣམས་དང་ཟློས་པའི་སྐྱོན་སྤངས་
པར་ཤེས་པར་བྱའོ། །ཞེས་གསུངས། དེ་ལྟས་ནི་སྔར་བཤད་པ་དག་གིས་མ་རྙེད་པ་ཤིན་
ཏུ་དཀའ་པའི་ཟབ་མོའི་ལམ་སྟོན་པ་ཉིད་ཀྱི་དོན་འདི་སངས་རྒྱས་བྱམས་པའི་མཐུས་རྙེད་
ནས་འགྲེལ་བ་དོན་གསལ་འདི་བརྩམས་པའི་ཕྱིར། བདག་གི་གཞུང་འདི་ལ་ཕྱིས་ཀྱི་མཁས་
པ་རྣམས་ཀྱིས་མཉན་པ་དང་བཤད་པའི་སྒོ་ནས་དབྱེ་བ་དང་འཇུག་པར་རིགས་སོ། །ཞེས་
པའོ། །རྐང་པ་འདི་བཞིས་དམ་བཅའ་དང་སྔ་མ་རྣམས་ཀྱིས་སྒྲུབ་བྱེད་བསྟན་པར་བཤད་
ན་ལེགས་ལམ་སྙམ། དགེ་བའི་བཤེས་གཉེན་རྣམས་ཀྱིས་མཐུས་མ་གཏོགས་རང་དབང་
དུ་ཡུམ་དོན་རྣམ་པ་ཀུན་ཏུ་སེང་གེ་བཟང་པོ་བདག་གི་བློའི་སྤྱོད་ཡུལ་མིན་ཡང་། ཞེས་ཁེངས་
སྐྱུངས་མཛད་ནས། བླ་མེད་བྱང་ཆུབ་འཐོབ་ཆེད་དུ་སྦྱིན་སོགས་ཀྱི་བསོད་ནམས་དག་སྒྲུབ་
པ་དང་མཐུན་པར་རང་གཞན་ལ་ཕན་འདོགས་པའི་བསམ་པས་འགྲེལ་བ་རྩོམ་པ་ལ་སྤྲོ་བ་
སྐྱེས་སོ། །ཞེས་སོ། །སྔར་འདི་དང་སྔ་མའི་རྐང་པ་ཐ་མ་ལ་འགྲེལ་བཤད་གཉིས་འདི་
ལས་གཞན་དུ་འཆད་ཀྱང་དགོངས་པ་མིན་ནོ། །ཞེས་གསེར་ཕྲེང་ལས་གསུངས་པ་ལྟར་
རོ༑ ༑རྐང་པ་ཐ་མའི་དོན། ཆོས་བཤེས་ཀྱི་ཚིག་གསལ་ལས། ཡུམ་འདི་རྙེད་པ་ནི་སངས་
རྒྱས་ཀྱི་མཐུ་ཡིན་པས་ན། དེ་ལ་བྱས་པ་ཤེས་པའི་མཆོད་པ་བྱ་བར་རིགས་པས་ན། མཁས་
པ་རྣམས་ཀྱིས་དབྱེ་བའི་རིགས། །ཞེས་སྨོས་ཏེ། ཞེས་སངས་རྒྱས་མཆོད་པའི་ཕྱིར་བདག་
གིས་དབྱེ་རིགས་པར་བཤད་པ་དང་། ཤེར་འབྱུང་གི་རྟོགས་དཀའི་སྣང་བར། མཁས་
པ་རྣམས་ཀྱིས་དབྱེ་བའི་རིགས། །བདག་ཀྱང་འགྲོ་བའི་དོན་བསྒྲུབ་པར་དམ་བཅའ་བ་ཡོད་
པས་བདག་གིས་རྣམ་པར་ཕྱེ་བ་དང་། དེ་རྣམས་ཀྱིས་རྣམ་པར་ཕྱེ་བ་ལ་འགལ་བ་ཅི་ཞིག་
ཡོད། ཅེས་བདག་གིས་ཕྱེ་བ་དང་མཁས་པ་གཞན་གྱིས་ཕྱེ་བ་ལ་འགལ་སྤོང་བྱས་པར་བཤད་
ལ༑ བསོད་ནམས་དག །བསྒྲུབ་དང་མཐུན་ཕྱིར། ཞེས་པ། ཚིག་གསལ་ལས། བསོད་



གསེར་ཕྲེང་དཀའ་གནད།
647
ནམས་དག་བསྒྲུབ་དང་། ཞེས་པ་ནི་བསྒྲུབ་པའི་ལན་དུ་མཆོད་པ་སྟེ། མཐུན་ཕྱིར། ཞེས་
པ་ནི་མཆོད་པའི་ཐབས་བཟང་པོ་འདི་ཉིད་ཡིན་པའི་ཕྱིར་ཞེས་སྟོན་པའོ། །ཞེས་བཤད་པ་
དང་། གོང་གི་རྟོགས་དཀར། རབ་
རབ་ཏུ་བྱེད་པ་རྣམ་པར་བཤད་པ་ལས། བསོད་ནམས་
སྐྱེད་ལ་གུས་པའི་སེམས་བསྐྱེད་པ། ཞེས་བཤད་དོ། །འགྲེལ་བ་དེ་གཉིས་ཀས་རང་གི་
བསོད་ནམས་བསྒྲུབ་པ་ཙམ་ལ་སྦྱར་བ་གཞུང་གི་དགོངས་པ་མིན་གསུངས་པ་ཡིན་ནམ་སྙམ།
བཤད་ཚུལ་དེ་དག་ལ་དཔག་ནས་ཅུང་ཟད་སྤྲོ་ན། རང་རྒྱུད་པའི་ལུགས་འདིར། བྱང་
སེམས་ས་གསུམ་པ་བས་མ་རྟོགས་པའི་སྟོང་པ་ཉིད་ཡོད་དམ་མེད། ཡོད་ན། ས་དང་
པོར་ཆོས་ཉིད་ཀུན་འགྲོའི་ཚུལ་དུ་རྟོགས་པ་དང་། ས་དང་པོའི་རྣམ་གྲོལ་ལམ་གྱིས་བདེན་
འཛིན་ཀུན་བཏགས་སྤངས་པ་དང་། ས་དང་པོའི་རྣམ་གྲོལ་ལམ་ཐོབ་པ་ཤེས་སྒྲིབ་ཀུན་
བཏགས་སྤངས་པའི་སོ་སོར་བརྟགས་འགོག་ཐོབ་པ་དུས་མཉམ་མིན་ནམ། བྱང་སེམས་
ས་དང་པོ་བས་མ་རྟོགས་པའི་སྟོང་ཉིད་མེད་ཅེས་ན། ས་གཉིས་པ་ཡན་ཆད་ཀྱི་བར་ཆད་
མེད་ལམ་དགུ་ཆོས་ཅན། གསར་རྟོགས་ཀྱི་བློ་མ་ཡིན་པར་ཐལ། ཀུན་རྫོབ་པའི་ཆོས་རྟོགས་
པའི་དོགས་པ་མེད་པའི་ཕྱིར། བདེན་འཛིན་ཀུན་བཏགས་ཀྱི་ཞེན་ཡུལ་མེད་པ་རྟོགས་ནས།
བདེན་འཛིན་ལྷན་སྐྱེས་ཀྱི་ཞེན་ཡུལ་མེད་པ་མ་རྟོགས་པ་ཡོད་དམ། ཞེས་དང་། གཞི་གྲུབ་
ན༑ རང་བདེན་པར་འཛིན་པའི་བདེན་འཛིན་ཀུན་བཏགས་དང་། བདེན་འཛིན་ལྷན་སྐྱེས་
གཉིས་ཀ་ཡོད་པས་ཁྱབ་བམ་མ་ཁྱབ། སེམས་ཅན་གྱི་རྒྱུད་ཀྱི་སེམས་ཡིན་ན། རང་བཞིན་
འོད་གསལ་བ་ཡིན་པའི་ཁྱབ་བམ་མ་ཁྱབ་སོགས་རིགས་སྨྲ་རྣམས་ཀྱི་དགོངས་པར་མཛོད།
རྙེད་པ་གང་དེ་ཡ་མཚན་ནོ། །ཞེས་པའི་རྙེད་དོན་དང་། སངས་རྒྱས་དབང་གིས་རྙེད་པ་
ནི༑ །ཞེས་པའི་རྙེད་དོན་གཉིས་དོན་གཅིག་ཡིན་མིན་དང༌། བསྟན་བཅོས་མཐའ་དག་
མ་རྙེད་པར། །ཞེས་པའི་མ་རྙེད་པའི་དོན་དང་། འགའ་ཞིག་ཁོ་ནས་མ་རྙེད་པའི། །ཞེས་
པའི་མ་རྙེད་པའི་དོན་གཉིས་དོན་གཅིག་ཡིན་མིན། དོན་དེ་དག་རེ་རེ་ལ། དེ་ལྟས་ཤིན་



ts
གསེར་ཕྲེང་དཀའ་གནད།
ཏུ་རྙེད་དཀའ་བ། །ཞེས་པའི་རྙེད་པར་དཀའ་བའི་དོན་རེ་ཡོད་མེད་ངེས་པར་བྱས་ན་བློ་
གཞོན་རྣམས་ཀྱི་སློབ་གཉེར་ལ་ཕན་ཡོང་བསམ། དེ་ཡན་ས་བཅད་ཀྱི་དབང་དུ་བྱས་ན།
འགྲེལ་བ་རྩོམ་པ་ལ་འཇུག་པ་ལ་ས་བཅད་ལྔ་ཡོད་པ་རྣམས་རྫོགས་སོ། །བརྗོད་བྱ་དོན་
གྱི་དབང་དུ་བྱས་ན། ཤིང་རྟའི་སྲོལ་འབྱེད་ཀྱི་སྐབས་རྫོགས་པ་ཡིན། ལེགས་བཤད་གསེར་
ཕྲེང་གི་ཤིང་རྟའི་སྲོལ་འབྱེད་ཀྱི་སྐབས་དེ་གསེར་ཕྲེང་ཡོངས་རྫོགས་ཀྱི་དོན་བསྡུས་ལྟ་བུ་
ཡིན་པས། དེ་ཡག་པོ་ཤེས་ན་གསེར་ཕྲེང་ཡོངས་རྫོགས་བལྟ་ཤེས་མཁན་ཞིག་ཡོང་། ཞེས་
གདན་ས་ཆེན་པོའི་དགེ་བའི་བཤེས་གཉེན་གོང་མ་རྣམས་ཀྱི་གསུང་རྒྱུན་དུ་ཡོད། དེའི་ཕྱིར་
གསེར་ཕྲེང་ཤིང་རྟའི་སྲོལ་འབྱེད་ཀྱི་སྐབས་ཞིབ་གསལ་རྒྱས་པར་བྲི་དགོས་མོད་ཀྱང་བདག་
ནི་དེ་དག་ལས་ལྷག་མི་ཤེས་ལགས། སེམས་ལ་དྲན་པ་གང་ཡིན་བྲིས་ན་ཚེས་འདངས་པའང་
མི་འདུག །
གསེར་ཕྲེང་ལས། གཉིས་པ་ལ་གཉིས། ཞེས་པ་ནི། གོང་གི་ས་བཅད་གཉིས་པ་
རྩོམ་པ་ལ་འཇུག་པ་ལ་གཉིས། གདུལ་བྱ་དང་བ་བསྐྱེད་པའི་ཡན་ལག་མཆོད་བརྗོད། རྟོགས་
ལྡན་བསྟན་བཅོས་ལ་འཇུག་པའི་ཡན་ལག་དགོས་འབྲེལ་ལོ། །དང་པོ་ལ་གཉིས། མཆོད་
བརྗོད་དངོས་དང་། དེ་ལ་རྩོད་པ་སྤོང་པའོ། །དང་པོ་ལ་གསུམ། མཚམས་སྦྱར། རྩ་
བས་བསྟན། འགྲེལ་བས་བཤད་པའོ། །དང་པོ་ནི། ཕྱག་འཚལ་ཞེས་དྲང་ངོ་། །ཞེས་པ་
ནས། གསུངས་སོ་ཞེས་སྦྲེལ་དགོས་པས་སོ། །ཞེས་པའི་བར་རོ། །ས་བཅད་འདི་ལ་
དཔག་ན། ཚིགས་བཅད་དང་པོ་འདི་སློབ་དཔོན་གྱིས་བཤད་ཐབས་ལྔའི་སྒོ་ནས་བཀྲལ་
ཏེ༑ ཞེས་འོག་ནས་གསུངས་པ། དེའི་བསྡུས་དོན་གྱི་གཞུང་དེ་མཚམས་སྦྱར་གྱི་གཞུང་
གི་ཁོངས་སུ་བཤད་ལ། འོག་ཏུ་ཚིགས་བཅད་དང་པོ་འདི་སློབ་དཔོན་གྱིས་བཤད་ཐབས་
ལྔའི་སྒོ་ནས་བཀྲལ་ཏེ། ཞེས་པའི་སྐབས་སུ། ཡུམ་ལ་ནས་ཕྱག་འཚལ་གྱི་བར་གྱིས་བསྡུས་
དོན་དང་། ཞེས་གསུངས་པས་གཞུང་དེ་གཉིས་དགོས་པ་དང་བསྡུས་པའི་སྒོ་ནས་མཚམས་



གསེར་ཕྲེང་དཀའ་གནད།
649
སྦྱར་བའི་གཞུང་ཡིན་པར་གསེར་ཕྲེང་ལས་གསུངས་ལ། རྣམ་བཤད་སྙིང་པོའི་རྒྱན་ཡང་
དེ་བཞིན་ནོ། །རྗེ་གུང་ཐང་པས། དེས་ན་གསེར་ཕྲེང་ནས་ཀྱང་དགོས་པའི་སྒོ་ནས་མཚམས་
སྦྱོར་ཚུལ་དེ་གསུངས་པ་ཡིན་གྱི། མཚམས་སྦྱོར་གྱི་གཞུང་ལ་མི་འཇོག་པར་གསུངས་པ་
མིན་ཏེ། གཞན་དུ་ན་དགོས་དོན་གྱི་གཞུང་གཉིས་ཡོད་པར་འགྱུར་རོ། །ཞེས་འཕགས་
པ་བྱམས་པ་ཞེས་སོགས་ཀྱི་གཞུང་དེ་སློབ་དཔོན་གྱིས་བཤད་ཐོབས་ལྔའི་སྒོ་ནས་རྒྱན་གྱི་
མཆོད་བརྗོད་བཤད་པའི་དགོས་དོན་གྱི་གཞུང་མིན་པར་གསུངས་པ་ལྟར་རོ། །དེ་ལྔའི་
མཚམས་སྦྱོར་གྱི་གཞུང་ཡང་མིན་ཏེ། གསེར་ཕྲེང་ལས་མཚམས་སྦྱོར་ནི་དེ་དག་ཐམས་
ཅད་ལ་ཡོད་དོ། །ཞེས་གསུངས་པ་ལས་མཚམས་སྦྱོར་གྱི་གཞུང་ལོགས་སུ་མ་སྨོས་པའི་
ཕྱིར། དེས་ན་དེའི་མཚམས་སྦྱོར་གྱི་གཞུང་ཡང་མིན་པ་གསེར་ཕྲེང་གི་གཞུང་དེས་ཤེས་
པའི་ཕྱིར།
འཕགས་པ་བྱམས་པ་ཞེས་སོགས་ཀྱི་གཞུང་དེ་མཚམས་སྦྱོར་གྱི་གཞུང་ཡིན་པ་གོང་
གི་ས་བཅད་དེ་དང་། དེ་མ་ཟད་གོང་དུ་ཤུགས་ལ་བསྟན་པའི་མཚམས་སྦྱོར་གྱི་དང་པོ་ནི།
འཕགས་པ་བྱམས་པ་ཞེས་སོགས་འདི་ཡིན་ལ། ཞེས་གསུངས་པས་དོགས་པ་མེད་ལ། རྒྱན་
གྱིས་མདོ་བཤད་པའི་མཚམས་སྦྱོར་ཡིན་ཞེ་ན། མཆོད་བརྗོད་དང་དགོས་འབྲེལ་ངག་གཉིས་
མདོ་བཤད་པའི་སྔོན་འགྲོ་ཡིན་གྱི་མདོའི་བཤད་པ་དངོས་མིན་པ་འོག་ནས་འཆད་པར་འགྱུར་
བ་གོང་དུ་སྨོས་ཟིན་པའི་ཕྱིར། དེ་ནས་གཞུང་དེ་རྒྱན་གྱི་མཆོད་བརྗོད་ཚིག་རྐང་བཞིའི་
སྔ་ཕྱིའི་འབྲེལ་སྟོན་པའི་མཚམས་སྦྱོར་ཡིན་ཞེ་ན་རུང་ངམ་སྙམ། ་ གཞུང་དེས་རྗེ་བཙུན་
བྱམས་པས་ཡུམ་མཁྱེན་གསུམ་ལ་བསྟོད་པའི་རང་དོན་དང་གཞན་དོན་གྱི་དགོས་པ་གཉིས་
སྟོན་པའང་ཚིག་ཟིན་རང་ལ་གསལ་བ་ལྟར་གསེར་ཕྲེང་ལས་རྒྱས་པར་གསུངས་པའི་ཕྱིར།
ཚིགས་སུ་ནས་གཙོ་བོ་ཡིན་ནོའི་བར་གྱི་གཞུང་དེས་མཁྱེན་གསུམ་གྱི་ངོ་ནུས་ཀྱི་ཡོན་ཏན་
རྒྱན་གྱི་མཆོད་བརྗོད་ཀྱིས་བསྟན་པའི་དགོས་པ་བསྟན་པས་གཞུང་དེ་གཉིས་ཀྱི་སྐབས་སུ་



cs0
གསེར་ཕྲེང་དཀའ་གནད།
བསྟན་པའི་དགོས་པ་གཉིས་མི་འདྲའོ། །འོན་ཀྱང་། རང་ཉིད་ནས་ཆེད་དུའི་བར། ཚིགས་
བཅད་དང་པོ་འདི་སློབ་དཔོན་གྱིས་བཤད་ཐབས་ལྔའི་སྒོ་ནས་བཀྲལ་ཏེ། ཞེས་པའི་སྐབས་
སུ་གསེར་ཕྲེང་ལས་བཀོད་པའི་རྒྱུ་མཚན་འཚོལ། གཞུང་སྔ་མས་བསྟན་པའི་རང་དོན་གྱི་
དགོས་པ་ནི། འགྲེལ་བ་རང་གི་ཚིག་ཟིན་ལ་གསལ་བར་མ་ཟད་གསེར་ཕྲེང་ལས། རང་
དོན་གྱི་དགོས་པ་ནི། ཞེས་པ་ནས། མཐུན་པར་སྟོན་པའི་ཕྱིར་རོ། །བར་རོ། །གཞན་
དོན་གྱི་དགོས་པ་ནི། གཞན་དག་བཅོས་ལྡན་འདས་མ། ཞེས་པ་ནས། དོན་གྱི་འཇུག་
པར་བྱ་བའི་ཕྱིར་རབ་ཏུ་དང་བ་སྐྱེད་པའི་ཆེད་དུ། ཞེས་གསུངས་པ། གཞན་དག་ཐོས་
སོགས་ཀྱིས་འཇུག་པའི་ཆེད་དང་། དེ་ཡང་ཡོན་ཏན་གསུམ་ལྡན་གྱི་བྱང་ཆུབ་ཐོབ་པའི་
དོན་གྱི་ཕྱིར་ཡིན་གསུངས་པ་བཅས་དགོས་པ་གཉིས་བསྟན་པའི་གཞུང་སོ་སོ་ཡིན་པ་ལ།
གཞུང་སྔ་མ་གཞུང་ཕྱི་མའི་རྒྱུ་མཚན་དུ་འཆད་པ་ནི་དགོས་པ་མིན་ནོ། །ཞེས་གསེར་ཕྲེང་
ལས་གསུངས་པ་ལྟར་རོ། །རབ་ཏུ་དང་བ་ལ་བྱང་ཆུབ་ཀྱི་རྒྱུའི་གཙོ་བོ་བྱེད་པའི་ནུས་པ་
ཇི་ལྟར་ཡོད་ཅེས་པའི་ལན་དུ། ཞེས་སྦྱར་ན་གོ་བདེའོ། །གསེར་ཕྲེང་ན་གསལ་ལོ། །རྒྱན་
སྣང་ལས། ཡེ་ཤེས་ལྔ་དང་ཕུན་ཚོགས་བཞི་རྣམ་པ་དགུ་ལྡན་ཕྱིར་བཅོམ་ལྡན་འདས། ཞེས་
གསུངས་པ། གསེར་ཕྲེང་ལས། ཉོན་མོངས་བག་ཆགས་དང་བཅས་པ་བཅོམ་པའམ་བདུད་
བཞི་བཅོམ་ཞིང་ཇི་སྐད་དུ། དབང་ཕྱུག་དང་ནི་གཟུགས་བཟང་དང་། །ཞེས་པ་ནས། ལེགས་
པ་དྲུག་དང་ལྡན་པའི་བཅོམ་ལྡན་མ་ལའོ། །ཞེས་ཡེ་ཤེས་ལྔའི་བྱེད་ལས་དབང་ཕྱུག་དྲུག་
ལ་སྦྱར་ཚུལ་གསུངས་པ་རྣམས་རྗེ་གུང་ཐང་པའི་གསུངས་ལས་རྒྱས་པར་ཤེས་པར་བྱའོ།།
ཕུན་ཚོགས་བཞི་ནི། ལུས་ཕུན་ཚོགས། ལོངས་སྤྱོད་ཕུན་ཚོགས། འདོད་པ་ཕུན་ཚོགས།
ཐར་པ་དང་བཞི་གསང་བ་འདུས་པ་རིན་འབྱུང་གི་སྐབས་ལས་གསུངས་པ་འདིར་སྦྱར་རུང་
ངོ་༑ ༑མཁྱེན་གསུམ་ལ་རབ་ཏུ་དང་བ་བྱང་ཆུབ་ཀྱི་རྒྱུའི་གཙོ་བོ་ཡིན་པ། འགྲེལ་བ་ལས།
ཚིགས་སུ་བཅད་པ་འདིས་ནི། ཞེས་པ་ནས། འཐོབ་པའི་རྒྱུའི་གཙོ་བོ་ཡིན་ནོ། །ཞེས་



གསེར་ཕྲེང་དཀའ་གནད།
651
པའི་བར་ཀྱི་ཚིག་གིས་བསྟན་པ་ཡིན་ཏེ། གསེར་ཕྲེང་ལས། གཙོ་བོར་འགྱུར་ཚུལ་ནི་ཕྱི་
འགྲེལ་གྱིས་འཆད་དོ། །ཞེས་གསུངས་པའི་ཕྱིར། ཇི་ལྟར་གཙོ་བོར་འགྱུར་པའི་ཚུལ་དང་
དེ་དག་གི་དཀའ་བའི་གནད་རྣམས་འགྲེལ་བ་དང་གསེར་ཕྲེང་ལས་ཞིབ་དུ་ཤེས་པར་བྱའོ།།
འདིར་མང་དོགས་ནས་མ་བྲིས་སོ། །
གསེར་ཕྲེང་ལས། དེ་ལྟར་ནས་འཐད་པ་ཡིན་ནོའི་བར་གྱིས་བརྒལ་ལན་བསྟན་
ལ༑ ཞེས་པའི་མཆོད་བརྗོད་ལས་འཕྲོས་པའི་བརྒལ་ལན་གྱིས་གཞུང་འདིའི་ཐད་ཀྱི་འགྲེལ་
བ་དོན་གསལ་དུ། འདི་ལྟར་རྒྱལ་བའི་ཡུམ་བར་མ་ལས། ཞེས་པ་ནས་དེ་བཞིན་དུ་མདོར་
བསྡུས་པ་ལས་ཀྱང་ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཞེས་བྱ་བ་ལ་སོགས་པ་
གསུངས་ལ་རྒྱས་པ་ལས་ཀྱང་རྒྱ་ཆེར་གསུངས་སོ། །ཞེས་གསུངས་ལ། དེ་ཡང༌། ཡུམ་
བར་མའི་ཚིག་རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་
ཀྱི་ཡིན་ནོ། །ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། །རྣམ་པ་ཐམས་
ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་རྣམས་ཀྱི་ཡིན་ནོ། །ཞེས་གཞི་ཤེས་རྣམ་བཞག་རྟེན་གྱི་ཐེག་དམན་གྱི་ལམ་དང་། ལམ་
ཤེས་རྣམ་བཞག་རྟེན་གྱི་བྱང་སེམས་ཀྱི་ལམ་དང་། རྣམ་མཁྱེན་རྣམ་བཞག་རྟེན་གྱི་སངས་
རྒྱས་ཀྱི་ལམ་ཡིན་པར་གསུངས་ལ། ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་
ཞིར་ཁྲིད་མཛད་གང་ཡིན་དང་། །ཞེས་དང་། ཉན་ཐོས་ལ་སོགས་མཐོང་བའི་ལམ། །དེ་
འདྲ་ཀུན་ཤེས་ཉིད་དུ་འདོད། །ཅེས་པས་ཉན་རང་གི་ལམ་ཐམས་ཅད་རྣམ་བཞག་རྟེན་གྱི་
གཞི་ཤེས་ཡིན་པར་གསུངས་ལ། འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་
རྟེན་དོན་སྒྲུབ་མཛད་པ་གང་། །ཞེས་དང༌། བྱང་ཆུབ་སེམས་དཔའ་མཁས་རྣམས་ཀྱི།།
ལམ་ཤེས་ཉིད་ནི་དེ་འདྲར་བཤད། །ཅེས་པས་བྱང་སེམས་ཀྱི་ལམ་ཐམས་ཅད་རྣམ་བཞག་
རྟེན་གྱི་ལམ་ཤེས་ཡིན་པར་གསུངས་པས། རྣམ་བཞག་གི་རྟེན་གྱི་དབང་དུ་བྱས་པའི་གཞི་



g5p
གསེར་ཕྲེང་དཀའ་གནད།
ཤེས་དང་ལམ་ཤེས་དང་། གཞི་ཤེས་དང་ལམ་ཤེས་གཉིས་གཅིག་ཏུ་འཁྲུལ་པར་མི་བྱའོ།།
དེའི་ཕྱིར་ན། གསེར་ཕྲེང་ལས། རྣམ་བཞག་གི་རྟེན་གྱི་གཞི་ཤེས་དང་ལམ་ཤེས་གཉིས་
འཕགས་པའི་ལམ་ཁོ་ནར་འདོད་པ་ཡང་ཡང་བཀག་པའི་ཕྱིར། གཞན་ཡང་གསེར་ཕྲེང་
ལས། མདོ་ལས་ཀྱང་། རྟེན་སོ་སོའི་རྒྱུད་དང་འབྲེལ་བར་གསུངས་པའི་ཕྱིར་རོ། །ཞེས་
དང་། སྐབས་བཞི་པའི་གསེར་ཕྲེང་ལས།
ལུས་རྣམ་གཞག་གི་མཁྱེན་གསུམ་གྱི་རྟེན་གསུངས་པ་རྣམས་འབྲེལ་བའི་ཕྱིར་སྒྲུས་
ཟིན་གང་ཟག་གསུམ་སོ་སོ་ལ་བྱས་ནས་སངས་རྒྱས་ཀྱི་སར་དེ་ཡུལ་དུ་བྱེད་པའི་དེ་དང་
རིགས་མཐུན་པའི་རྣམ་པ་གཟུང་ངོ༌། །ཞེས་གསུངས་པས་གོང་གི་གཞུང་དེ་དག་གི་སྒྲས་
ཟིན་དངོས་བསྟན་ཤུགས་བསྟན་རྣམས་མ་འདྲེས་པ་གལ་ཆེའོ། །སྤྱིར་གཞི་ཤེས་རྣམ་བཞག་
རྟེན་གྱི་ཉན་རང་གི་ལམ་ཡིན་གྱི་ཐེག་དམན་གྱི་ལམ་མ་ཡིན་ཏེ། བྱང་སེམས་ཀྱི་རྒྱུད་ལ་
ཡོད་པའི་ཕྱིར། མངོན་རྟོགས་རྒྱན་ལས། ལམ་ལ་དེ་ནི་བཅོ་ལྔར་བཤད། །ཅེས་དང་།
སྐབས་བཞི་པའི་གསེར་ཕྲེང་ལས། དེས་ན་འཕགས་པའི་དགོངས་པ་ཡང་སློབ་དཔོན་གྱི་
འདི་ངེས་པར་ཡིན་ཏེ། གཞན་དུ་ན་ཐེག་ཆེན་གྱི་ལམ་བདེན་ཉན་རང་གིས་མངོན་སུམ་
དུ་རྟོགས་པར་འགྱུར་རོ། །ཞེས་སོགས་སོ། །མོ་ཟད་གཞི་ཤེས་སངས་རྒྱས་ལ་ཡང་ཡོད་
དེ༑ མངོན་རྟོགས་རྒྱན་ལས། ཀུན་མཁྱེན་གསུམ་དུ་ཕྱེ་བས་ན། །ཞེས་དང་། སུམ་ཅུ་
བདུན་དང་སུམ་ཅུ་བཞི། །སུམ་ཅུ་རྩ་དགུ་དག་ཏུ་བཞེད། །ཅེས་དང་། སྐབས་བཞི་པའི་
གསེར་ཕྲེང་ལས། རང་གི་ལན་ནི། ཞེས་པ་ནས་འདིར་དེ་གཉིས་བསྟན་པ་དང་། སྔར་
དེ་གཉིས་ཀྱི་རྣམ་པ་བཤད་པ་ལ་ཟློས་པ་ཡང་མེད་དོ། །ཞེས་སོགས་དང་། རྣམ་པ་ཐམས་
ཅད་མཁྱེན་ཉིད་དང་། །ཞེས་པའི་དེང་སྒྲས་གཞི་ཤེས་དང་ལམ་ཤེས་གཉིས་སྡུད་པ་ནི། གསེར་
ཕྲེང་ལས། རྣམ་པ་ཐམས་ཅད་མཁྱེན་པ་ཉིད་དང་ལམ་གྱི་རྣམ་པ་ཤེས་པ་ཉིད་དང་ཐམས་
''ཅད་ཤེས་པ་ཉིད་དེ། ”ཞེས་གསུངས་པའི་ཕྱིར། ཡང་མཁས་བཞི་པའི་གསེར་ཕྲེང་ལས།



གསེར་ཕྲེང་དཀའ་གནད།
sss
དེ་གཉིས་ཀྱི་ཡང་ཟག་པ་ཡོད་མེད་ཀྱི་དོན་བསྡུར་འགྱུར་རོ། །ཞེས་གསུངས་པ་སོགས་ལས་
ཤེས་པར་བྱ། སྐབས་འོག་མ་རྣམས་སུ་ཡང་ཡང་འཆད་པར་འགྱུར་རོ། །གསེར་ཕྲེང་
སྐབས་གསུམ་པའི་ས་བཅད་ལ། གསུམ་པ་སྤང་བྱ་གཞི་ཤེས་བཤད་པ་ལ། ཞེས་གསུངས་
པ་དང་། དེ་ལྟར་ཀུན་ཤེས་ཉིད་ལུགས་ལ། །ཞེས་སོགས་ཀྱི་བསྟན་བྱའི་གཙོ་བོ་ཡིན་ན།
སྐབས་གསུམ་པའི་བསྟན་བྱའི་གཙོ་བོ་ཡིན་པའི་ཁྱབ་མ་ཁྱབ་དང་། ཉན་རང་འཕགས་པའི་
རྒྱུད་གྱི་སྟོང་ཉིད་རྟོགས་པའི་ཡེ་ཤེས་ལྟ་བུ་རྣམས་གཞི་ཤེས་སུ་མ་བཤད་པའི་ཕྱིར། ཞེས་
སྐབས་གསུམ་པའི་ཡིག་ཆར་གསུངས་པ་དང་། མངོན་རྟོགས་རྒྱན་གྱི་སྐབས་དང་པོ་གསུམ་
གྱི་སྐབས་སུ་མཁྱེན་གསུམ་རིགས་ངེས་མ་ངེས་ཀྱི་དབྱེ་བ་མ་ཕྱེ་པར་གསུངས་ལ། སྐབས་
བོར་བ་བཞིའི་སྐབས་སུ་སྦྱོར་བ་བཞི་རིགས་ངེས་ཀྱི་གཙོ་བོར་གསུངས་པས་དཔྱད་དགོས་
པ་སོགས་ཤིན་ཏུ་མང་། གཞན་ཡང་། མཁྱེན་གསུམ་རྣམ་བཞག་རྟེན་གྱི་དབང་དུ་བྱས་
ན་སྔར་བཤད་པ་དེ་ལྟར་ཡིན་ཀྱང་།། རྟོགས་རིགས་ཀྱི་དབང་དུ་བྱས་ན་ཇི་ལྟར་ཡིན་པ་
ནི༔ སློབ་མི་སློབ་པའི་སྐབས་སོ་སོ་ལ་མི་འདྲ་བའི་ཁྱད་པར་ཡོད་དམ་མེད། སངས་རྒྱས་
ཀྱི་སར་རྟོགས་རིགས་རྒྱུན་གྱི་སྒོ་ནས་འཇོག་གམ། ཡང་ན་ངོ་བོའི་སྒོ་ནས་འཇོག་གམ། གཅིག་
བྱས་ན་ཡུལ་གྱི་སྒོ་ནས་འཇོག །ཐེག་པ་གསུམ་གྱི་རྟོགས་རིགས་ལ་གཉིས་གཉིས་ཏེ་རྟོགས་
རིགས་དྲུག་ཡོད་པ་མངོན་རྟོགས་རྒྱན་སྐབས་གཉིས་པ་ལྟར་དང་། དེ་དག་ཀུན་སངས་རྒྱས་
ཀྱི་སར་ཡོད་མེད་སོགས་དཔྱད་རྒྱུ་མང་ངོ༌། །འགྲེལ་བ་འདིར་མངོན་རྟོགས་རྒྱན་གྱི་མཆོད་
བརྗོད་བཤད་ཐབས་ལྔའི་སྒོ་ནས་བཀྲལ་བ་དེ་བཞིན་དུ། དགོས་འབྲེལ་ངག །ལུས་རྣམ་
“གཞག །ཡན་ལག་རྒྱས་བཤད། དོན་བསྡུས་རྣམ་ཀྱང་བཤད་ཐབས་ཀྱི་ཡན་ལག་ལྔ་རེས་
བཀྲལ།་ དེ་མ་ཟད་དངོས་པོ་བརྒྱད་དང་། དོན་བདུན་ཅུ་བསྟན་པའི་གཞུང་རྣམས་དང་།
དངོས་བརྒྱད་དོན་བདུན་ཅུ་དཀྱུས་མར་བསྟན་པའི་སྐབས་མ་ཡིན་པར་འཕྲོས་ཏེ་བྱེ་བྲག་
”ཏུ་བཤད་པའི་གཞུང་རྣམས་ཀྱང་བཤད་ཐབས་ཀྱི་ཡན་ལག་ལྔ་རེས་བཀྲལ་མ་བཀྲལ་ཞིབ་



d54
གསེར་ཕྲེང་དཀའ་གནད།
དུ་དཔྱད་དགོས་ལ། གོང་དུ་གསེར་ཕྲེང་ལས། འདི་ཡང་བྱམས་པ་ཉིད་ཀྱི་མན་ངག་བརྒྱུད་
པའོ། །ཞེས་གསུངས་པས་མངོན་རྟོགས་རྒྱན་རང་ལའང་མདོ་བཤད་པའི་ཐབས་ཡན་ལག་
ལྔ་དངོས་ཤུགས་ཅི་རིགས་ཀྱི་སྒོ་ནས་དུ་ཙམ་ཡོད་པ་རང་རང་གིས་བརྟགས་པས་ཁོང་དུ་
ཆུད་རིགས་ཏེ། མ་བཀོད་ཀྱང་དོན་གྱིས་ཐོབ་པའི་མཚམས་སྦྱོར་རྣམས་ནི་རང་རང་གིས་
བརྟགས་པས་ཁོང་དུ་ཆུད་པར་གོང་དུ་གསུངས ས་པའི་རྒྱུ་མཚན་དེའི་ཕྱིར་དང་། ཡང་གསེར་
ཕྲེང་ལས། མཚམས་སྦྱོར་ནི་དེ་དག་ཐམས་ཅད་ལ་ཡོད་དོ། །ཞེས་གསུངས་པས་ཀྱང་
ངོ་༑ ༑དེ་དག་ལ་དཔག་ན་སྔ་ཕྱི་འབྲེལ་ཡོད་པའི་ཚིག་ཐམས་ཅད་ལ་མཚམས་སྦྱོར་རེ་
ཡོད་དམ་སྙམ། དེ་བཞིན་དུ་བཤད་ཐབས་ཡན་ལག་གཞན་རྣམས་ཀྱང་ཅི་རིགས་སུ་ཡོད་
དགོས་མི་དགོས་དཔྱོད། མཚམས་སྦྱོར་དང་མཚམས་སྦྱོར་གྱི་གཞུང་གཉིས་འདྲ་འམ་མི་
འདྲི་རིགས་སྨྲ་རྣམས་ཀྱིས་དགོངས་པར་མཛོད། དེ་བཞིན་དགོས་དོན་དང་དགོས་དོན་
གྱི་གཞུང་སོགས་ལ་ཡང་ངོ༌། །བློ་གྲོས་མི་ཟད་པའི་མདོ་དང་། མདོ་སྡེ་དགོངས་འགྲེལ་
གཉིས་ཀྱིས་ཡུམ་གྱི་མདོ་བཤད་ཐབས་ལྔའི་སྒོ་ནས་མ་བཀྲལ་ལམ་སྙམ་པའི་དོགས་པ་སྐྱེ་
སྲིད་པས་གོང་གི་ཉིད་སྒྲ་ཇི་ལྟར་ཡིན། གཞན་ཡང་། མངོན་རྟོགས་རྒྱན་གྱི་མཆོད་བརྗོད་
དང་། དགོས་འབྲེལ་ངག །ལུས་རྣམ་བཞག །ཡན་ལག་རྒྱས་བཤད། དོན་བསྡུས་དང་
ལྔ་འགྲེལ་བ་དོན་གསལ་ལས་བཤད་ཐབས་ཀྱི་ཡན་ལག་ལྔ་ལྔས་བཀྲལ་བ་ལྟར། རྒྱུན་གྱི་
འགྲེལ་བ་གཞན་ཉི་ཤུ་པོ་རྣམས་ཀྱང་དེ་བཞིན་བཀྲོལ་བ་ཡིན་མིན་ཞིབ་ཏུ་དཔྱོད་དང་། ལེགས་
བཤད་གསེར་ཕྲེང་སྐབས་བརྒྱུད་རེ་རེར་རྒྱ་འགྲེལ་ཉེར་གཅིག་གི་བཤད་ཚུལ་ཆ་ཚང་རེ་
བཀོད་མ་བཀོད་དང༌། དེ་ཡང་འགྲེལ་བ་གང་གི་བཤད་པ་སྐབས་གང་དུ་མང་སྐབས་གང་
དུ་ཉུང་། གང་གང་གི་ཐདུ་བཀོད་པ་སོགས་ངེས་པར་བྱེད་པ་ཤིན་ཏུ་གལ་ཆེ། དེ་བཞིན་
དུ་བོད་སྔ་མའི་མཁས་པའི་བཤད་པ་བཀོད་པའང་མང་བས་ཤིན་ཏུ་ཕྲ་བའི་བློ་གྲོས་ཀྱིས་སོ་
སོར་དབྱེ་བར་བྱའོ།” །དེ་དག་གྲྭ་ཚང་རིན་པོ་ཆེའི་དགེ་བའི་བཤེས་གཉེན་གོང་མ་རྣམས་



གསེར་ཕྲེང་དཀའ་གནད།
655
ཀྱི་གསུང་རྒྱུན་ཡིན་པས་མ་ཉམས་པ་གལ་ཆེའོ། །
འགྲེལ་བ་དོན་གསལ་ལས། སོ་སོ་རང་གིས་རིག་པའི་ཡེ་ཤེས་ཀྱིས། ཞེས་པ་ནས།
འཐོབ་པའི་རྒྱུའི་གཙོ་བོ་ཡིན་ནོ་ཞེས་བྱ་བར་ངེས་པར་བཟུང་ནས། ཞེས་པའི་དོན། གསེར་
ཕྲེང་ལས། ཅིའི་ཕྱིར་དང་བ་བསྐྱེད་པའི་ཆེད་དུ་མཆོད་བརྗོད་གསུངས་ཤེ་ན། ཞེས་པ་
ནས། རྒྱུའི་གཙོ་བོ་ཡིན་ནོ་ཞེས་བྱ་བར་ངེས་པར་བཟུང་བའམ་རྟོགས་ནས་དང་བ་བསྐྱེད་
པའི་དོན་དུ་ཚིགས་བཅད་འདི་གསུངས་སོ་ཞེས་རྣམ་པར་སྦྱར་ཏེ། གཙོ་བོར་འགྱུར་ཚུལ་
ནི་ཕྱི་འགྲེལ་གྱིས་འཆད་དོ། །འདི་ནི་སློབ་དཔོན་གྱིས་བཞེད་པའོ། །ཞེས་རྗེ་བཙུན་གྱིས་
མཁྱེན་གསུམ་ལ་དང་བའི་དད་པ་ལེགས་པ་ཐམས་ཅད་འཐོབ་པའི་རྒྱུའི་གཙོ་བོར་མཉམ་
བཞག་སོ་སོ་རང་རིག་པའི་ཡེ་ཤེས་ཀྱིས་གཟིགས་ནས་མཆོད་བརྗོད་མཛད་པར་བཤད་ལ།
སྔ་མ་མི་འཐད་པ་རྟོགས་སླ་ཞིང་ཕྱི་མ་འཐད་དེ། ཞེས་དང་། རྣམ་བཤད་དང་རྟོགས་
དཀའི་སྣང་བ་གཉིས་ཀྱིས་མཁྱེན་གསུམ་ལ་དང་བའི་དད་པ་ལེགས་པ་ཐམས་ཅད་འཐོབ་
པའི་རྒྱུར་རྗེས་ཐོབ་ཀྱིས་ངེས་པར་གསུངས་པའང་། མཉམ་བཞག་གི་རྗེས་སུ་བྱུང་བའི་
རྗེས་ཐོབ་ལ་མི་བྱེད་པར་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པ་དེའི་སྟོབས་ཀྱིས་
ཀུན་རྫོབ་པའི་ཆོས་སྒྱུ་མ་ལྟ་བུར་གཟིགས་པས་སྔ་མ་ལག་རྗེས་འཇོག་བྱེད་དང་། ཕྱི་མ་
དེའི་ལག་རྗེས་ཀྱི་ཐ་སྙད་བྱེད་པ་ལྟར་དུས་མཉམ་པ་དང་ལྡོག་པས་ཕྱེ་བའི་རྗེས་ཐོབ་ཀྱིས་
ངེས་པར་གསུངས་པས་ན། རྒྱན་རྩོམ་པ་བོའི་རྗེ་བཙུན་བྱམས་པ་སངས་རྒྱས་ཡིན་པ་ལ་
ཡབ་སྲས་གསུམ་ག་དགོངས་པ་མཐུན་ནོ། །བྱམས་པ་ལ་བྱང་སེམས་ཡོད་དེ། ཉེ་བའི་
སྲས་བརྒྱད་ཡོད་པའི་ཕྱིར། རྗེ་བཙུན་བྱམས་པ་ལ་སངས་རྒྱས་དང་བྱང་སེམས་གཉིས་
ཡོད་པའི་ཁུངས་གཞན་ཡང་ཡོད་དེ། བྱམས་པ་འཇུག་པའི་མདོ་ལས། རྗེ་བཙུན་འདི་
སངས་རྒྱས་རིན་ཆེན་གདུགས་ཀྱི་བསྟན་པ་ལ་དགེ་སློང་བློས་གྲོས་བརྟན་པར་གྱུར་པ་ན།
སེམས་ཅན་ཐམས་ཅད་ལ་བྱམས་པ་བསྒོམས། གཞན་ལའང་དེའི་ཐབས་སྟོན། ཞེས་པ་



tss
གསེར་ཕྲེང་དཀའ་གནད།
ནས། སངས་རྒྱས་དེས་ལྷའི་བུ་དགེ་སློང་འདི་སྤྱོད་པ་སྤྱད་པ་ནའང་བྱམས་པ་སངས་རྒྱས་
པ་ནའང་བྱམས་པ། ཞེས་གསུངས། དྲང་སྲོང་ཡེ་ཤེས་འོད་ཅེས་བྱ་བར་གྱུར་པ་ན་སངས་
རྒྱས་བྱམས་པ་ཞེས་བྱ་བའི་དྲུང་དུ། བདག་སངས་རྒྱས་པའི་ཚེ་ཡང་བྱམས་པ་ཞེས་བྱ་བར་
གྱུར་ཅིག །ཅེས་སྨོན་ལམ་བཏབ་པས་དེ་ནས་བཟུང་སྟེ་སློབ་མི་སློབ་པའི་སྐབས་ཐམས་
ཅད་དུ་བྱམས་པ་ཞེས་པའི་མཚན་མི་འདོར་ཞིང་ཞེས་པའོ། །གསེར་ཕྲེང་ལས། དེ་ཡང་
རྩ་བའི་གོང་དུ་གསུངས་ཞེས་པའམ་བཤད་ཅེས་པ་ཡོད་ན་ཕྱི་འགྲེལ་གྱི་མགོར་གསུངས་ཏེ་
དང་། བཤད་དེ་ཞེས་མི་འབྱུང་བར་ཞེས་བྱ་བ་ཡིན་ནོ་དང་། ཡིན་ཏེ་དང་། ཞེས་བྱ་བ་
ལ་དང་། ནི་ཞེས་འབྱུང་ལ། གསུངས་སོ་ཞེས་རྫོགས་ཚིག་སྦྱར་ན་དེ་མ་ཐག་འབྲུ་མི་གཉེར་
བར་དགོས་དོན་སོགས་སྟོན་པ་ལ་འཇུག་པ་ཡིན་གསུངས་པའི་༼གོང་དུ་གསུངས་པའི་ཞེས་པ་
དོགས།༽ སྔ་མ་རྣམས་འགྲེལ་བ་འདི་ལ་ངེས་ཀྱང་ཕྱི་མ་ལ་མ་ངེས་ཏེ་གདམས་ངག་སྤྱིར་བསྟན་
གྱི་སྐབས་བཞིན་ནོ། །ཞེས་གསུངས་པའི་སྔ་མ་དོན་བསྡུས་གཉིས་ཀྱི་འགྲེལ་བས་དཔྱད།
ཕྱི་མ་ལ་བཞིན་ནོ། །ཞེས་པ་དཔེའི་རྣམས་གྲངས་ཡིན་ན། འགྲེལ་བ་འདིའི་ནང་དེ་ལྟ་བུ་
གཞན་དུ་ཞིག་ཡོད་པ་དཔྱད།
གསེར་ཕྲེང་ལས། གང་དག་མཚམས་སྦྱོར་གང་ཡིན་སྔ་འགྲེལ་དུ་བཞེད་པ་ནི་སྔ་
འགྲེལ་གྱི་དོན་མ་མཁྱེན་པར་ཟད་དེ། རྩ་བ་དེའི་སྔར་དང་རྗེས་སུ་དེའི་དོན་བླངས་ནས་
འགྲེལ་བ་ནི་སྔ་འགྲེལ་དང་ཕྱི་འགྲེལ་དོན་ཡིན་ན་རྩ་བའི་དོན་སྔར་བླངས་ནས་མི་འགྲེལ་
བའི་མཚམས་སྦྱོར་དུ་མ་ཡོད་པས་སོ། །དེས་ན་འདི་དང་འགོག་པ་མེད་པའི་རང་བཞིན་
གྱི་མཚམས་སྦྱོར་ལྟ་བུ་ནི་གཉིས་ཀ་ཡིན་ཡང་གཞན་ལ་མ་ངེས་སོ། །ཞེས་འཕགས་པ་བྱམས་
བ་ཞེས་སོགས་ཀྱི་གཞུང་དེ་མཚམས་སྦྱོར་གྱི་གཞུང་ཡིན་ཏེ། གོང་དུ། མཚམས་སྦྱར།
རྩ་བས་བསྟན། འགྲེལ་བས་བཤད་པའོ། །དང་པོ་ནི། ཕྱག་འཚལ་ཞེས་དྲང་ངོ་། །ནས་
རེ་ཞིག་ནི་རིམ་པ་སྟོན་པའོ། །ཞེས་གསུངས་པའི་ཕྱིར། དེ་སྔ་འགྲེལ་ཡིན་ཏེ། གོང་དུ།



གསེར་ཕྲེང་དཀའ་གནད།
657
གསུམ་པ་ལ་གཉིས། སྔ་འགྲེལ་གྱི་འཕྲོས་དོན། རྩ་བའི་ཚིག་དོན་ནོ། །དང་པོ་ལ་གཉིས།
དགོས་དོན་དང་། བསྡུས་དོན་ལས་འཕྲོས་པའོ། །ཞེས་པའི་འཕྲོས་གཞི་སྔ་འགྲེལ་དགོས་
དོན་གྱི་གཞུང་ཡིན་པའི་ཕྱིར། དེས་ན་འདི་དང་འགོག་པ་མེད་པའི་རང་བཞིན་མཚམས་
སྦྱོར་ལྟ་བུ་ནི་སྔ་འགྲེལ་དང་མཚམས་སྦྱོར་གཉིས་ཀ་ཡིན་ཡང་གཞན་ལ་མ་ངེས་པའི་དོན་
ཡིན་ལ། འོན་ཀྱང་སྔ་འགྲེལ་མཚམས་སྦྱོར་ཡིན་ན། རྩ་བའི་དོན་སྔར་བླངས་ནས་འགྲེལ་
བའི་མཚམས་སྦྱོར་ཡིན་པའི་མ་ཁྱབ་པ་དང་། དེའི་གཞུང་ཡིན་ན། རྩ་བའི་དོན་སྔར་བླངས་
ནས་འགྲེལ་པའི་གཞུང་ཡིན་པའི་འང་མ་ཁྱབ་བམ་སྙམ་དཔྱད་པར་བྱའོ། །ཕྱི་འགྲེལ་མཚམས་
སྦྱོར་ནི། འགྲེལ་བ་ལས། དེ་ལ་ཐམས་ཅད་ཤེས་པ་ཉིད་ཀྱི་དབང་དུ་བྱས་ནས་ཞེས་པས་
བསྟན་པ། གསེར་ཕྲེང་སྐབས་བཞི་པར། དེ་ལ་རེ་ཞིག་ཐམས་ཅད་ཤེས་པ་ཉིད་ཀྱི་རྣམ་
པའི་དབང་དུ་བྱས་ནས་གསུངས་སོ། །འདི་ཕྱི་འགྲེལ་ན་ཡོད་ཀྱང་མཚམས་སྦྱོར་ལ་བླང་
སྟེ༑ ཞེས་གསུངས་པའི་ཕྱིར། འདི་ལ་དཔག་ན་ཚིགས་སུ་བཅད་པ་འདིས་ནི་འདིའི་ཆེ་
བའི་བདག་ཉིད་ཕུལ་དུ་བྱུང་བ་དང་ལྡན་པ་བརྗོད་དེ། ཞེས་པའི་གཞུང་དེ་རྒྱན་གྱི་མཆོད་
བརྗོད་ཀྱི་མཚམས་སྦྱོར་གྱི་གཞུང་ལ་བཞག་ན་རུང་ངམ་སྙམ་མོ། །ཡིན་ན་ནི་ཕྱི་འགྲེལ་
མཚམས་སྦྱོར་གྱི་གཞུང་ལས་འོས་མེད་དོ། །དེ་ལྟར་ཡིན་ན་མཚམས་སྦྱོར་གྱི་གཞུང་དང་།
དགོས་དོན་གྱི་གཞུང་གཉིས་ཀ་ཡིན་ནོ། །དེའི་ཕྱིར་ན། དགོས་པའི་སྒོ་ནས་མཚམས་སྦྱོར་
པའི་གཞུང་གཉིས་ཡོད་པས་སོ། །
གཞན་ཡང་། སྔ་འགྲེལ་མཚམས་སྦྱོར་དང་། ཕྱི་འགྲེལ་མཚམས་སྦྱོར་གཉིས་
པོ་རེ་རེ་ལ། དངོས་བརྒྱད་དོན་བདུན་ཅུ་དཀྱུས་མར་བསྟན་པའི་སྐབས་ཀྱི་མཚམས་སྦྱོར་
དང་། བར་སྐབས་ཀྱི་ཚིགས་བཅད་ཀྱི་མཚམས་སྦྱོར་དང་། དེ་གཉིས་གང་ཡང་མིན་
པའི་མཚམས་སྦྱོར་གསུམ་རེ་དང་། དེ་མ་ཟད་རྒྱུ་མཚན་གྱི་སྒོ་ནས། རྩོད་པའི་སྒོ་ནས།
དྲི་བའི་སྒོ་ནས། དགོས་པའི་སྒོ་ནས་མཚམས་སྦྱོར་བཞི་སྟེ་བདུན་རེ་ཡོད་མེད་དཔྱོད། གཞན་



356
གསེར་ཕྲེང་དཀའ་གནད།
ཡང་། འདི་དང་འགོག་པ་མེད་པའི་རང་བཞིན་གྱི་མཚམས་སྦྱོར། ཞེས་ཐོག་མཐའ་སྨོས་
པའི་རྒྱུ་མཚན་གང་ཡིན། དེ་མན་ལ་སྔ་འགྲེལ་མཚམས་སྦྱོར་མེད་དམ་ཞེ་ན། འདོད་ན།
སྐབས་བརྒྱུད་པའི་མཚམས་སྦྱོར་དང་པོ། སྐད་གཅིག་མ་གཅིག་པའི་མངོན་པར་རྫོགས་
པར་བྱང་ཆུབ་པ། ཞེས་སོགས་སྐབས་ཀྱི་དང་པོར་བསྟན་པའི་མཚམས་སྦྱོར་བརྒྱད་པོ་
རྣམས་སྔ་འགྲེལ་མཚམས་སྦྱོར་ཤ་སྟག་ཡིན་པས་ཇི་ལྟར་ཡིན། རྩ་བའི་དོན་སྔར་བླངས་
ནས་མ་འགྲེལ་བའི་སྔ་འགྲེལ་མཚམས་སྦྱོར་དེ་གཉིས་ཁོ་ནར་ངེས་ཟེར་ན། ལྟ་བུ་སྨོས་པའི་
དགོས་པ་གང་ཡིན་སྙམ་པའི་དོགས་པའོ། །
གསེར་ཕྲེང་ལས། འདི་དང་འགོག་པ་མེད་པའི་རང་བཞིན་གྱི་མཚམས་སྦྱོར་ལྟ་
བུ་ནི། ཞེས་པ་མཚན་གཞི་ངོས་བཟུང་བ་ཙམ་ཡིན་ན་རུང་ཡང་ཐོག་མཐའི་མཚམས་སུ་
མི་རུང་དེ། སྐབས་ཐ་མ་གསུམ་གྱི་དང་པོར་བསྟན་པའི་སྐབས་ཀྱི་གོ་རིམ་ངེས་པར་བྱེད་
པའི་མཚམས་སྦྱོར་གསུམ་པོ་རྣམས་ཀྱང་རང་རང་གི་རྩ་བའི་དོན་རྣམས་སྔར་བླངས་ནས་
འགྲེལ་བའི་མཚམས་སྦྱོར་ཡིན་པའི་ཕྱིར། དཔྱད་དགོས། གསེར་ཕྲེང་ལུས་རྣམ་བཞག་
གི་སྐབས་སུ་བཤད་པ་ལྟར་བཤད་པ་ཡོངས་སུ་རྫོགས་པའི་མཚམས་སྦྱོར་དང་། བཤད་
པ་ལ་འཇུག་པའི་མཚམས་སྦྱོར་དང་། དྲི་བས་ལན་འདྲེན་པའི་མཚམས་སྦྱོར་དང་གསུམ་
ཡོད་པ་དེ་དག་ལའང་སྔ་འགྲེལ་མཚམས་སྦྱོར་དང་། ཕྱི་འགྲེལ་མཚམས་སྦྱོར་རེ་རེ་དང་།
དཀྱུས་མར་བསྟན་པའི་སྐབས་ཀྱི་མཚམས་སྦྱོར་དང་། བར་སྐབས་ཚིག་བཅད་ཀྱི་མཚམས་
སྦྱོར་དང་། དེ་གཉིས་ཀ་མིན་པའི་མཚམས་སྦྱོར་གསུམ་པོ་རེ་རེ་ལ། གོང་གི་མཚམས་
སྦྱོར་གསུམ་རེ་ཡོད་མེད་དཔྱོད། རྒྱུ་མཚན་གྱི་སྒོ་ནས་དང་། རྩོད་པའི་སྒོ་ནས་དང་། དྲི་
བའི་སྒོ་ནས་དང་། དགོས་པའི་སྒོ་ནས་མཚམས་སྦྱོར་པའི་མཚམས་སྦྱོར་བཞི་པོ་རེ་རེ་ལའང་
དེ་བཞིན་ཡོད་མེད་དཔྱོད། གོང་དུ་གསེར་ཕྲེང་ལས། མཚམས་སྦྱོར་ནི་དེ་དག་ཐམས་
ཅད་ལ་ཡོད་དོ། །ཞེས་གསུངས་པ་ལ་དཔག་ན། དགོས་འབྲེལ་ངག །ལུས་རྣམ་བཞག།



གསེར་ཕྲེང་དཀའ་གནད།
s
ཡན་ལག་རྒྱས་བཤད། དོན་བསྡུས་གཉིས་དང་བཅས་ལ་དེ་བཞིན་གོ་དགོས་པ་འདྲ་འདུག་
པས། འགྲེལ་བ་དོན་གསལ་འདི་ལ་ལུས་རྣམ་བཞག་ལ་བཤད་པ་མ་བྱུང་བས་རྩ་འགྲེལ་
སོ་སོའི་བཤད་ཐབས་ཡན་ལག་ལྔ་མེད་ཅིང་། ཉི་སྣང་དང་། རྒྱན་སྣང་སོགས་འགྲེལ་བ་
ཉི་ཤུ་གཞན་ཕལ་ཆེར་ལ་མཆོད་བརྗོད་དང་། དགོས་འབྲེལ་ངག །ལུས་རྣམ་བཞག །ཡན་
ལག་རྒྱས་བཤད། དོན་བསྡུས་དང་དྲུག་ལ་རྩ་འགྲེལ་རང་རང་གི་བཤད་བྱ་འགྲེལ་བའི་
བཤད་ཐབས་ཡིན་ལག་ལྔ་རེ་ལྔ་རེ་དེ་ཚན་པ་བཅུ་གཉིས་དང་། དེ་དག་ནི་སྤྱིའི་དབང་དུ་
བྱས་ལ། བྱེ་བྲག་གམ་ཁྱད་པར་དུ་དོན་བདུན་ཅུ་རེ་རེ་བཤད་པའི་རྩ་འགྲེལ་གཉིས་པོ་རེ་
རེ་ལའང་བཤད་ཐབས་ཡན་ལག་ལྔ་རེ་དང་། དབང་པོ་རྟུལ་དང་རྣོན་པོ་དག །ཅེས་སོགས་
བར་སྐབས་ཀྱི་ཚིགས་བཅད་རྩ་འགྲེལ་རྣམས་ལ་ཡང་སྔར་བཞིན་བཤད་ཐབས་ཀྱི་ཡན་ལག་
ལྔ་རེ་ཡོད་དགོས་པས། ཞིབ་ཏུ་དཔྱད་ན། དོན་བདུན་ཅུ་པོ་གང་རུང་ཡིན་ན། རྒྱ་འགྲེལ་
ཉེར་གཅིག་གི་ནང་དུ་རང་ཉིད་བཤད་པའི་རྩ་འགྲེལ་གཉིས་ཀའི་བཤད་ཐབས་ཡན་ལག་ལྔ་
རེ་ལྔ་རེ་ཡོད་པའི་ཁྱབ་ཟེར་བ་དང་། བར་སྐབས་ཀྱི་ཚིགས་སུ་བཅད་པ་རྣམས་ཀྱི་བརྗོད་
བྱ་རྣམས་ལའང་དེ་བཞིན་དང་། དེ་གཉིས་ཀ་མིན་ལའང་དེ་བཞིན་ནོ། །ལེགས་བཤད་
གསེར་གྱི་ཕྲེང་བའི་ནང་རྒྱ་འགྲེལ་ཉེར་གཅིག་གི་བཤད་པ་ཆ་ཚང་བཀོད་ཡོད་པས་གསེར་
ཕྲེང་ཞིབ་ཏུ་གཟིགས་ན་དེ་དག་གི་བཤད་ཚུལ་ཕལ་ཆེ་བ་ལ་གོ་བ་ཆགས་ཐུབ། དེ་མ་ཟད་
བོད་སྔ་མའི་མཁས་པ་རྣམས་ཀྱི་བཤད་ཚུལ་ཡང་ཕལ་ཆེར་གོ་ཐུབ་ཀྱི་རེད། རང་ལུགས་
གཞན་ལུགས་ཀྱི་རྣམ་དབྱེ་ལ་མཁས་པ་ནི་གདོན་མི་ཟའོ། །གསེར་ཕྲེང་ལས། ཤེར་ཕྱིན་
“ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཀྱི་དབྱེ་བའི་ཚུལ་གསུམ་པ་ཅན་དེ་སངས་
ཆ་རྒྱས་ལ་སོགས་པའི་སྲས་བཞི་བསྐྲུན་པར་མཛད་པ་ནི་གདོན་མི་ཟ་བ་སྟེ་ངེས་པ་སྲིད་པ་སྟེ་
ལོའཐད་པ་ཉིད་དོ་ཞེས། གསུངས་པ་ནི། འགྲེལ་བ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་
*་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཚུལ་གསུམ་པ་ཅན་ཞེས་པ་ནས། ངེས་པར་



c80
གསེར་ཕྲེང་དཀའ་གནད།
བཟུང་སྟེ། ཞེས་པའི་བར་གྱི་གཞུང་གི་དོན་འགྲེལ་བ་ཡིན་ལ། དེ་ཡང་ཚུལ་གསུམ་པ་
ཅན་ཞེས་པ་ནི། བཞེད་དོན་སྒྲུབ་པའི་ལམ་སྲོལ་གསུམ་པ་ཅན་ཞེས་པའི་དོན་ཡིན་ཏེ། དེས་
སངས་རྒྱས་ལ་སོགས་པའི་སྲས་བཞི་བསྐྲུན་པར་མཛད། ཅེས་གོང་དེ་མ་ཐག་གསུངས་
པ་དེའི་ཕྱིར་རོ། །གསེར་ཕྲེང་ལས། ཚིགས་གསལ་དུ་ཁྱད་གཞི་ནི་ཤེར་ཕྱིན་ནོ། །ཁྱད་
པར་ནི་མཁྱེན་གསུམ་མོ། །ཞེས་པ་ནས་རང་བཞིན་གཅིག་ཁོ་ན་རྐྱེན་གྱི་དབང་གིས་གདུལ་
བྱ་ལ་དུ་མར་སྣང་བ་ནི་ཚུལ་གྱི་སྒྲས་བསྟན་པས་དུ་མར་སྣང་ཡང་གཅིག་དུ་སྒྲུབ་པ་ནི་ཚུལ་
གསུམ་པ་ཡིན་ལ། གཅིག་ཏུ་མར་སྟོན་པའི་མཐུ་དང་ལྡན་པ་ནི་ཐམས་ཅད་མཁྱེད་པ་ཉིད་
གསུམ་གྱི་བདག་ཉིད་དོ། །ཞེས་ཚུལ་གསུམ་པ་ཅན། ཞེས་པའི་གཞུང་གི་དོན་བཀྲལ་བ་
ལ༑ གསེར་ཕྲེང་ལས། འདི་ཀུན་རྫོབ་དང་དོན་དམ་པའམ་བཏགས་པ་བ་དང་མཚན་
ཉིད་པ་ལ་བྱེད་ཅེས་བརྟག་པ་བྱས་ནས་བཀག་པ་རྣམས་ལས་ཤེས་སླ་ཞིང་། ཡང་གསེར་
ཕྲེང་ལས། དེས་ན་འགལ་བ་དུ་མ་འདུས་པ་འདི་ལྟ་བུའི་བཤད་པ་ནི། བྱམས་པ་དང་སློབ་
དཔོན་གཉིས་ཀ་ལ་ཅོ་འདྲི་བ་ཡིན་ལ། འདི་ཡི་རྗེས་སུ་འབྲང་རྣམས་ཀྱིས་ཀྱང་ལེགས་པར་
མ་བརྟགས་སོ། །ཞེས་གསུངས་པའི་རྗེས་འབྲང་རྣམས་ནི། མཁས་པའི་དབང་པོ་ཉ་དཔོན་
དང་རྗེ་བཙུན་རེད་མདའ་བ་སོགས་ཡིན་ནམ་སྙམ་སྟེ། ཉ་ཊཱིཀ་ལས། འདི་སྐབས་ཚིག་
གསལ་གྱི་བཤད་པ་བཀོད་ནས། དངོས་སུ་སངས་རྒྱས་བྱང་སེམས་ཁོ་ནས་ཡུམ་ཡིན་གྱི།
ཞེས་གསུངས་ལ། རྣམ་བཤད་ཉི་མའི་འོད་ཟེར་ལས། ཤེས་རབ་ཀྱི་ཕ་རོལ་ཏུ་ཕྱིན་པ་
གཅིག་པོ་དེ་ཉིད་གཞི་ལམ་རྣམ་གསུམ་སྐྱེ་བ་མེད་པར་རྟོགས་པའི་ལྡོག་པ་ནས་ཐམས་ཅད་
མཁྱེན་པ་ཉིད་གྱི་བདག་ཉིད་དུ་བཞག་པས་ངོ་བོ་གཅིག་ལ་ལྡོག་པ་ཐ་དད་པའི་སྒོ་ནས་ཚུལ་
གསུམ་པ་ཅན། ཞེས་དང༌། བསྟོད་ཡུལ་གྱི་གཞི་ཤེས་དང་ལམ་ཤེས་གཉིས་ཀ་ཡང་ཉན་
རང་བྱང་སེམས་ལ་མི་འཇོག་གི་གཙོ་བོའི་ཤེར་ཕྱིན་ཉིད་གཞི་དང་ལམ་སྐྱེ་བ་མེད་པར་རྟོགས་
པའི་ལྡོག་པ་ནས་གཞི་ཤེས་དང་ལམ་ཤེས་སུ་བཞག་ལ། ཞེས་གསུངས། འདི་གོང་དུ་གསེར་་
ཐ*



གསེར་ཕྲེང་དཀའ་གནད།
s1
ཕྲེང་ལས།། ཤེར་ཕྱིན་དང་ཡུམ་གཉིས་དོན་གཅིག་པའི་ཕྱིར་ཞེ་ན། ཞེས་དང་། ཚིག་
གསལ་གྱི་འདོད་པ་ལ་བྱང་སེམས་ཀྱི་ཡུམ་མཚན་ཉིད་པ་ཡིན་ཡང་ཉན་རང་གི་མིན་ཞེས་
པ་བཀག་སྟེ། ཞེས་གསུངས་པ་དང་ཇི་ལྟར་མི་འགལ་མཁས་རྣམས་དགོངས་པར་མཛོད།
གསེར་ཕྲེང་ལས། གང་དག་དེས་ཀྱང་ཞེས་པ་དོན་བརྒྱད་དང་འཆད་འགྱུར། ཡུལ་ནི་
རྣམ་པ་གསུམ་པོ་རྒྱུ། །ཞེས་སོགས་ལ་འཆད་པ་ནི་སྐབས་ཀྱི་དོན་ལས་ཉམས་ཏེ། ཞེས་
པའི་ཞེས་སོགས་ལ་འཆད་ཅེས་པ་ནི། ལོ་ཆེན་གྱིས་འཆད་ཅེས་པ་ཡིན་ཏེ། ལོ་ཆེན་གྱི་
ཊིཀ་ཆུང་དུ་འདིའི་རྩོད་པ་འདི་བཀོད་ནས་བསྡུས་པའི་དོན་བརྗོད་པའི་ལན་དུ་འཆད་པ་ནི་
སྐབས་ཀྱི་དོན་ལས་ཉམས་པའི་ཕྱིར་རོ། །དེས་ཀྱང་ཞེས་པའི་ཚིག་ནི། འགྲེལ་བ་དོན་
གསལ་གྱི། དེས་ཀྱང་འཆད་པར་འགྱུར་པའི་ཚུལ་གྱིས་དོན་ཐམས་ཅད་ཕུན་སུམ་ཚོགས་
པ་ཡིན་ནོ། །ཞེས་གསུངས་པ་དེ་ཡིན་ནོ། །དེའི་དོན་འགྲེལ་ཚུལ་ལ་འདྲ་མིན་སྣ་ཚོགས་
བྱུང་བའི་ཕྱིར། གཞུང་རང་ལ་ཞིབ་ཏུ་གཟིགས་ན་དེ་ཙམ་གྱི་དཀའ་བར་མི་སྣང་ངོ་། །
གསེར་ཕྲེང་ལས། ངེས་པར་བཟུང་སྟེ་དང་བར་བྱེད་ཀྱི་དབང་རྟུལ་ལྟར་བརྟག་
དཔྱད་མེད་པར་ནི་མ་ཡིན་ནོ། །རིགས་པ་གང་གི་ཤེས་ན། ངོ་བོ་ལ་དཔྱད་ནས་འགོག་
པ་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་དང་སོགས་པས་རྒྱུ་ལ་དཔྱད་
པ་རྡོ་རྗེ་གཟེགས་མ། འབྲས་བུ་ལ་དཔྱད་པ་བཞི་འགོག་ལ་སོགས་པའི་ཚད་མ་སྟེ་གཏན་
ཚིགས་རྣམས་ཀྱིས་སོ། །ཞེས་གདུལ་བྱ་དབང་རྟུལ་མངོན་རྟོགས་རྒྱན་གྱི་མཆོད་བརྗོད་
ཀྱི་ཚིགས་ཐོས་མ་ཐག་ཏུ་ཡུམ་མཁྱེན་གསུམ་ལ་ཐེ་ཚོམ་མེད་པར་མྱུར་དུ་དང་བ་སྐྱེ་ལ།
དབང་རྣོན་ནི་མཆོད་བརྗོད་ལས་ཡུམ་མཁྱེན་གསུམ་གྱིས་སྲས་བཞི་བསྐྲུན་པར་བསྟན་པ་
དང་། མཁྱེན་གསུམ་གྱི་ཡུལ་གཞི་ལམ་རྣམ་གསུམ་སྐྱེ་མེད་དུ་བསྟན་པ་འགལ་བ་ལྟར་སྣང་
བ་སྟེ། ཡུམ་གྱི་སྐྱེད་པར་བསྟན་པ་ཀུན་རྫོབ་དང་རིགས་པས་སྐྱེ་མེད་སྒྲུབ་པ་དོན་དམ་དུ་
སྨན་པའི་ཕྱིར། ཞེས་གསུངས་པའི་དོན་རྗེ་གུང་ཐང་པས། དེ་ལྟར་དཔྱོད་པའི་མཐར་



s
གསེར་ཕྲེང་དཀའ་གནད།
དོན་དམ་པར་མེད་ཀྱང་སྒྱུ་མ་ཙམ་དུ་དོན་སྒྲུབ་པའི་བྱ་བྱེད་ཀྱི་རྣམ་བཞག་འགལ་མེད་གྲོགས་
སུ་འཆར་བ་ཞིག་དགོས་སོ། །དེ་བཞིན་དུ་དབང་རྣོན་ཀྱིས་སེམས་བསྐྱེད་པ་སྟོང་ཉིད་རྟོགས་
པ་ལ་རག་ལས་ཞེས་པའང་སེམས་ཅན་རྣམས་ཀྱི་སེམས་བདེན་སྟོང་རྟོགས་པ་ལ་གཙོ་བོར་
བྱེད་པ་སོགས་སྐབས་དོན་མི་འདྲ་བས་མྱུ་གུའི་བདེན་སྟོང་རྟོགས་པ་ཙམ་གྱིས་ཐམས་ཅད་
ལ་མི་ཡོང་ངོ༌། །ཞེས་གསུངས་ལ། དེ་ལྟར་ན་རྒྱན་གྱི་ཆེད་དུ་བྱ་བའི་གདུལ་བྱ་དབང་
རྣོན་གྱིས་ཐོག་མར་མཁྱེན་གསུམ་ལ་དང་བ་སྐྱེ་བ་ལ་གཞི་ལམ་རྣམ་གསུམ་གྱི་སྟེང་གི་ཐ་
སྙད་ཕྲ་མོ་རྟོགས་དགོས་ལ། དེ་ཡང་སྔར་གྱི་རིགས་པ་དེ་དག་ལ་བརྟེན་ནས་རྟོགས་དགོས་
ན༑ རྡོ་རྗེ་གཟེགས་མའི་གཏན་ཚིགས་དང་མུ་བཞི་སྐྱེ་འགོག་གི་གཏན་ཚིགས་ཀྱི་རྩོད་གཞི་
ཆོས་ཅན་ལ་འདུ་བྱས་དགོས་སམ་སྙམ་པའི་དོགས་པའོ། །གཞན་ཡང་། འཐད་ལྡན་ལས།
གང་ཕྱིར་འཇིག་རྟེན་དོན་གཉེར་ནི། །ཐེ་ཚོམ་ལས་ཀྱང་འཇུག་ཕྱིར་རོ། །ཞེས་པ་དེ་གཙོ་
བོར་དཔྱད་ནས་འཇུག་པའི་དབང་རྣོན་གྱི་འཇུག་ཚུལ་བཤད་པ་ཡིན་པར་རྗེ་གུང་ཐང་པས་
གསུངས་པའི་ཕྱིར། གཞན་ཡང་། རྒྱན་གྱི་ཆེད་དུ་བྱ་བའི་གདུལ་བྱ་དང་རྒྱུ་གཅིག་པའི་
མཆོད་བརྗོད་གྱི་ཚིག་ཐོས་མ་ཐག་ནང་བ་མ་ཡིན་ནམ་སྙམ་པའི་དོགས་པ་སྐྱེ་སྲིད་པས་ཞིབ་
ཆ་དགོས། གཞན་ཡང་། རྒྱན་གྱི་ཆེད་དུ་བྱ་བའི་གདུལ་བྱ་རྒྱན་ལ་ཞུགས་པའི་སྔོན་དུ་
སྟོང་ཉིད་རྟོགས་ཟིན་དགོས་ན། དེ་ལ་སྟོང་ཉིད་རྟོགས་མ་ཐག་པ་མེད་དམ། འདོད་ན།
བརྒྱད་སྟོང་པ་དང་། རྡོ་རྗེ་གཅོད་པ་དང་། རྩ་ཤེའི་ཆེད་དུ་བྱ་བའི་གདུལ་བྱ་སྟོང་ཉིད་
རྟོགས་མ་ཐག་པ་གསུམ་ཡོད་པ་དབུ་མའི་ཡིག་ཆར་གསུངས་པའི་ཕྱིར། གཞན་ཡང་། དབུ་
མ་ལ་འཇུག་པའི་ཆེད་དུ་བྱ་བའི་གདུལ་བྱ་ལ་སྟོང་ཉིད་རྟོགས་པའི་ཁྱབ་པ་སྒྲུབ་བྱེད་དང་
བཅས་པ་དབུ་མའི་ཡིག་ཆར་གསུངས་ལ། མངོན་རྟོགས་རྒྱན་གྱི་ཆེད་དུ་བྱ་བའི་གདུལ་
བྱ་ལ་སྟོང་ཉིད་རྟོགས་པའི་ཁྱབ་བམ་ཞེ་ན། རྣམ་བཤད་ལས། རྟུལ་བོ་ལ་ནི་ངེས་པ་མེད་
དོ༑ ༑ཞེས་གསུངས་པས་མ་ཁྱབ་པོ། །དེས་ན་སྟོང་ཉིད་མ་རྟོགས་པའི་རྒྱན་གྱི་ཆེད་དུ་



གསེར་ཕྲེང་དཀའ་གནད།
s5
བྱ་བའི་གདུལ་བྱ་དབང་རྟུལ་དབང་རྣོན་དུ་གནས་གྱུར་ནས་སྟོང་ཉིད་རྟོགས་པའི་དུས་ཡོད་
དམ་མེད། ཡོད་ཚེ་དེས་སྟོང་ཉིད་རྟོགས་ཁའི་ཚེ་གོང་གི་འགལ་བ་ལྟར་སྣང་བའི་དོགས་
པ་སྐྱེ་སྲིད་ལ། དེའི་ཚེ་སྔར་སྐྱེས་པའི་མཁྱེན་གསུམ་ལ་དམིགས་པའི་དང་བ་ཇི་ལྟར་བྱ་
དོགས་པའོ། །ཡིག་ཆར། རྒྱན་གྱི་ཆེད་དུ་བྱ་བའི་གདུལ་བྱའི་མཚན་ཉིད་ལ། རྒྱན་ལ་
བརྟེན་ནས་ཡུལ་ལྔ་གང་རུང་དེ་དང་དེ་རྟོགས་དགོས་ཀྱི། ཞེས་གསུངས་པ་ནི། གསེར་
ཕྲེང་ལས། གྲངས་བཞིན་དུ་ནི་ཡུལ་ཅན་དང་ཡུལ་ལྔའི་རིམ་པ་ལྟར་སྦྱོར་བའོ། །ཞེས་
པའི་དགོངས་པ་ཡིན་ལ། རྒྱན་གྱི་ཆེད་དུ་བྱ་བའི་གདུལ་བྱ་རྣོ་རྟུལ་གཉིས་དད་སོགས་ཡུལ་
ལྔ་ལ་མཁས་པར་མཚུངས་པ་ཡང་། གསེར་ཕྲེང་ལས། བྱེ་བྲག་ཏུ་ཡུལ་ལྔ་ལ་མཁས་པ་
དེ་ལྟ་དེ་མོད་ཀྱི། ཞེས་གསུངས། མཁས་ཚུལ་ནི་ཡིག་ཆར། བདེན་པར་མེད་ཀྱང་དུས་
གསུམ་གྱི་ཐེག་ཆེན་གྱི་ལམ་འབྲས་ཤེས་ནས་ཡིད་ཆེས་ཀྱི་དད་པ་རྙེད་པ་དེ་སྐབས་འདིའི་
དད་པ་ལ་མཁས་ཚུལ་དང་དེས་གཞན་ལའང་འདྲ། ཞེས་གསུངས་ལ། སྐབས་ཞེས་སྦྱར་
བ་གལ་ཆེའི་ཞིབ་ཆ་བྱེད། གཞན་ཡང་། བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མ་
གང་རུང་དང་བྲལ་བའི་རྟགས་ཀྱིས་གཞི་ལམ་རྣམ་གསུམ་བདེན་མེད་དུ་སྒྲུབ་ཡུལ་གྱི་ཕྱི་
རྒོལ་ཡང་དག་གིས། གཞི་ལམ་རྣམ་གསུམ་གྱི་སྟེང་གི་སྟོང་ཉིད་རྟོགས་སམ་མ་རྟོགས། གཞི་
ལམ་རྣམ་གསུམ་བདེན་གྲུབ་ཀྱི་གཅིག་ཏུ་མེད་པ། གཞི་ལམ་རྣམ་གསུམ་གྱི་སྟེང་གི་སྟོང་
ཉིད་ཡིན་མིན་སོགས་དཔྱད་བྱ་མང་ཡང་ཡིག་ཆར་གསལ་བས་མ་བྲིས་སོ། །གཅིག་དུ་
བྲལ་གྱི་དོགས་པ་བདུན་ཞེས་ཡོངས་གྲགས་ལ། གཞན་དྲུག་ནི། གཞལ་བྱའི་གནས་གསུམ།
སྒྱུ་མའི་རྟ་གླང་སོགས་འཇོག་བྱེད་ཀྱི་བློ་འཇོག་ཚུལ་ལ་གྲུབ་མཐའ་སྨྲ་བ་སོ་སོའི་འདོད་ཚུལ།
དགག་བྱ་ངོས་འཛིན། དགག་བྱ་བདེན་གྲུབ་དབང་ཤེས་ལ་སྣང་མི་སྣང་ལ་གྲུབ་མཐའ་
སྨྲ་བ་རྣམས་ཀྱི་འདོད་ཚུལ། ཆོས་ཅན་མཐུན་སྣང་བ། ཆ་བཅས་ཆ་མེད་འདོད་ཚུལ། དེ་
དག་དབུ་ཕར་གྱི་ཡིག་ཆ་རྣམས་དང་མཆན་འགྲེལ། ལེགས་བཤད་སྙིང་པོར་ཡང་འགའ་



s
གསེར་ཕྲེང་དཀའ་གནད།
རེ་གསལ་བས་དེ་དག་ལས་ཤེས་པར་བྱའོ། །བདེན་མེད་སྒྲུབ་བྱེད་ཀྱི་གཏན་ཚིགས་བདུན་
གྱི་ཕྱི་རྒོལ་ཡིན་པ་ཡོད་དམ་མེད། བདེན་མེད་སྒྲུབ་བྱེད་ཀྱི་སྦྱོར་པའི་བསྒྲུབ་བྱ་རྟོགས་པའི་
རྗེས་དཔག་དོན་དམ་རྣམ་ཅན་ཡིན་ནམ། ཡང་ན་ཀུན་རྫོབ་རྣམ་ཅན་ཡིན། སྟོང་ཉིད་
བདེན་མེད་དུ་སྒྲུབ་པའི་སྦྱོར་བ་ཡང་དག་ཡོད་མེད། གྲུབ་མཐའ་སྨྲ་བ་བཞི་ཀས་འདོད་པའི་
བདེན་གྲུབ་འགོག་པའི་རིགས་པ་ཡང་དག་ཁས་ལེན་པའི་གྲུབ་མཐའ་སྨྲ་བ་ཡོད་དམ་མེད།
སྟོང་ཉིད་བདེན་པར་འཛིན་པའི་བདེན་འཛིན་ཀུན་བཏགས་ཡོད་མེད་སོགས་རིགས་པ་འཕེལ་
ཕྱིར་བློ་གཞོན་རྣམས་ལ་ཕུལ། ཕྱི་མ་འདི་དཀའ་བའི་གནས་ཀྱང་ཡིན། རྒྱུད་བླ་མ་ལས།
ཆོས་ཀྱི་སྐུ་ལ་ཕྱིན་ཅི་ལོག །ཅེས་དང་། འདིའི་ཐད་ཀྱི་ཐོགས་འགྲེལ་དང་དར་ཊིཀ་སོགས་
ལས་ཤེས་པར་བྱའོ། །འདི་དག་དང་རིགས་འདྲ་བ་ལེགས་བཤད་སྙིང་པོའི་མཆན་འགྲེལ་
དུའང་ཡོད། ལེགས་བཤད་སྙིང་པོ་ལས། ཀུན་བཏགས་ལ་དེ་འདྲ་བའི་དོགས་པ་མེད་པའི་
ཕྱིར་རོ། །ཞེས་པ་ལས་འཕྲོས། གཞི་དེ་དབུ་མ་ཡིན་ན། དེ་འཛིན་པའི་ལྟ་བ་དབུ་མའི་
ལྟ་བ་ཡིན་པའི་ཁྱབ་བམ། འདོད་ན། རྒྱང་འཕེན་པའི་རྒྱུད་ཀྱི་སྐྱེ་བ་སྔ་ཕྱི་རང་བཞིན་མེད་
པར་ལྟ་བའི་ལྟ་བ་ཆོས་ཅན། ཟེར་བ་སོགས་བྱིས་པའི་རོལ་རྩེད་མང་ཡང་མང་དོགས་ནས་
མ་བྲིས་སོ། །ཡིག་ཆ་ལས། མཆོད་བརྗོད་ལས་མཁྱེན་གསུམ་བདག་གཉིས་ཀྱིས་སྐྱེ་མེད་
ཀྱི་རྣམ་པ་ཅན་དུ་བཤད་པ་ལ་དབང་རྣོན་གྱིས་དཔྱད་ནས་དང་བ་སྐྱེ་བ་རིགས་པ་གང་གིས་
དཔྱོད་ཅེ་ན། རིགས་པ་ལྔ་སོགས་ཀྱིས་དཔྱད་ཚུལ་བཤད་པ་འདི་བྱུང་། ཞེས་འགྲེལ་བ་
ལས། ཆོས་ཀྱི་རྗེས་སུ་འབྲངས་པ་རྣམས་ཀྱང་གཅིག་དང་དུ་མའི་ངོ་བོ་ཉིད་དང་བྲལ་བའི་
ཕྱིར། ཞེས་པ་བྱུང་བར་གསུངས་པའོ། །ཀྱང་སྒྲའི་དོན་བཙལ་བར་བྱའོ། །
གསེར་ཕྲེང་ལས། མཁྱེན་པ་གསུམ་པོ་དེས་ཀྱང་ཉན་རང་བྱང་སེམས་སངས་རྒྱས་
ཀྱི་མངོན་རྟོགས་མཐའ་དག་ཡིན་པའི་ཚུལ་གྱིས་བསྡུས་པས་མངོན་རྟོགས་བརྒྱད་ཀ་བསྟོད་
ཕྱག་གི་ཡུལ་ཡིན་ནོ། །ཞེས་པ་ནི། མངོན་རྟོགས་རྒྱན་གྱི་མཆོད་བརྗོད་འདི་བསྟན་བཅོས་



གསེར་ཕྲེང་དཀའ་གནད།
བs5
ཀྱི་བརྗོད་བྱ་དང་འགྲོས་མཐུན་པའི་ཕྱག་ཡིན་ཞིང་། མངོན་རྟོགས་ཐམས་ཅད་ལ་བསྟོད་
ཕྱག་མཛད་པ་ཡིན་ན་མཁྱེན་གསུམ་ཙམ་ཉུང་བའི་སྐྱོན་དང་། ཕྱོགས་རེ་ཙམ་ལ་ཡིན་ན་
རྣམ་མཁྱེན་གྱིས་ཀྱང་ཆོག་པས་གྲངས་མང་བའི་སྐྱོན་དུ་འགྱུར་བའི་ཕྱིར་མི་འཐད་དོ། །ཞེ་
ན༈ ལན་ནི། མངོན་རྟོགས་ཐམས་ཅད་ལ་ཡིན་ཀྱང་གྲངས་མང་ཉུང་སོགས་ཀྱི་སྐྱོན་ཡོད་
པ་མ་ཡིན་ཏེ། མཁྱེན་གསུམ་གྱིས་མངོན་རྟོགས་མཐའ་དག་ཉམས་ལེན་ཀྱི་སྒོས་བསྡུས་
པ་དང་། མཁྱེན་གསུམ་གྱིས་རིགས་ཅན་གསུམ་གྱི་དོན་ཐམས་ཅད་ཕུན་སུམ་ཚོགས་པར་
འགྱུར་བས་ན། འདི་ཐུགས་ལ་བཞག་ནས་མཁྱེན་གསུམ་ལ་བསྟོད་ཕྱག་མཛད་པའི་ཕྱིར་
ཏེ༑ འགྲེལ་ཆུང་དོན་གསལ་ལས། དེ་ལ་ཐམས་ཅད་མཁྱེན་པ་ཉིད་གསུམ་གྱི། ཞེས་པ་
ནས་བསྟོད་དོ། །བར་གྱི་གཞུང་གིས་གྲུབ་པའི་ཕྱིར། ད་དུང་ཡང་ཡང་འཆད་དོ། །མཁྱེན་
གསུམ་གྱི་རྟེན་ལ་རྣམ་པར་བཞག་པའི་རྟེན་དང་སྐྱེ་བའི་རྟེན་གཉིས་གཉིས་ཡོད་པ་དྲན་པའི་
ཡུལ་དུ་འཇོག་དགོས་སོ། །ཐེག་པ་གསུམ་གྱི་མངོན་རྟོགས་མཐའ་དག་མཁྱེན་གསུམ་དུ་
ཉམས་ལེན་གྱི་སྒོ་ནས་བསྡུས་ཚུལ་ནི། ཐེག་དམན་གྱི་ལམ་ཐམས་ཅད་གཞི་ཤེས་ཀྱི་ཉམས་
ཆེན་དང་། ཐེག་ཆེན་གྱི་ལམ་ཐམས་ཅད་ལམ་ཤེས་དང་རྣམ་མཁྱེན་གཉིས་ཀའི་ཉམས་
ཆེན་གྱིས་ཁྱབ་པའི་ཕྱིར་རོ། །དེ་དག་ནི་འགྲེལ་བ་ལས། དེ་ལ་ཐམས་ཅད་མཁྱེན་པ་ཉིད་
གསུམ་གྱིས་ནི་དོན་བརྒྱད་བསྡུས་ལ་ཞེས་པ་ནས། དེ་ལྟར་ཐུགས་ལ་བཞག་ནས་ཐམས་
་ཅད་མཁྱེན་པ་ཉིད་གསུམ་གྱི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསྟོད་དོ། །ཞེས་
བའི་དགོངས་པའོ། །དེས་ན་རང་ཉིད་ནས་ཆེད་དུའི་བར་གྱིས་བསྟན་པའི་དགོས་པ་དང༌།
ཚིགས་སུ་ནས་གཙོ་བོ་ཡིན་ནོའི་བར་གྱི་གཞུང་གཉིས་ཀྱིས་བསྟན་པའི་དགོས་པ་གཉིས་མི་
འདྲ་སྟེ། སྔ་མ་ལ་རྗེ་བཙུན་གྱིས་རྒྱུན་རྩོམ་པའི་ཐོག་མར་ཡུམ་མཁྱེན་གསུམ་ལ་མཆོད་
པར་བརྗོད་པའི་རང་དོན་གྱི་དགོས་པ་དང་། གཞན་དོན་གྱི་དགོས་པ་གཉིས་བཞག་ལ། ཕྱི་
མ་ལ་རྒྱན་གྱི་གདུལ་བྱས་མཆོད་བརྗོད་ཀྱི་སྐབས་སུ་མཁྱེན་གསུམ་གྱི་ངོ་ནུས་ཀྱི་ཡོན་ཏན་



686
གསེར་ཕྲེང་དཀའ་གནད།
བརྗོད་པ་ཐོས་ནས་དད་པ་དང་གུས་པ་དང་ཐོས་
ང་ཐོས་པ་ལས་བྱུང་བ་ལ་
པ་སོགས་པའི་ཤེས་པ་སྐྱེ་
བའི་རིམ་གྱིས་ལེགས་པའི་མཆོག་འཐོབ་པར་འགྱུར་བའི་དགོས་པར་བཞག་པའི་ཕྱིར། མཁྱེན་
གསུམ་མཆོད་བརྗོད་ཀྱི་སྐབས་རྣམ་བཞག་རྟེན་གྱི་དབང་དུ་བྱས་ནས་བསྟན་པར་མ་ཟད་
ལུས་རྣམ་བཞག་གི་སྐབས་སུ་ཡང་རྣམ་བཞག་རྟེན་གྱི་དབང་དུ་བྱས་ནས་བསྟན་པ་ཡིན་ཏེ།
གསེར་ཕྲེང་སྐབས་བཞི་པ་ལས། ལུས་རྣམ་བཞག་གི་མཁྱེན་གསུམ་གྱི་རྟེན་གསུངས་པ་
རྣམས་འབྲེལ་བའི་ཕྱིར་སྒྲས་ཟིན་གང་ཟག་གསུམ་སོ་སོ་ལ་བྱས་ནས་སངས་རྒྱས་སར་དེ་
ཡུལ་དུ་བྱེད་པས་དེ་དང་རིགས་མཐུན་གྱི་རྣམ་པ་གཟུང་ངོ༌། །ཞེས་གསུངས་པའི་ཕྱིར།
ལུས་རྣམ་བཞག་གི་རྣམ་མཁྱེན་གྱི་རྣམ་བཞག་གི་རྟེན་གསུངས་པའི་ཚིག་ནི། ཐུབ་པའི་རྣམ་
ཀུན་མཁྱེན་པ་ཉིད། །ཅེས་དང་། ལམ་ཤེས་རྣམ་པར་གཞག་པའི་རྟེན་ནི། བྱང་ཆུབ་
སེམས་དཔའ་མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད། །ཅེས་དང་། གཞི་
ཤེས་ནི། ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་དུ་འདོད། །ཅེས་
པ་རྣམས་སོ། །དེ་ཡང་ལུས་རྣམ་བཞག་གསེར་ཕྲེང་ལས། མཆོད་བརྗོད་དུ་མཁྱེན་གསུམ་
གྱི་རྟེན་དང་བྱེད་ལས་མི་འདྲ་བར་གསུངས་ཤིང་། ལུས་རྣམ་གཞག་དུ་ཡང་ཞེས་པ་ནས་
མདོ་ལས་ཀྱང་སོ་སོའི་རྒྱུད་དང་འབྲེལ་བར་གསུངས་པའི་ཕྱིར་རོ། །ཞེས་གསུངས། མདོ་
ཚན་གསུམ་ནི་གོང་དུ་བཀོད་ཟིན་ཏོ། །ཡང་གསེར་ཕྲེང་ལས། དེས་ན་བྱང་སེམས་དང་
སངས་རྒྱུས་ལ་གཞི་ཤེས་ཡོད་པར་གསུངས་པ་ནི་གཉེན་པོ་གཞི་ཤེས་ལ་དགོངས་ཤིང་དེ་
ནི་སྤང་བྱའི་སྒོ་ནས་མིང་བཏགས་པའོ། །ཞེས་གསུངས་ལ། གསེར་ཕྲེང་སྐབས་གསུམ་
པའི་ས་བཅད་དང་པོ། གསུམ་པ་སྤང་བྱ་གཞི་ཤེས་ཀྱི་ཡན་ལག་རྒྱས་པར་བཤད་པ་ལ།
ཞེས་པའང་དེ་བཞིན་ཤེས་པར་བྱའོ། །དེ་ལ་དཔག་ན་རྣམ་བཞག་གི་རྟེན་གྱི་དབང་དུ་བྱས་
པའི་གཞི་ཤེས་ལ་ཐེག་དམན་གྱི་ལམ་ཡིན་དགོས་པ་ཤིན་ཏུ་གསལ་ལོ། །མངོན་རྟོགས་རྒྱན་
གྱི་མཆོད་བརྗོད་དང་། ལུས་རྣམ་བཞག་གཉིས་མཁྱེན་གསུམ་བསྟན་པའི་གོ་རིམ་མི་འདྲ་



667
གསེར་ཕྲེང་དཀའ་གནད།
སྟེ༑ མཆོད་བརྗོད་ལས་གཞི་ཤེས་དང་པོར་བསྟན་པ་ནི། སྐྱེས་བུ་ཆེན་པོའི་ལམ་རྒྱུད་ལ་
སྐྱེ་བ་ལ་གཞི་ཤེས་ཀྱི་མི་རྟག་སོགས་བཅུ་དྲུག་གིས་བསྡུས་པའི་འབྲིང་དང་ཐུན་མོང་བའི་
ལམ་ལ་བློ་སྦྱོང་བ་སྔོན་དུ་འགྲོ་དགོས་པས། དང་པོར་གཞི་ཤེས་དང་། དེ་ནས་ལམ་ཤེས་
དེ་ནས་རྣམ་མཁྱེན་ལ་བསྟོད་པའི་ཕྱིར། འགྲེལ་ཆེན་ལས། ཐམས་ཅད་ཤེས་པ་ཉིད་ཀྱི་
སྒོ་ནས་འཇུག་པ། ཞེས་དང་། རྣམ་བཤད་སྙིང་པོའི་རྒྱན་ལས། རྒྱན་གྱི་ཆེད་དུ་བྱ་བའི་
གདུལ་བྱ་ཉིད་ལམ་ལ་འཇུག་པའི་རིམ་པ་དང་མཐུན་པར་བསྟོད་པ་ཡིན་ཏེ། ཞེས་གསུངས་
པའི་ཕྱིར། ལུས་རྣམ་བཞག་ལས་རྣམ་མཁྱེན་དང་པོར་གསུངས་པ་ནི། རྒྱན་གྱི་ཆེད་དུ་
བྱ་བའི་གདུལ་བྱས་དང་པོར་ཐོས་བསམ་གྱིས་རྣམ་མཁྱེན་ཤེས་ནས་དོན་གཉེར་དགོས་པ་
དང་། དེ་ཡང་རིགས་ཅན་གསུམ་གྱི་དོན་བྱེད་པའི་ལམ་ཤེས་དགོས་པས་དེ་རྗེས་ལ་ལམ་
ཤེས་བཤད། དེ་ལ་ཡང་གཞི་ཤེས་ཀྱི་ཡུལ་ཡང་ཤེས་དགོས་པས་དེ་གསུམ་པར་བཤད་པའི་
ཕྱིར། འགྲེལ་ཆེན་ལས། དེ་ལ་འབྲས་བུ་བསྟན། ཞེས་པ་ནས་དེའི་འོག་ཏུ་ཐམས་ཅད་
ཤེས་པ་ཉིད་དོ། །ཞེས་སོགས་ལས་ཤེས་པར་བྱའོ། །
གསེར་ཕྲེང་ལས། འོ་ན་མཁྱེན་གསུམ་གྱིས་དངོས་བརྒྱད་བསྡུས་ཚུལ་ཇི་ལྟ་བུ་ཞེ་
ན༑ ཚིག་གསལ་དུ་ནི། དངོས་པོ་བརྒྱད་དུ་ཕྱེ་བ་དེ་དག་དངོས་ཀྱི་ཚུལ་དུ་དཔྱད་ནི་རྣམ་
མཁྱེན་གྱི་སྐབས་ཞེས་གཅིག་ཁོ་ནར་གདགས་རིགས་ཏེ་ལམ་ཐམས་ཅད་ཀྱི་དངོས་དང་།
བརྒྱུད་པས་སྒྲུབ་པའི་ཕྱིར་རོ། །ཞེས་པ་ནས། རྣམ་པ་ཐམས་ཅད་མཁྱེན་ཉིད་ལམ། །སྟོན་
པས་འདི་ལས་བཤད་པ་གང་། །ཞེས་ལམ་གཅིག་པུ་ཁོ་ན་འབྲས་བུ་དང་བཅས་པར་བསྟན་
དོ་ཞེས་སོགས་དང་། ཞེས་སློབ་དཔོན་ཆོས་བཤེས་ཀྱི་འགྲེལ་བ་ལས། ཐམས་ཅད་མཁྱེན་
པ་ཉིད་གསུམ་གྱིས་ནི་དོན་བརྒྱད་བསྡུས་ལ། ཞེས་པའི་གཞུང་གི་དོན་འགྲེལ་ཚུལ་གསལ་
བར་གསུངས་ལོ། གསེར་ཕྲེང་སྐབས་བཞི་པ་ལས། ཚིག་གསལ་ལས་ཀྱང་། རྣམ་པ་
ཐམས་ཅད་མཁྱེན་པའི་རྣམ་པ་བརྒྱ་རྩ་བཅུ་བོ་རྣམས་ནི་སངས་རྒྱས་བཅོམ་ལྡན་འདས་རྣམས་



88
གསེར་ཕྲེང་དཀའ་གནད།
ཀྱི་ཡེ་ཤེས། ཞེས་པ་ནས་ཞེས་བཀོད་པའི་རང་ལུགས་ནི་སྔ་མ་དང་མཐུན་ལ། ཞེས་སོགས་
གོང་གི་དེ་དག་དང་འབྲེལ་ནས་དགོངས་པ་བཞེས་ན་སློབ་དཔོན་ཆོས་ཀྱི་བཤེས་གཉེན་གྱི་
རང་ལུགས་དཔོག་པའི་ཐབས་སུ་འགྱུར་རོ། །མཁས་པའི་དབང་པོ་བུ་སྟོན་རིན་ཆེན་གྲུབ་
དང་ཉ་དཔོན་ཀུན་དགའ་དཔལ་བ་རྣམ་པ་གཉིས་ཀྱིས། ཚིག་གསལ་ལས། སེམས་བསྐྱེད་
ཐ་མ་གསུམ་དང་སྐབས་བརྒྱད་པའི་ལམ་ཐམས་ཅད་འབྲས་བུར་བསྡུས་པས་རྣམ་མཁྱེན་
གྱི་སྐབས་ཁོ་ནར་སྐབས་ཐམས་ཅད་འདུས་པར། རྣམ་པ་ཐམས་ཅད་མཁྱེན་ཉིད་ལམ།།
སོགས་ཀྱིས་སྒྲུབ་པོ། །ཞེས་པ་རང་ལུགས་སུ་མཛད་པ་དེ་དག་གི་གཞུང་ལས་ཤེས་པར་
བྱའོ། །སྐབས་བཞི་པར་ཚིག་གསལ་ལས་ཀྱང་། ཞེས་པའི་ཀྱང་སྒྲའི་དོན་དེའི་ཐད་དུ་
ཤིན་ཏུ་གསལ་བས་ཤེས་སླའོ། །ཚིགས་གསལ་གྱི་ལུགས་གཞན་ཡང་ཅུང་ཟད་འཆད་པར།
གསེར་ཕྲེང་ལས། གཞན་ཡང་། སྐབས་ཀྱི་འཇོག་ཚུལ་དུ་མ་ཞིག་བྱས་ནས་འཆད་དོ།།
ཞེས་ཚིག་གསལ་གྱིས་སྐབས་ཀྱི་བསྡུ་བ་གཞན་བསྟན་པར་གསུངས་ཏེ། ཇི་ལྟར་བསྟན་
ཚུལ་ནི། སྐབས་དང་པོ་གསུམ་ངེས་པ་དྲངས་ཏེ་བྱང་བར་བྱ་བ་དང་། བཞི་པ་གོམས་
པར་བྱ་བ་དང་། ལྔ་པ་བརྟན་པ་དང་། དྲུག་པ་འདྲིས་པར་བྱ་བ་དང་། བདུན་པ་མཐར་
གྱུར་པ་དང་། བརྒྱད་པ་འབྲས་བུ་སྟེ་དྲུག་བྱས་པ། མཚན་ཉིད་དེ་ཡི་སྦྱོར་བ་དང་། །ཞེས་
སོགས་ཀྱི་དོན་དང་། ཡང་སྐབས་དང་པོ་གསུམ་ཤེས་བྱ་ཡུལ་དང་། དེ་ནས་བཞི་རྣལ་
འབྱོར་དུ་བྱ་བ་དང་། ཐ་མ་འབྲས་བུ་སྟེ་གསུམ་བྱས་པ། ཡུལ་ནི་རྣམ་པ་གསུམ་པོ་རྒྱུ།།
ཞེས་སོགས་ཀྱི་དོན་དང་། ཡང་སྐབས་དང་པོ་གསུམ་འཇིག་རྟེན་ལས་འདས་མ་འདས་
གཉིས་ཀའི་དབང་དུ་བྱས་པ་དང་། ལྷག་མ་ལྔ་འཇིག་རྟེན་ལས་འདས་པའི་དབང་དུ་བྱས་
པའི་སྐབས་ཞེས་པ། འགྲེལ་བ་དོན་གསལ་ལས། རྣམ་པ་དང་ལམ་དང་། ཞེས་སོགས་
ཀྱི་དོན་དང་། སློབ་པ་དང་། བསླབ་པ་བརྟན་པར་བྱེད་པ་དང་། བརྟན་པར་གྱུར་པའི་
འབྲས་བུའི་སྐབས་གསུམ་ཐོས་བསམ་སྒོམ་གསུམ་མམ་སྦྱོར་མཐོང་སྒོམ་གསུམ་ལ་སྦྱར་



གསེར་ཕྲེང་དཀའ་གནད།
tss
བ༑ ངེས་འབྱེད་ཡན་ལག་དང་མཐོང་བའི། །ཞེས་སོགས་ཀྱི་དོན་དང་། དེ་དག་ཐམས་
ཅད་རྒྱུའི་སྐབས་དང་འབྲས་བུའི་སྐབས་གཉིས་སུ་འདུ་བར་ཆོས་ཀྱི་བཤེས་གཉེན་གྱི་ཚིག་
གསལ་དུ་གསུངས་སོ། །
གསེར་ཕྲེང་ལས། གངས་ཅན་གྱི་མཁས་པ་རྣམས་ནི། ཞེས་པ་ནས། དེར་དོན་
བརྒྱད་དུ་འདུས་པར་བཞེད་དོ། །ཞེས་པ་ནི། ལོ་ཙཱ་བ་བློ་ལྡན་ཤེས་རབ་ཀྱིས་མཁྱེན་གསུམ་
གྱིས་སྦྱོར་བཞི་ཆོས་སྐུ་དང་ལྔ་བསྡུས་པ་ནི། རྒྱ་ཆེ་བས་ཆུང་བ་བསྡུས་ཚུལ་ཊཱིཀ་ཆུང་ལས་
སོ༑ ༑འབྲེ་ཤེས་རབ་འབར་སོགས་ཀྱིས་མཁྱེན་གསུམ་གྱིས་མངོན་རྟོགས་ཐ་མ་ལྔ་བསྡུས་
པ་དེ་རང་བཞིན་གྱིས་རང་བཞིན་བསྡུས་པར་འདོད་ལ། ཨར་བྱང་ཆུབ་ཡེ་ཤེས་སོགས་
ཀྱིས་མཁྱེན་གསུམ་མཚོན་བྱེད་ཀྱི་ཆོས་སུམ་ཅུས་མངོན་རྟོགས་བརྒྱད་བསྡུས་པས། བསྡུ་
བྱེད་མཁྱེན་གསུམ་བཏགས་པ་བ་ཟེར། རྗེ་བཙུན་རེད་མདའ་བས་འབྲས་བུས་རྒྱུ་བསྡུས་
པ་ཡིན་གསུངས། རོང་ཊིཀ་པས། འཕགས་བཞིའི་མངོན་རྟོགས་ལ་མཁྱེན་གསུམ་བཞག་
པ་རང་ཡིན་པའི་ཚུལ་གྱིས་དང་། འབྲས་བུ་ཆོས་སྐུ་རྣམ་མཁྱེན་ཁོ་ནས་བསྡུས་ཟེར། དེ་
དག་གིས་བསྡུས་ཚུལ་ཇི་ལྟར་འདོད་ཚུལ་བྲི་ན་ཤིན་ཏུ་མང་དོགས་ནས་མ་བྲིས་སོ། །གྲྭ་
ཚང་སོ་སོའི་ཡིག་ཆ་འགའ་རེ་ལ་མཁས་པ་དེ་དག་གི་འདོད་ཚུལ་བཀོད་དེ་གོང་འོག་ཅི་རིགས་
པར་བརྟག་པ་བྱས་པའང་མང་པོ་ཡོད། གཞུང་ལས་ཤེས་པར་བྱའོ། །རྣམ་བཤད་སྙིང་
པོའི་རྒྱན་ལས། གསུམ་གྱིས་བརྒྱད་བསྡུས་པའི་ཚུལ་ནི། རྒྱ་ཆེ་བས་ཆུང་བ་བསྡུས་པ་དང་།
རང་བཞིན་གྱིས་གནས་སྐབས་བསྡུས་པ་དང་། སྡུད་བྱེད་ཀྱི་མཁྱེན་གསུམ་དང་། བསྡུ་
བྱའི་མཁྱེན་གསུམ་ཐ་དད་དུ་འཆད་པ་སོགས་ནི་རིགས་པས་དཔྱད་མི་བཟོད་པས་རེ་ཤིག་
ཁཞག་ལ། ཞེས་དང་དོན་བསྡུས་ན། མངོན་པར་རྟོགས་པ་བརྒྱད་པོ་གང་རུང་གཅིག་
''ཡིན་ན། མཁྱེན་པ་གསུམ་གང་རུང་གཅིག་གི་བསྒོམ་བྱའི་རྣམ་པ་ཡིན་པས་ཁྱབ་ཅིང་། ཚུལ་
དེ་ལྟར་ཉམས་སུ་ལེན་པས་གསུམ་གྱིས་བརྒྱད་བསྡུས་པའོ། །ཞེས་གསུངས་པ་ལྟར་རོ། །



གསེར་ཕྲེང་དཀའ་གནད།
60
གསེར་ཕྲེང་ལས། འོ་ན་རྒྱན་ལ་འགྲེལ་བ་དུ་མ་ཞིག་སྣང་ན་འདིར་གང་ལ་བརྟེན་
ནས་འཆད་ཅེ་ན། འདིར་ནི་སློབ་དཔོན་སེང་གེ་བཟང་པོས་མཛད་པའི་བགྲེལ་བ་དོན་གསལ་
བའི་སྟེང་ནས་འཆད་དེ། དེ་ནི་ཚིག་ཉུང་ལ་དོན་འདྲིལ་ཞིང་གསལ་བས་འགྲེལ་བ་གཞན་
ལས་ཁྱད་ཞུགས་པའི་ཕྱིར་རོ། །འདི་འཆད་པ་ལ་ཡང་སྤྱིའི་དོན་གསུམ་སྟེ། རྗོད་བྱེད་
དོན་ལྡན་གྱི་མཚན་དང་། བརྗོད་བྱ་དེ་ལྡན་གྱི་གཞུང་དང་། གང་གིས་བསྒྱུར་བའི་འགྱུར་
བྱང་བཤད་པའོ། །དེའི་གཉིས་པ་བརྗོད་བྱ་དེ་ལྡན་གྱི་གཞུང་བཤད་པ་ལ། རྩོམ་པ་ལ་འཇུག་
པའི་བྱ་བ། བརྩམ་བྱ་གཞུང་གི་རང་བཞིན། བརྩམས་པ་མཐར་ཕྱིན་པའི་ཚུལ་ལོ། །དང་
བོ་ལ། འགྲེལ་བ་རྩོམ་པ་ལ་འཇུག་པ་དང་། རྩ་བ་རྩོམ་པ་ལ་འཇུག་པའོ། །གཉིས་པ་ལ་
གཉིས།: གདུལ་བྱ་དང་བ་བསྐྱེད་པའི་ཡན་ལག་མཆོད་བརྗོད་དང་། རྟོགས་ལྡན་བསྟན་
བཅོས་ལ་འཇུག་པའི་ཡན་ལག་དགོས་འབྲེལ་ལོ། །དང་བོ་ལ་གཉིས། མཆོད་བརྗོད་དངོས་
དང་། དེ་ལ་རྩོད་པ་སྤོང་པའོ། །དང་པོ་ལ་གསུམ། མཚམས་སྦྱར། རྩ་བས་བསྟན།
འགྲེལ་པས་བཤད་པའོ། །གསུམ་པ་ལ། སྔ་འགྲེལ་གྱི་འཕྲོས་དོན། རྩ་བའི་ཚིག་དོན་ནོ།།
དང་པོ་ལ་གཉིས། དགོས་དོན་དང་། བསྡུས་དོན་ལས་འཕྲོས་པའོ། །འཕྲོས་གཞི་བསྡུས་
དོན་གྱི་ཚིག་ནི། འགྲེལ་བ་དོན་གསལ་ལས། ཡུམ་ལ་ནས། ཕྱག་འཚལ་གྱི་བར་རོ། །འདི་
ལས་འཕྲོས་པའི་འགྲེལ་པའི་ཚིག་ནི། དེ་ལ་ནས་བསྟོད་དོའི་བར་ཡིན་པ་གོང་དུ་བཤད་ཟིན་
པ་ལྟར་རོ། །ཚིག་འདིའི་དོན་གསེར་ཕྲེང་ལས་བཤད་པ་ལ། གཉིས་པ་ལ་གཉིས། དངོས་
དང་ཡུམ་སྲས་སུ་འགྱུར་ཚུལ་ལོ། །དང་པོ་ནི། ཕྱག་འཚལ་ལོ། །འདི་ལ་གཉིས། ཡུལ་
གང་ལ་དང་ཚུལ་ཇི་ལྟར་རོ། །དང་པོ་ནི། ཡུམ་དེ་ལའོ། །གཉིས་པ་ནི། སྲས་བཞིའི་
བཞེད་དོན་སྒྲུབ་པར་བསྟོད་པའི་སྒོ་ནས་སོ། །འདི་ལ་གསུམ། གཞི་ཤེས་ཀྱིས་ཉན་རང་
དང་། ལམ་ཤེས་ཀྱིས་བྱང་སེམས། རྣམ་མཁྱེན་གྱིས་སངས་རྒྱས་ཀྱི་བཞེད་དོན་སྒྲུབ་
ཚུལ་ལོ། །དང་པོ། གཞི་ཤེས་ཀྱིས་ཉན་རང་གི་བཞེད་དོན་སྒྲུབ་ཚུལ་ནི། ཡིག་ཆ་ལས།



གསེར་ཕྲེང་དཀའ་གནད།
671
གཞི་ཤེས་ཆོས་ཅན། བྱེད་ལས་ཁྱད་པར་ཅན་དང་ལྡན་ཏེ། རང་རྒྱུད་ལ་ལྡན་པའི་ཉན་
རང་སློབ་པ་རྣམས་སྡུག་བསྔལ་གྱི་ཕུང་པོ་ལྷག་མ་ཡོད་མེད་ཀྱི་མྱང་འདས་དེར་འཁྲིད་པར་
བྱེད་པའི་ཕྱིར། ཞེས་དང་། གསེར་ཕྲེང་ལས། དང་པོ་ནི། ཐོབ་པར་མཛད་པ་གང་
ཡིན་པ་ཉན་ཐོས་ཀྱི་ཡུམ་ཞེས་སྦྲེལ་ཏེ་དང་ཞེས་པ་འོག་མ་བསྡུ་བའི་ཚིག་ཡིན་པའི་ཕྱིར་རོ།།
འོག་མ་གཉིས་ལ་ཡང་དེ་བཞིན་ནོ། །ཞེས་གསུངས་པ་ལྟར་ལམ་ཤེས་རྣམ་པར་བཞག་པའི་
རྟེན་བྱང་སེམས་དང་། རྣམ་མཁྱེན་རྣམ་པར་བཞག་པའི་རྟེན་སངས་རྒྱས་ཡིན་པ་ཚིག་
རྐང་དང་པོའི་དང་སྒྲས་གོ་སླའོ། །གོང་དུ་གསེར་ཕྲེང་ལས། དེ་ཡང་སྒྲས་ཟིན་ཚོད་དང་
བསྟུན་ན་གཞི་ཤེས་ནི་ཉན་རང་གི་ཉེར་ཞི་ཐོབ་བྱེད་དུ་བསྟན་པས། སློབ་ལམ་ལྟ་བུར་མངོན་
ཀྱང་ཉན་རང་གི་བཞེད་དོན་སྒྲུབ་པ་ལ་དེའི་ཡུམ་དུ་བཤད་པར་འདོད་ནས་ཐབས་ཙམ་དུ་
བཤད་ཀྱི། ཉེར་ཞི་ཐོབ་ཟིན་པའི་གཞི་ཤེས་འདིར་བསྟན་གཞི་ཤེས་སུ་མི་འདོད་པ་མིན་ནོ།།
ཞེས་གསུངས་པ་རྣམས་དང་ཡང་འབྲེལ་ལོ། །དེའི་ཕྱིར་གཞུང་གི་སྒྲས་ཟིན་དང་དངོས་
བསྟན་གཉིས་མི་འདྲ་བ་སྐབས་ཀུན་ཏུ་ཤེས་པ་གལ་ཆེའོ། །གསེར་ཕྲེང་ལས། འདི་ལ་
མ་དུ་ལ་བཞེད་པ་ལྟར། རྟེན་ཐབས་འབྲས་བུ་གསུམ་དང་། དེའི་འཐད་པ་བསྣན་སྟེ་བཞིའོ།།
དེའི་རྟེན་དང་ཐབས་གཉིས་གོང་དུ་བཤད་ཟིན་པ་དེ་དག་ཡིན་ལ། གསུམ་པ་འབྲས་བུ་ནི།
གསེར་ཕྲེང་ལས། གསུམ་པ་ནི། ཕུང་པོ་ལྷག་མ་དང་བཅས་པ་དང་། ཞེས་པ་ནས། འདིའི་
མཐའ་དཔྱད་པ་ལ་གསུམ། ཉན་ཐོས་སྡེ་བ་དང་། སེམས་ཙམ་པ་དང་དབུ་མ་བའི་ལུགས་
སོ༑ ༑ཞེས་གསུངས། ཡིག་ཆར་མྱང་འདས་ཀྱི་མཐའ་དཔྱད་པ་ལ་ས་བཅད་ལྔ་གསུངས་
ཏེ༑ བྱེ་སྨྲ་དང་། མདོ་སྡེ་བ་དང་། སེམས་ཙམ་པ་དང་། རང་རྒྱུད་པ་དང་། ཐལ་
''འགྱུར་པའི་ལུགས་ལྔ། ཞེས་སོ། །གསེར་ཕྲེང་ལས། ལྷག་མ་ཡོད་མེད་ཀྱི་དོན་སྔར་ལྟར་
དང་། ཞེས་སེམས་ཙམ་པས་ལྷག་བཅས་ལྷག་མེད་དོན་སྔར་ཉན་ཐོས་སྡེ་བའི་འདོད་པ་
བཀོད་པ་ལྟར་ཡིན་གསུངས་ལ། སྔར་གསེར་ཕྲེང་ལས། དེས་ན་ཉོན་མོངས་པ་མ་ལུས་



༡
གསེར་ཕྲེང་དཀའ་གནད།
པ་སྤངས་ཀྱང་ཕུང་པོའི་རྒྱུན་མ་ལོག་པ་དང་། ཕུང་པོའི་རྒྱུན་ཆད་པ་གཉིས་ཁྱད་པར་དུ་
འདོད་དེ། ཞེས་གསུངས་ནས་རིགས་པ་དྲུག་ཅུ་བའི་འགྲེལ་བའི་ལུང་དྲངས་པ་ཡིན་ལ།
དེའི་ཕྱིར་ན་གོང་དུ་སྨོས་པའི་སེམས་ཙམ་པ་དེ་ལུང་གི་རྗེས་འབྲང་གི་སེམས་ཙམ་པ་ཡིན་
ཏེ༑ ལྷག་མེད་ཀྱི་ཚེ་བེམ་རིག་རྒྱུན་ཆད་པར་འདོད་པའི་སེམས་ཙམ་པ་ཡིན་པའི་ཕྱིར། གསེར་
ཕྲེང་ལས། ལུགས་འདིས་ཀྱང་ལྷག་མེད་ཀྱི་ཚེ་རིག་པ་རྒྱུན་ཆད་དུ་འདོད་ཅིང་།. ཞེས་
གསུངས་པའི་ཕྱིར། བྱེ་བྲག་སྨྲ་བའི་ལུགས་ལ་ལྷག་མེད་མྱང་འདས་ཀྱི་ཐོབ་པ་སུའི་རྒྱུད་
ལ་ཡོད་ཐོབ་པ་རྒྱུད་ཀྱིས་བསྡུས་པའི་ཆོས་ཡིན་པའི་ཕྱིར། གསེར་ཕྲེང་ལས། ཁ་ཆེ་བྱེ་
སྨྲ་ནི་འགོག་པ་གཉིས་དང་ནམ་མཁའ་སྟེ་འདུས་མ་བྱས་གསུམ་དུ་འདོད་ཅིང་དེའི་སྟེང་དུ་
དེ་བཞིན་ཉིད་བསྣན་ནས་བཞིར་ཡུལ་དབུས་ཀྱི་བྱེ་སྨྲ་རྣམས་འདོད་དོ་ཞེས་ཡེ་ཤེས་སྙིང་པོ་
ཀུན་བཏུས་ཀྱི་འགྲེལ་བར་བཤད་དོ། །ཞེས་གསུངས། འོ་ན་མཛོད་རྩ་ལས། འདུས་མ་
བྱས་རྣམ་གསུམ་ཡང་སྟེ། །ཞེས་འདུས་མ་བྱས་གསུམ་གསུངས་པའི་ཕྱིར། དེ་བཞིན་
ཉིད་ལ་སྡུག་བདེན་གྱི་སྟེང་གི་སྟོང་བདག་མེད་གཉིས་འཇོག་ན་ནི། དེ་བཞིན་ཉིད་ཡིན་ན་
འདུས་མ་བྱས་ཡིན་དགོས་པས། དེ་གཉིས་རྟོགས་པའི་ཏིང་ངེ་འཛིན་མཚན་མེད་རྣམ་ཐར་
ཡིན་དགོས་ཏེ། དེའི་ཡུལ་འདུས་བྱས་ཀྱི་མཚན་མ་བཅུ་དང་བྲལ་བའི་ཕྱིར། འདོད་མི་
ནུས་སྟེ། སྟོང་ཉིད་རྣམ་ཐར་ཡིན་པའི་ཕྱིར། མཛོད་རྩ་བ་ལས། སྟོང་ཉིད་བདག་མེད་
སྟོང་ཉིད་དུ། །ཞེས་གསུངས་པའི་ཕྱིར། དེའི་ཞིབ་ཆ་མཆིམས་མཛོད་སོགས་ལས་ཤེས་
པར་བྱའོ། །ཉན་ཐོས་སྡེ་གཉིས་དང་ལུང་གི་རྗེས་འབྲང་གི་སེམས་ཙམ་པའི་ལུགས་ལ། ལྷག་
མེད་དགྲ་བཅོམ་པ་གང་ཟག་མ་ཡིན་པར་ཐལ། དེའི་ཚེ་བེམ་རིག་གི་རྒྱུན་ཆད་པའི་ཕྱིར།
ཁྱབ་སྟེ། ཕུང་པོ་བཞིའམ་ལྔ་པོ་གང་རུང་ལ་བརྟེན་ནས་བཏགས་པའི་སྐྱེས་བུ་གང་ཟག་གི་
མཚན་ཉིད་དུ་གྲུབ་མཐའ་སྨྲ་བ་བཞི་གས་འདོད་པའི་ཕྱིར་ཏེ། མདོ་ལས། ཇི་ལྟར་ཡན་
ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་ལྟར། །དེ་བཞིན་ཕུང་པོ་རྣམ་བརྟེན་



གསེར་ཕྲེང་དཀའ་གནད།
8
ནས། །ཀུན་རྫོབ་སེམས་ཅན་ཞེས་བྱའོ། །ཞེས་པའི་གཞུང་འདི་གྲུབ་མཐའ་སྨྲ་བ་བཞི་ཀས་
གང་ཟག་འཇོག་པའི་ཁུངས་ཡིན་པའི་ཕྱིར། དབུ་མ་ལ་འཇུག་པ་ལས། མདོ་ལས་ཕུང་
པོ་བརྟེན་ནས་ཡིན་གསུངས་པ། །ཞེས་པའི་མདོ་འདི་ཡིན་ལ། དེ་དག་གི་ཞིབ་ཆ་རྗེ་གུང་
ཐང་བསྟན་པའི་སྒྲོན་མེས། དྲང་ངེས་རྣམ་འབྱེད་ཀྱི་མཐའ་དཔྱོད་དུ་བེམ་རིག་རྒྱུན་ཆད་
འདོད་པ་ཉན་ཐོས་སྡེ་བ་ཁོ་ནས་སྒྲོ་བཏགས་མ་ཡིན་གྱི། ལུང་གི་རྗེས་འབྲང་གི་སེམས་ཙམ་
པས་ཀྱང་འདོད་གསུངས་པ་འཁོར་བས་བསྡུས་པ་ལ་དགོངས་ཟེར་མི་རུང་གི་ཟག་བཅས་
ལ་དགོངས་ཟེར་དགོས་སམ། དེ་ལྟར་ན་ཡང་རྟོག་པ་ཡོད་མེད་སོགས་ཀྱང་སྐབས་དང་
བསྟུན་དགོས། ཞེས་དང་། དེའི་ཚེ་འཁྲུལ་བྱེད་མེད་པས་འཁྲུལ་ཤེས་སོགས་མི་འདོད་
ཀྱི་ཟག་མེད་དབྱིངས་ལ་ཞུགས་པའི་ཡེ་ཤེས་དེ་ཁོ་ན་ཡོད་པ་གཞུང་གི་དགོངས་པ་ཡིན་ཚོད་
དུ་སྣང་ཡང་། རྩོད་ཚེ་སྙིང་རྗེ་སོགས་འཇོག་ན་བློ་རིག་གང་ཡིན་སོགས་དཔྱད་དགོས།
དབྱིངས་དེར་ཞུགས་པ་ཡང་འཕོ་བ་དང་དུས་མཉམ་པས་དེའི་ཀུན་སློང་ལྷག་བཅས་ཀྱི་ཚེ་
འབྱུང་ངོ༌། །ཞེས་གསུངས་པ་རྣམས་ལས་ཞིབ་ཏུ་ཤེས་པར་བྱའོ། །འོ་ན། ཀུན་གཞིའི་
དཀའ་འགྲེལ་ལས། རྣམ་པར་གཏན་ལ་དབབ་པའི་བསྡུ་བར་ཡང་མུ་བཞི་གསུངས་ཏེ། ཀུན་
གཞི་ཡོད་ལ་འཇུག་ཤེས་མེད་པའི་མུ་ནི། སེམས་མེད་པའི་གནས་སྐབས་ལྔའོ། །བཟློག་
པ་ནི་སེམས་ཡོད་པའི་གནས་སྐབས་ཀྱི་མི་སློབ་པ་དང་ཕྱིར་མི་ལྡོག་པའི་བྱང་ཆུབ་སེམས་
དཔའོ། །གཉིས་ཀ་ཡོད་པ་ནི་དེ་དག་ལས་གཞན་པའི་གནས་སྐབས་སེམས་ཡོད་པའི་དུས་
སོ༑ ༑གཉིས་ཀ་མེད་པ་ནི་མི་སློབ་པ་དང་ཕྱིར་མི་ལྡོག་པའི་བྱང་ཆུབ་སེམས་དཔའ་འགོག་
པ་ལ་ཞུགས་པ་དང་ཕུང་པོ་ལྷག་མེད་ཀྱི་མྱང་འདས། ཞེས་གསུངས་པའི་ཕྱིར། དེའི་ཕྱིར་
ན༑ ལུང་གི་རྗེས་འབྲང་གི་སེམས་ཙམ་པའི་ལུགས་ལ། ཟག་མེད་དབྱིངས་ལ་ཞུགས་པའི་
ཡེ་ཤེས་དེ། འཇུག་ཤེས་དྲུག་དང་། ཀུན་གཞི། ཉོན་ཡིད་དང་བརྒྱད་པོ་གང་ཡང་མིན་
''པས་རྣམ་ཤེས་ཚོགས་བརྒྱད་དུ་གྲངས་མ་ངེས་པར་ཐལ་བའི་ཕྱིར་དཔྱད་པར་བྱའོ། །གསེར་



4
གསེར་ཕྲེང་དཀའ་གནད།
ཕྲེང་ལས། བསྡུ་བ་ལས། ཕུང་པོ་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་
ལ་གནས་པ་ལ་ནི་སྒྲིབ་པ་དང་བཅས་པ་དང་སྒྲིབ་པ་མེད་པའི་རྣམ་པར་བཞག་པ་ཡོད་ཀྱི་
ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་ལ་གནས་པ་ལ་ནི་སྒྲིབ་པ་རྣམ་
པར་བཞག་པ་མེད་དོ། །ཞེས་གསུངས་པའི་དོན། རྗེ་གུང་ཐང་བས་འགའ་ཞིག་དང་ལ་
ལའི་རྣམ་པར་བཞག་པ་དག་ཆ་གཉིས་དབྱེར་ཡོད་ཀྱི། ཞེས་ཞིབ་ཆ་གནང་བ་ལྟར་ཤིན་
ཏུ་ལེགས་སོ། །གྲུབ་མཐའ་སྨྲ་བ་གཞན་རྣམས་ཀྱི་ལུགས་ལ་ཇི་ལྟར་ཡིན་ཞེ་ན། ཡིག་ཆར།
ལྷག་བཅས་ལྷག་མེད་ཀྱི་ཉན་ཐོས་དགྲ་བཅོམ་གཉིས་ཀའི་རྒྱུད་ཀྱི་འཕེན་བྱེད་ཀྱི་ལས་ཡོད་
པའི་ཕྱིར་ཏེ། ཉན་ཐོས་སྡེ་བ་དང་སེམས་ཙམ་པ་ལ་ལྷག་མེད་པའི་རྒྱུད་ལ་མེད་ཀྱང་ཐལ་
རང་ལུགས་ལ་དེ་ཡོད་པའི་ཕྱིར་ཏེ། སྡུག་ཀུན་ཕྲ་རགས་གཉིས་གཉིས་བཞག་པའི་ཕྱིར་
ཏེ༑ རྒྱུད་བླ་མ་ལས། ཡིད་ཀྱི་རང་བཞིན་ཕུང་པོ་དང་། །དེ་རྒྱུ་ལོག་ཕྱིར་བདེ་བ་ཉིད།།
ཅེས་གསུངས་པའི་ཕྱིར་ཞེས་པ་ལྟར་རོ། །རིགས་པའི་རྗེས་འབྲང་གི་སེམས་ཙམ་པས་མཐར་
ཐུག་ཐེག་པ་གཅིག་ཏུ་འདོད་པས་གོང་དུ་སྨོས་པའི་སེམས་ཙམ་པ་དེ་ལུང་གི་རྗེས་འབྲང་གི་
སེམས་ཙམ་པའོ། །གོང་དུ་འཁོར་བས་བསྡུས་པ་ལ་དགོངས་ཟེར་ན། མཐར་ཐུག་ཐེག་
པ་གཅིག་དུ་འདོད་པའི་ལུགས་ཀྱི་འདོད་ཚུལ་དང་ཁྱད་མེད་དུ་ཐལ་བར་བདག་གི་ཆོས་གྲོགས་
རྣམས་དང་སྒོ་མང་ཆོས་རའི་ནང་གྲོས་བྱས་པ་དྲན། གོང་དུ་གཞུང་གི་དགོངས་པ་ཡིན་
ཚོད་དུ་སྣང་ཡང་། ཞེས་པའི་གཞུང་ལ། བསྡུ་བའི་གཞུང་དེ་ཅིའི་ཕྱིར་ཞེ་ན། མཚན་མ་
དང་གནས་ངན་ལེན་ཐམས་ཅད་ཀྱིས་ཐམས་ཅད་དུ་རྒྱུན་ཆད་ཅིང་འགགས་པའི་ཕྱིར་ཏེ།
ཞེས་གསེར་ཕྲེང་དུ་ཤེས་བྱེད་དྲངས་བ་དེ་ཡིན་པ་འདྲ། ཡང་གསེར་ཕྲེང་ལས། ཅིའི་ཕྱིར་
དགྲ་བཅོམ་པ་ཡང་དེ་བཞིན་གཤེགས་པའི་མཛད་པ་མི་བྱེད་ཅེ་ན། འདིའི་ལན་གསུམ་
གསུངས་པ་གསེར་ཕྲེང་ལས་ཤིན་ཏུ་གསལ་བས་ཤེས་པར་བྱའོ། །གསེར་ཕྲེང་ལས། ངོ་
བོ་ནི་བསྡུ་བར། ཆོས་དབྱིངས་ཤིན་ཏུ་དག་པའི་མཚན་ཉིད་དུ་བཤད་ཅིང་། ཞེས་གསུངས་



གསེར་ཕྲེང་དཀའ་གནད།
scs
པའི་ཕྱིར། ཞེས་པའི་དོན་རྗེ་གུང་ཐང་བས་ཞིབ་ཆ་དང་བཅས་པ་ཤིན་ཏུ་གསལ་བར་གསུངས་
པ་ལས་ཤེས་པར་བྱ། འདིར་མང་དོགས་ནས་མ་བྲིས་ལ་འོག་ཏུ་བདེན་བཞིའི་ཐད་དུ་འཆད་
པར་འགྱུར་རོ། །གསེར་ཕྲེང་ལས། གསེར་འོད་ལས། སྐུ་དེ་གཉིས་ལ་དགོངས་ཏེ་སངས་
རྒྱས་བཅོམ་ལྡན་འདས་རྣམས། ཞེས་པ་ནས། ལྷག་མ་མེད་པའི་མྱ་ངན་ལས་འདས་པ་
ཞེས་གསུངས་སོ། །ཞེས་པའི་དོན་དུ་སྣང་ཞིང་། ཞེས་གསུངས་པའི་དོན་རྒྱས་པར་ན།
གསེར་འོད་ལས། རིགས་ཀྱི་བུ་གཞན་ཡང་སྐུ་འདི་གསུམ་དབྱེ་བ་ལ་ཡང་རྣམ་པ་བཞི་སྟེ།
སྤྲུལ་བའི་སྐུ་ཡིན་ལ་ལོངས་སྤྱོད་རྫོགས་པའི་སྐུ་མ་ཡིན་པ་ཡང་ཡོད། ལོངས་སྤྱོད་རྫོགས་
པའི་སྐུ་ཡིན་ལ། སྤྲུལ་བའི་སྐུ་མ་ཡིན་པ་ཡང་ཡོད། སྤྲུལ་བའི་སྐུ་ཡིན་ལ། ལོངས་སྤྱོད་
རྫོགས་པའི་སྐུ་ཡིན་པ་ཡང་ཡོད། སྤྲུལ་བའི་སྐུ་ཡང་མ་ཡིན། ལོངས་སྤྱོད་རྫོགས་པའི་
སྐུ་ཡང་
ང་མ་ཡིན་པའོ། །མུ་སོ་སོའི་མཚན་གཞི་གསེར་འོད་དམ་པ་ལས་ཤེས་པར་བྱ། དེར་
ཤིན་ཏུ་གསལ། གཉིས་པ་ལམ་ཤེས་བཤད་པ་ནི། གསེར་ཕྲེང་ལས། གཉིས་པ་ནི། སྒྲུབ་
པར་མཛད་དོ། །འདི་ལ་ཡང་སྔར་ལྟར་བཞི་ལས། ཞེས་པ་ནས། དེ་འཆད་པ་ནི་དཀའ་
བ་ཡིན་ཞེས་པ་ལྟར་རོ། །ཞེས་པའི་བར་རོ། །
གསུམ་པ་རྣམ་མཁྱེན་བཤད་པ་ནི། གསེར་ཕྲེང་ལས། གསུམ་པ་ནི། བསྐོར་
བར་མཛད་དོ། །ཞེས་རྣམ་མཁྱེན་གྱིས་སངས་རྒྱས་ཀྱི་བཞེད་པ་སྒྲུབ་ཚུལ་རྟེན་ཐབས་འབྲས་
བུ༔ དེའི་འཐད་པ་བསྣན་པ་སྟེ་བཞིའི་སྒོ་ནས་བསྟན་པ། གང་དང་ཡང་དག་ལྡན་པས་
ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུངས་པ། །ཞེས་པའི་དོན་བཤད་པའོ། །ཚིག་
རྐང་འདི་ལས་འཕྲོས་ནས་དྲང་ངེས་ཟུར་བཀོལ། སངས་རྒྱས་ལ་སོགས་དཀོན་མཆོག་གསུམ།།
''ཞེས་པ་ལས་འཕྲོས་ནས་དགེ་འདུན་ཉི་ཤུ་ཟུར་བཀོལ། བསམ་གཏན་གཟུགས་མེད་སྦྱིན་
སོགས་དང་། །ཞེས་པ་ལས་འཕྲོས་ནས་བསམ་གཟུགས། དེ་ནས་སེང་གེ་རྣམ་བསྒྱིངས་
པའི། །ཞེས་སོགས་ཀྱི་ཤོ་ལོ་ཀ་གཅིག་ལས་འཕྲོས་ནས་རྟེན་འབྲེལ་དང་བཞི་ལ་ཟུར་བཀོལ་



36
གསེར་ཕྲེང་དཀའ་གནད།
བཞི་དང་། ལུང་གི་རྗེས་འབྲང་གི་སེམས་ཙམ་པའི་ལུགས་ལ་རྟེན་འབྲེལ་ཡན་ལག་བཅུ་
གཉིས་ཀྱི་གསུམ་པ་རྣམ་ཤེས་ལས་འཕྲོས་ནས་ཀུན་གཞི་ཟུར་བཀོལ་ལོ། །ཟུར་བཀོལ་བཞི་
ཀུན་གཞི་དང་བཅས་པ་རྣམས་ཡུམ་གྱི་མདོའི་ཤུགས་བསྟན་དང་སྦས་དོན་གང་ཡིན་དགོངས་
པའི་ཡུལ་དུ་གཞག་པར་ཤོག །མཆོད་བརྗོད་ཚིག་རྐང་གསུམ་པའི་དོན་སྦྱོར་ནི། ཐུབ་
རྣམས་ཆོས་ཅན། དུས་དང་རྣམ་པ་ཀུན་ཏུ་དྲང་དོན་ངེས་དོན་གྱི་ཆོས་སྣ་ཚོགས་གསུངས་
པ་ཡིན་ཏེ། རྣམ་མཁྱེན་དང་ཡང་དག་པར་ལྡན་པའི་ཕྱིར། ཞེས་ཆོས་འཁོར་བསྐོར་བའི་
རྟེན་རྩོད་གཞི། དེའི་ཐབས་བསྒྲུབ་བྱའི་ཆོས། དེའི་འབྲས་བུ་རྟགས་སུ་བཀོད་པའི་ཕྱིར།
ཚིག་རྐང་དང་པོ་གཉིས་ཀྱི་དོན་སྦྱོར་དེས་ཤེས་པར་བྱའོ། །གསེར་ཕྲེང་ལས། འབྲས་བུ་
གང་ན་ལུང་རྟོགས་ཀྱི་ཆོས་བཤད་པས་གཅིག་ནས་གཅིག་ཏུ་བརྒྱུད་གཞན་ལ་འཕོ་བར་སྣང་
བས་འཁོར་ལོ་མ་ལུས་པ་སྟེ་བརྒྱད་ཁྲི་བཞི་སྟོང་གིས་བསྡུས་པའི་གསུང་རབ་ཀྱི་རྣམ་པ་ཐམས་
ཅད་དོ། །ཅེས་གསུངས། ཆོས་ཕུང་བརྒྱད་ཁྲི་བཞི་སྟོང་ཇི་ལྟར་ཡིན་ཚུལ་གོང་དུ་བཤད་
ཟིན་ལྟར་དང་། འོན་ཀྱང་ཆོས་ཕུང་གཅིག་ལའང་ཤོ་ལོ་ཀ་སོགས་ཀྱི་ཚད་བཟུང་སྟེ་འདྲ་
བ་འདྲ་བ་རྣམས་བརྒྱད་ཁྲི་བཞི་སྟོང་ལས་ལྷག་མེད་ཅེས་གྲངས་ངེས་བྱེད་མི་ཐུབ་ཀྱང་། རྐྱེན་
འདི་ཁོ་ན་དང་འབྱུང་ཚུལ་ཡང་འདི་ཁོ་ན་ཉེས་དམིགས་འདི་ཙམ་ཁོ་ན་སྐྱེད་པ་ཁ་ཚོན་བཅད་
པའི་སྤྱོད་པ་བྱེ་བྲག་པ་ཞིག་ངོས་བཟུང་སྟེ་འདི་ལྟ་བུ་བརྒྱད་ཁྲི་བཞི་སྟོང་ལས་མེད་ཅེས་གྲངས་
ངེས་བྱེད་ཐུབ་པའི་ཕྱིར། དེར་ཐལ། ནང་གསེས་རེ་རེ་ལ་དབྱེ་བ་ཚད་མེད་པ་ཡོད་ཀྱི་
སྤྱི་སྡོམ་གྱི་གྲངས་ངེས་བྱས་ཆོག་པ་འགལ་བ་མེད་པའི་ཕྱིར་ཏེ། དཔེར་ན། ཕུང་པོ་ལྔ་
དང་ཁམས་བཅོ་བརྒྱད་པོ་རེ་རེ་ལའང་དབྱེ་བ་མཐའ་ཡས་པ་ཡོད་ཀྱང་སྤྱིར་འདུས་བྱས་
ཐམས་ཅད་ཕུང་པོ་ལྔར་གྲངས་ངེས་པ་དང་། ཆོས་ཐམས་ཅད་ཁམས་བཅོ་བརྒྱད་དུ་གྲངས་
ངེས་པ་མི་འགལ་བ་བཞིན་ཡིན་པའི་ཕྱིར་རོ། །རྗེའི་གསུང་ཟིན་བྲིས་ངན་སོང་སྦྱོང་རྒྱུད་
ཀྱི་མཆན་ལས། ཆོས་ཀྱི་འཁོར་ལོ་ནི་སྒྲ་ཡངས་པའི་དབང་དུ་བྱས་ན་ལུང་རྟོགས་གཉིས།



གསེར་ཕྲེང་དཀའ་གནད།
677
དོག་པའི་དབང་དུ་བྱས་ན་རྟོགས་པའི་ཆོས་འཕགས་ལམ་ཡན་ལག་བརྒྱད་དེ་དེའི་དབང་དུ་
བྱས་ནས། འཁོར་ལོ་ལ་རྟེན་ལྟེ་བ་གཅོད་པའི་རྩིབས་སྡུད་པའི་མུ་ཁྱུད་གསུམ་ཡོད་པ་ལྟར་
ཡང་དག་པའི་ངག་ཅེས་སོགས་གསུངས་པའི་ཕྱིར།
གསེར་ཕྲེང་ལས། འོན་ཆོས་ཀྱི་འཁོར་ལོ་ཞེས་པ་དེ་ཇི་ལྟ་བུ་ཞེ་ན། འདི་ལ་བཞི།ཆོས་
འཁོར་གྱི་ངོ་བོ། ངེས་ཚིག །དབྱེ་བ། ཚད་དོ། །དང་པོ་ནི། བྱེ་སྨྲ་རྣམས་མཐོང་ལམ་ཁོ་
ན་ཆོས་འཁོར་དུ་འདོད་དེ། ལྔ་སྡེ་ལ་ཝཱ་ར་ཎཱ་སཱིར་ཆོས་བསྟན་པས་ཀུན་ཤེས་ཀོའུ་དི་རྒྱ་
ལ་མཐོང་ལམ་སྐྱེས་པ་ན་གནོད་སྦྱིན་རྣམས་ཀྱིས་ཆོས་ཀྱི་འཁོར་ལོ་བསྐོར་རོ་ཞེས་བསྒྲགས་
པ་དང་། འཁོར་ལོ་རིན་པོ་ཆེ་དང་ཆོས་མཐུན་པ་མཐོང་ལམ་ལ་ཡོད་པའི་ཕྱིར་སྙམ་དུ་
བསམས་སོ། །ཞེས་གསུངས། འོ་ན་བྱེ་སྨྲའི་ལུགས་ལ། ལྔ་སྡེ་གཞན་མིང་ཅན་དང་།
བཟང་ལྡན། རླངས་བ། རྟ་ཐུལ་བཞི་དང་ལྷ་བརྒྱད་ཁྲི་རྣམས་ཀྱི་རྒྱུད་ཀྱི་མཐོང་ལམ་རྣམས་
ཆོས་ཅན། ཆོས་འཁོར་མ་ཡིན་པར་ཐལ། དེ་དག་ལ་ཆོས་འཁོར་དུ་འཇོག་པའི་རྒྱུ་མཚན་
སྔ་མ་མ་ཚང་བའི་ཕྱིར་ཏེ། གོང་དུ་ཀོའུ་དི་ནྱ་ལ་མཐོང་ལས་སྐྱེས་པ་ན། ཞེས་དམིགས་
ཀྱིས་བཀར་བ་དེའི་ཕྱིར། འདོད་ན། མཐོང་ལམ་ཡིན་ན་ཆོས་འཁོར་ཡིན་པའི་མ་ཁྱབ་
པར་ཐལ། འདོད་ན། སངས་རྒྱས་བཅོམ་ལྡན་འདས་ཀྱིས་ལྔ་སྡེ་བཟང་པོ་དང་ལྷ་བརྒྱད་
ཁྲི་ལ་ཆོས་འཁོར་མ་བསྐོར་བར་ཐལ་ལོ། །ཞེས་དང་། དེ་དག་གང་ལ་བརྟེན་པའི་ལུང་
ཀྱང་ལུང་གི་ཆོས་འཁོར་མིན་པས་བདེན་བཞིའི་ཆོས་འཁོར་ལ་ལུང་གི་ཆོས་འཁོར་གྱིས་མ་
ཁྱབ་པར་ཐལ་ལོ། །དེ་ལྟ་ན་ཀོའུ་དི་རྒྱ་དང་གཞན་བཞི་དང་ལྷ་བརྒྱད་ཁྲིའི་རྒྱུད་ལ་མཐོང་
ལམ་རིམ་ཅན་སྐྱེས་པ་ཡིན་པས། བདེན་བཞིའི་ཆོས་འཁོར་ཚར་གཉིས་བསྐོར་བ་གདོན་
མི་ཟའོ། །ཀུན་ཤེས་ཀོའུ་དི་རྒྱ་སངས་རྒྱས་འོད་སྲུང་གི་བསྟན་པའི་དུས་སུ་སྣམ་སྦྱར་གྱི་
རྒྱལ་མཚན་འཛིན་པའི་ཐ་མ་ཡིན་པ་དང་། ཤཱཀྱ་ཐུབ་པའི་བསྟན་པའི་དུས་སུ་ཐོག་མར་
བདེན་པ་མཐོང་བར་སྨོན་ལམ་བཏབ་པ་སོགས་མདོ་ལས་གསུངས་པའི་ཕྱིར་རོ། །ཐེག་



sus
གསེར་ཕྲེང་དཀའ་གནད།
ཆེན་ལུགས་ལའང་དེ་དག་གི་རྒྱུད་ཀྱི་ཚོགས་སྦྱོར་གཉིས་རྟོགས་པའི་བསྟན་པ་ཡིན་པས། ལུང་
གི་བསྟན་པ་གང་གི་ཉིང་དགོས་ཡིན་པ་དཔྱད། རྒྱུ་མཚན་ཕྱི་མ་ནི། མཛོད་རྩ་བ་ལས།
ཆོས་ཀྱི་འཁོར་ལོ་མཐོང་བའི་ལམ། །མྱུར་བར་འགྲོ་སོགས། ཞེས་གསུངས་པ་ལྟར་ཡིན་
པས། དེ་ལྟ་ན་ཆོས་འཁོར་ནི་ཆོས་དྲུག་གི་སྒོ་ནས་འཁོར་ལོ་རིན་པོ་ཆེ་དང་ཆོས་མཐུན་
སྦྱར་དགོས་གསུངས་ལ། དེ་ལྟ་ན་འོ་ན། ཤེས་བཟོད་སྐད་ཅིག་མ་དང་པོ་བཅོ་ལྔ་པོ་རེ་
རེ་འཁོར་བསྒྱུར་གྱི་འཁོར་ལོ་དང་ཁྱད་པར་དྲུག་དྲུག་གིས་དཔེ་དོན་སྦྱར་རམ་སྙམ་པའི་དོགས་
པའོ། །བྱེ་སྨྲའི་ལུགས་ལ། གོང་མའི་ལམ་མཐོང་སྤང་སྒོམ་པས་སྤངས་པར་བྱ་བ་ཡིན་
སྙམ་པ་དང་། སྒོམ་ལམ་བར་ཆད་མེད་ལམ་སྔོན་དུ་མ་སོང་བའི་སྒོམ་ལམ་རྣམ་གྲོལ་ལམ་
ཡོད་པ་ཇི་ལྟར་ཡིན་སྙམ་པ་དང་། བཅུ་དྲུག་པ་ལམ་རྗེས་ཤེས་སྒོམ་ལམ་ཡིན་པའི་རྒྱུ་མཚན་
ཇི་ལྟར་ཡིན་སྙམ་པའི་དོགས་པའོ། །གསེར་ཕྲེང་ལས། བཙུན་པ་དབྱངས་སྒྲོག་ནི། འཕགས་
ལམ་བརྒྱད་ཉིད་ཆོས་འཁོར་ཡིན་ཏེ། འཁོར་ལོ་ལ་ཡོད་པའི་རྟེན་པའི་ལྟེ་བ་དང་། གཅོད་
པའི་རྩིབས་དང་། སྡུད་པའི་མུ་ཁྱུད་དང་ཆོས་མཐུན་ཡོད་པའི་ཕྱིར་རོ། །ཇི་ལྟར་ན། ངག།
ལས་མཐའ། འཚོ་བ་གསུམ་ལྟེ་བ་དང་མཐུན་ཏེ། དེ་གསུམ་ཚུལ་ཁྲིམས་ཀྱི་བསླབ་པ་ཡིན་
པས་ཏིང་ངེ་འཛིན་དང་ཤེས་རབ་ཀྱི་རྟེན་བྱེད་པའི་ཕྱིར་རོ། །ལྟ་བ། རྟོག་པ། རྩོལ་བ་
རྣམས་རྩིབས་དང་མཐུན་ཏེ། ཤེས་རབ་ཀྱི་བསླབ་པ་ཡིན་པས་མི་མཐུན་ཕྱོགས་གཅོད་པའི་
ཕྱིར་རོ། །ཏིང་ངེ་འཛིན་ནི། མུ་ཁྱུད་དང་མཐུན་ཏེ། ལྟ་བ་སོགས་རྩེ་གཅིག་པའི་ཚུལ་
གྱིས་དམིགས་པ་ལ་འཛིན་པའི་ཕྱིར་རོ། །སྙམ་དུ་བསམས་ཏེ། མཛོད་ལས། རྩིབས་
སོགས་ཕྱིར་ཞེས་སོ། །ཞེས་གསུངས། གསེར་ཕྲེང་དུ་དྲན་པའི་གསལ་ཁ་མ་གསུངས།
མཛོད་རང་འགྲེལ་དང་བློ་གྲོས་མི་ཟད་པའི་མདོ་འགྲེལ་སོགས་སུ་ཚུལ་ཁྲིམས་གསུམ་ལྟེ་
བ་དང་། ཏིང་ངེ་འཛིན་མུ་ཁྱུད་དང་། གཞན་བཞི་ཤེས་རབ་དང་གཅོད་པའི་རྩིབས་ལ་
སྦྱར་ལ། པཎ་ཆེན་བསོད་ནམས་གྲགས་པ་དང་། རྗེ་བཙུན་ཆོས་ཀྱི་རྒྱལ་མཚན་གཉིས་



གསེར་ཕྲེང་དཀའ་གནད།
s
ཀྱིས་དྲན་པ་མུ་ཁྱུད་ལ་སྦྱར་བ་སེམས་སྡུད་བྱེད་ཡིན་པ་ལ་དགོངས་པ་ཡིན་ནམ་སྙམ། དེས་
འཕགས་ལམ་ཡན་ལག་བརྒྱད་བསླབ་པ་གསུམ་དུ་བསྡུས་ཚུལ་གསུངས་པས་སོ། །བཞིར་
བསྡུས་ཚུལ་ཡང་ཡོད་དེ། དབུས་མཐའ་ལས། ཡོངས་སུ་གཅོད་དང་གོ་བྱེད་དང་། །རྣམ་
གསུམ་གཞན་ཡིད་ཆེས་པས་བྱེད། །མི་མཐུན་ཕྱོགས་ཀྱི་གཉེན་པོར་ནི། །ལམ་གྱི་ཡན་
ལག་དེ་བརྒྱད་དོ། །ཞེས་གསུངས། འདིའི་དོན་ཀུན་མཁྱེན་བླ་མ་འཇམ་དབྱངས་བཞད་
པའི་སྐབས་བཞི་བའི་ཡིག་ཆར་གསལ་བོ་ཡོད། བྱེ་སྨྲས་ལུགས་ལ། གཟུགས་མེད་འཕགས་
པའི་རྒྱུད་ལ་འཕགས་ལམ་བརྒྱུད་ཡོད་མེད་དཔྱོད། རྗེ་གུང་ཐང་བའི་འདུལ་སྡོམ་ནང་དེ་
ལ་ཞིབ་ཆ་ཡོད། རྣམ་རིག་མ་ཡིན་པའི་གཟུགས་ཀྱི་སྟེང་ནས་ཀྱང་དཔྱད་ཚུལ་ཡོད། གསེར་
ཕྲེང་ལས། དེ་དག་ནི་སྒྲུབ་བྱེད་ཕྱོགས་རེ་བ་ལ་འཁྲུལ་བས་ལུགས་དེ་དག་དོར་ལ་འདིར་
ནི་ལུང་དང་རྟོགས་པའི་ཆོས་ཐམས་ཅད་ཆོས་འཁོར་དུ་འདོད་པར་བྱ་སྟེ། ཆོས་འཁོར་
གསུམ་གྱིས་གསུང་རབ་ཐམས་ཅད་བསྡུས་པ་དང་། ལམ་ཐམས་ཅད་ལ་ཡང་ཆོས་འཁོར་
གྱི་དོན་ནི་དམིགས་པའི་ཕྱིར་རོ། །ཞེས་གསུངས་པ་ལས་སེམས་ཙམ་པ་དང་། རང་རྒྱུད་
པ་དང་། ཐལ་འགྱུར་བ་རྣམས་ཀྱི་ཆོས་འཁོར་གསེར་ཕྲེང་དུ་མི་གསལ་བ་ནི། ལེགས་
བཤད་སྙིང་པོ་གོང་འོག་བསྒྲིགས་ན་དེ་དག་གི་ལུགས་ཀྱི་ཆོས་འཁོར་ཤིན་ཏུ་གསལ་བོ་རྒྱས་
པོ་ཡོང་རྒྱུ་ཡིན་པ་ལ་དགོངས་པ་ཡིན་ནམ་སྙམ་མོ། །ཀུན་མཁྱེན་བླ་མ་འཇམ་དབྱངས་
བཞད་པའི་ཕར་ཕྱིན་སྐབས་དང་པོའི་ཡིག་ཆ་དང་། དེའི་མཆན་འགྲེལ་རྗེ་གུང་ཐང་པས་
མཛད་པ་དང་། ལེགས་བཤད་སྙིང་པོའི་མཆན་འགྲེལ་དང་། དེའི་དཀའ་འགྲེལ་རྗེ་གུང་
་ཐང༌པས་མཛད་པ་རྣམས་སུ་ཤིན་ཏུ་རྒྱས་པ་ཡོད། དེ་དག་ལས་ཞིབ་གསལ་ཤེས་པར་བྱའོ།།
གོཝཾ་གི་ས་བཅད་གཉིས་པ་ནི། གསེར་ཕྲེང་ལས། གཉིས་པ་ནི། གཞི་བསྡུ་བར། བཅོས་
ན་འདས་ཀྱིས་ཀྱང་། ཞེས་པ་ནས་ཡང་དག་པའི་ལྟ་བ་ལ་སོགས་བའི་ཆོས་ཀྱི་རང་བཞིན་
ཡིན་པས་ན་ཆོས་ཀྱི་འཁོར་ལོའི་ཞེས་པ་ལྟར་རོ། །ཞེས་གསུངས། གསུམ་པ་ནི། རྟོགས་



c0
གསེར་ཕྲེང་དཀའ་གནད།
པའི་ཆོས་ལ་དབྱེ་ན་ཚིག་གསལ་དུ། ཆོས་ཀྱི་འཁོར་ལོ་ཁ་ཅིག་ནི་ཚོགས་ཀྱི་ལམ་མོ། །ཞེས་
སོགས་དང་། ལུང་གི་ཆོས་ལ་དབྱེ་ན། ཇི་སྐད་དུ། ཞེས་པ་ནས་ལང་གཤེགས་འགྲེལ་
བར་བཤད་དོའི་བར་གསུང་རབ་ཡན་ལག་བཅུ་གཉིས་པོ་གསུངས་ལ། འདི་དག་འོག་ཏུ་
བཀའ་བསྟན་བཅོས་ཀྱི་ཐད་དུ་འཆད་པར་འགྱུར་རོ། །
ས་བཅད་བཞི་པ་ཆོས་ཕུང་གི་ཚད་ནི་གོང་དུ་བཤད་ཟིན་མོད་འདིར་གཞན་ཡང་
ཅུང་ཟད་བཤད་པར། གསེར་ཕྲེང་ལས། འོན་ཀྱང་འདིར་ནི་ཐེག་པ་ཐུན་མོང་དང་ཐུན་
མོང་མ་ཡིན་པའི་ལུགས་གཉིས་ལས། དང་པོའི་དབང་དུ་བྱས་ན། ཞེས་པ་ནས་འདི་ནི་
ཀུན་བཏུས་འགྲེལ་བའི་ལུགས་སོ། །ཞེས་དང་། གཉིས་པའི་དབང་དུ་བྱས་ན། ཞེས་པ་
ནས་འདི་ཡང་རིགས་པར་འགྱུར་རོ། །ཞེས་གསུངས་པ་རྣམས་ནི། རྗོད་བྱེད་ཀྱི་ཚིག་
ཐོས་ཚུལ་དང་ཤོ་ལོ་ཀ་དང་ཚིགས་བཅད་ཀྱི་གྲངས་དང་གླེགས་བམ་རྣམས་ཁ་ཏོན་དུ་རྗོད་
པར་བྱེད་ཚུལ་ཡིན་པ་དྲིན་ལན་བསབ་པའི་མདོ་རང་ན་གསལ་ལོ། །བོད་སྐད་དུ་བསྒྱུར་
ཟིན་པ་གཞིར་བཞག་ལ་གོ་སླའོ། །གསེར་ཕྲེང་ལས། ཆོས་ཕུང་དེ་སྙེད་ཡོད་ན་འཛམྦུའི་
གླིང་ན་དེ་ཙམ་མི་སྣང་བ་ཅི་ཞེ་ན། འཇིག་རྟེན་གྱི་ཁམས་གཞན་རྣམས་དང་། ཀླུ་རྣམས་
ཀྱི་ནང་ན་ཕལ་ཆེར་ཡོད་དེ། སློབ་སྤྲིངས་ལས། ཞེས་པ་ནས། ཅེས་ཚིག་གསལ་དུ་འཆད་
པ་ལྟར་རོ། །ཞེས་གསུངས། སློབ་སྤྲིངས་ལས། བསྟན་པ་རིན་ཆེན་མཆོག་ལྟར་བཟང་
ལ་འཕན་མེད་པ། །རྣམ་པར་དག་ཚུལ་གང་ཡིན་ཀླུ་མགོའི་གདེངས་ཀ་ཅན། །ཆེན་པོ་
རྣམས་ཀྱིས་གཙུག་གི་རྒྱན་བཞིན་གུས་མནོས་ནས། །ས་ཡི་གཏིང་ན་གནས་པའི་རབ་རིབ་
སེལ་བར་མཛད། །ཅེས་དང་། སོ་སོར་ཐར་པའི་མདོ་ལས། སྙན་པའི་བ་དན་འཇིག་
རྟེན་གསུམ་དུ་གྲགས། །ཞེས་དང་། སློབ་དཔོན་ཀླུ་སྒྲུབ་ཀྱིས་ཀླུ་ཡི་ཡུལ་ནས་ཤེར་ཕྱིན་
སྟོང་ཕྲག་བརྒྱ་བ་སྤྱན་དྲངས། ཞེས་པ་དང་། ཀླུ་ཡུལ་ནས་སྤྱན་དྲངས་པའི་ཡུམ་རྒྱས་
པའི་མཇུག་ནས་བྱམས་ཞུས། ཆོས་འཕགས། རྟག་ཏུ་ངུ་། ཡོངས་གཏད་ཀྱི་ལེའུ་དང་



གསེར་ཕྲེང་དཀའ་གནད།
81
-
བཞི་ཀླུ་ཡུལ་དུ་ལུས་པ། འགོས་ཆོས་གྲུབ་ཀྱིས་རྒྱ་ནག་ནས་བསྒྱུར་བ་ལ་ཡོད་ཟེར་རྒྱུན་
ཡོད་པ་དང་། ཀླུའི་རྒྱལ་པོ་མ་དྲོས་པས་ཞུས་པའི་མདོ་ལས། ཀླུ་བདུན་ཁྲི་ཉིས་སྟོང་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །ཅེས་གསུངས་པ་དང་།
ཀླུའི་རྒྱལ་པོ་རྒྱ་མཚོས་ཞུས་པའི་མདོ་ལས། ཀླུ་ཉི་ཁྲི་གཅིག་སྟོང་གིས་བྱང་ཆུབ་མཆོག་དུ་
སེམས་བསྐྱེད་བར་གསུངས་པའི་ཕྱིར། །མདོར་བསྡུས་ན། བྱེ་སྨྲའི་ལུགས་ལ། ཆོས་
འཁོར་ཡིན་ན། རྟོགས་པའི་ཆོས་འཁོར་ཡིན་པའི་ཁྱབ། ལུང་གི་ཆོས་འཁོར་ཡིན་ན། བདེན་
བཞིའི་ཆོས་འཁོར་ཡིན་པའི་ཁྱབ་ཀྱང་ལུང་གི་ཆོས་འཁོར་ཆོས་འཁོར་མ་ཡིན། རྟོགས་
པའི་ཆོས་འཁོར་ཡིན་ན། མཐོང་ལམ་ཡིན་པས་ཁྱབ། སྒྲ་བསྒྲགས་པ་ཙམ་གྱི་རྒྱུ་མཚན་
ལྟར་ན། ཀོའུ་དི་ནྱའི་རྒྱུད་ཀྱི་མཐོང་ལམ་ཡིན་པས་ཁྱབ། དེ་ལྟར་ན། སྟོན་པ་སངས་
རྒྱུས་ཀྱིས་ལུང་གི་ཆོས་འཁོར་ཚར་གཉིས་བསྐོར་པའི་ཕྱི་མ་དེ་ལུང་གི་ཆོས་འཁོར་མ་ཡིན་
ནོ༑ ༑དེའི་ཕྱིར་ཀོའུ་དི་ནྱ་ཀུན་ཤེས་པའི་དབང་པོ་ཐོབ་པའི་ཚེ་བྱེ་སྨྲའི་ལུགས་ལ་ཆོས་འཁོར་
མེད་དམ་སྙམ་པའི་དོགས་པའོ། །གྲུབ་མཐའ་སྨྲ་བ་གོང་མ་རྣམས་ཀྱིས་འདོད་ཚུལ་མདོར་
བསྡུས་ཙམ་བརྗོད་ན། སེམས་ཙམ་པས་ལུང་རྟོགས་ཀྱི་དམ་ཆོས་གཉིས་གང་རུང་གིས་
''བསྡུས་པའི་ཡོན་ཏན་ཆོས་འཁོར་དུ་འདོད། ལུང་གི་བསྟན་པའི་དམ་ཆོས་ལུང་གི་ཆོས་འཁོར།
མཚོན་གཞི་གསུང་རབ་ཡན་ལག་བཅུ་གཉིས་དང་། འཁོར་ལོ་གསུམ་ལྟ་བུ། ཟབ་ཞི་སྤྲོས་
ཁྲལ་འོད་གསལ་འདུས་མ་བྱས། །ཞེས་སོགས་ཀྱི་ཚེ་འགྲེལ་བ་དོན་གསལ་བསྐོར་ཅིང་བརྒྱད་
སྟོང་པ་མ་བསྐོར་བ་ནི། དངོས་སུ་གསུངས་པ་རྣམས་ལ་གསུངས་པ་གཙོ་ཆེ་བས་ཤེས་པའི་
ཕྱིར་རོ། །ལམ་མ་ཞུགས་ན་རྟོགས་པའི་བསྟན་པའང་ཡོད་དེ། ལམ་མ་ཞུགས་ཀྱི་གང་
ཐུག་གི་རྒྱུད་ཀྱི་ལྷག་པའི་བསླབ་པ་གསུམ་རྟོགས་པའི་ཆོས་འཁོར་ཡིན་པའི་ཕྱིར་ཏེ། མདོ་
རྫ་རྒྱན་ལས། གཞན་དང་ཐུན་མོང་མ་ཡིན་ལྡན་པ་དང་། །ཁམས་གསུམ་ཉོན་མོངས་
རྣམས་སྤོང་རྫོགས་བྱེད་དང་། །ངོ་བོ་ཉིད་དག་དྲི་མས་དག་པ་སྟེ། །ཚངས་སྤྱོད་ཡོན་ཏན་



sa
གསེར་ཕྲེང་དཀའ་གནད།
བཞི་ལྡན་ཡིན་པར་འདོད། །ཅེས་སོགས་ཀྱི་ཁྱད་པར་བཞི་གསུངས་པས་ནང་པའི་བསྟན་
པ་ཁོ་ནར་འགྲུབ་པོ། །བློ་གྲོས་བརྟན་པའི་འགྲེལ་བཤད་སོགས་ལས་ཤེས་པར་བྱའོ། །རྟོགས་
པའི་བསྟན་པའི་དམ་ཆོས་རྟོགས་པའི་ཆོས་འཁོར། མཚན་གཞི། ལམ་ལྔ་དང་། འགོག་
བདེན་ལྟ་བུའོ། །སྒྲ་ཇི་བཞིན་པའི་མདོ་ངེས་དོན་གྱི་མདོ་དང་། སྒྲ་ཇི་བཞིན་པ་མ་ཡིན་
པའི་མདོ་དྲང་དོན་གྱི་མདོར་འདོད་ལ། མདོ་སྡེ་དགོངས་འགྲེལ་ལས་དྲང་ངེས་ཕྱེ་བའི་གཞིར་
གྱུར་བའི་འཁོར་ལོ་དང་པོ་ལ། རང་གི་ཆེད་དུ་བྱ་བའི་གདུལ་བྱ་ཉན་ཐོས་སྡེ་པའི་རིགས་
ཅན་ལ་འགྲེས་རྐང་བརྒྱ་རྩ་བརྒྱད་ཀྱི་གཟུགས་ནས་འཕགས་ལམ་ཡན་ལག་བར་གང་རུང་
ལ་བརྩམས་དགོས་པ་དང༌། དེའི་འཁོར་ལོ་བར་པས་དགོངས་འགྲེལ་གྱི་གདུལ་བྱ་ལས་
དབང་པོ་རྣོ་བའི་རང་གི་ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་ལ་གཟུགས་ནས་
རྣམ་མཁྱེན་གྱི་བར་འགྲེས་རྐང་བརྒྱ་རྩ་བརྒྱད་གང་རུང་ལ་བརྩམས་པའི་རྒྱུ་མཚན་གང་ཡིན་
དོགས་པའོ། །ཀུན་ཉོན་ཕྱོགས་ཀྱི་འགྲེས་རྐང་ལྔ་བཅུ་ང་གསུམ་དང་། རྣམ་བྱང་ཕྱོགས་
ཀྱི་འགྲེས་རྐང་ལྔ་བཅུ་རྩ་ལྔ་སྟེ་བརྒྱ་རྩ་བརྒྱད་ནི་འཆད་པར་འགྱུར་རོ། །འཁོར་ལོ་བར་
པའི་མཚན་གཞི་ལ་ཡུམ་རྒྱས་འབྲིང་བསྡུས་གསུམ་རུང་ཡང་། དེ་ལྟའི་འཁོར་ལོ་བར་པའི་
མཚན་གཞི་ལ་དགག་བྱ་ལ་དོན་དམ་པའི་ཁྱད་པར་དངོས་སུ་མ་སྦྱར་པའི་ཞིབ་ཆ་དགོས།
དེའི་ཕྱིར་ན་དགག་བྱ་ལ་དོན་དམ་པའི་ཁྱད་པར་དངོས་སུ་སྦྱར་བའི་འཁོར་ལོ་བར་བ་ལ་
ངེས་དོན་གྱི་མདོ་ཡིན་དགོས་ལ། དེ་མ་ཟད་སྐབས་གཅིག་ཏུ་དངོས་སུ་སྦྱར་ན་སྐབས་གཞན་
དུ་དོན་གྱིས་སྦྱར་བ་རྣམས་ཀྱང་ངེས་དོན་གྱི་མདོ་ཡིན་དགོས་པའི་ཕྱིར་ཏེ། ལེགས་བཤད་
སྙིང་པོ་ལས། ་དགག་བྱ་ལ་ཁྱད་པར་སྐབས་དེར་མ་སྦྱར་བའི་སྐྱེ་བ་མེད་པ་ལ་སོགས་པ་
སྒྲ་ཇི་བཞིན་པ་མིན་པས་ངེས་དོན་མ་ཡིན་ནོ་སྙམ་དུ་མི་བཟུང་སྟེ། དཔེར་ན་འབུམ་ལས།
དེ་ཡང་འཇིག་རྟེན་གྱི་ཐ་སྙད་དུ་ཡིན་གྱི་དོན་དམ་པར་ནི་མིན་ནོ། །ཞེས་ཆོས་རྣམས་ཀྱི་
སྐྱེ་བ་སོགས་ལ་སྐབས་གཅིག་ཏུ་སྦྱར་ན་སྐབས་གཞན་དུ་ཡང་དོན་གྱིས་སྦྱར་ཟིན་པས་དངོས་



གསེར་ཕྲེང་དཀའ་གནད།
ss
སུ་མ་སྨོས་པ་དེ་དག་ཀྱང་སྒྲ་ཇི་བཞིན་པ་ཡིན་ནོ། །ཞེས་གསུངས་པའི་ཕྱིར། ཞེ་ན། རྡོར་
གཅོད་ལས། དེའི་ཚེ་ཆོས་ཀྱང་སྤངས་ན་ཆོས་མ་ཡིན་པ་ལྟ་ཅི་སྨོས། ཞེས་དང་། དཀོན་
བརྩེགས་ལས། སངས་རྒྱས་པའི་ནུབ་མོ་ནས། མྱ་ངན་འདས་པའི་བར་དུ་ཚིག་གཅིག་
ཀྱང་མ་གསུངས་ཞེས་པ་གཉིས་ཁྱད་པར་གཏན་མ་སྦྱར་པ་ལ་གསུངས་ཤིང་། མདོ་གཉིས་
ཀའི་ནང་ན་དངོས་སུ་སྦྱར་བ་ཡོད་ཀྱང་དཀྱུས་མི་འདྲ་བ་ཡིན་ནམ་དཔྱད། ཅེས་རྗེ་གུང་
ཐང་པས་གསུངས། དགག་བྱ་ལ་དོན་དམ་པའི་ཁྱད་པར་དངོས་སུ་སྦྱར་བའི་ཡུམ་གྱི་མདོ་
དང་། དགག་བྱ་ལ་དོན་དམ་པའི་ཁྱད་པར་དངོས་སུ་མ་སྦྱར་བའི་ཡུམ་གྱི་མདོ་གཉིས་ཀྱི་
གླེང་གཞི་དང་ཡོངས་གཏད་སོགས་སོ་སོ་ཡིན་ནམ་སྙམ་པའི་དོགས་པ་སྐྱེ་སྲིད་པས་དབུ་
སེམས་སུའི་ལུགས་ལའོང་ཞིབ་ཆ་དགོས། གསེར་ཕྲེང་ལས། ལུང་གི་ཆོས་ལ་དབྱེ་ན།
ཇི་སྐད་དུ། མདོ་སྡེ་དབྱངས་བསྙད་ལུང་བསྟན་དང་། །ཚིགས་བཅད་ཆེད་བརྗོད་རྟོགས་
པ་བརྗོད། །དེ་ལྟར་བྱུང་དང་གླེང་གཞི་དང་། །ཤིན་ཏུ་རྒྱས་པ་སྐྱེས་རབས་བཅས། །གཏན་
ལ་ཕབ་རྨད་བྱུང་ཆོས་ཏེ། །དེ་ལྟར་ཡན་ལག་བཅུ་གཉིས་གསུངས། །ཞེས་གསུངས། དང་
པོའི་མཚན་གཞི་ཤེས་རབ་སྙིང་པོ་ལས། ཕུང་པོ་ལྔ་པོ་དེ་དག་ལ་རང་བཞིན་གྱིས་སྟོང་པར་
རྣམ་པར་བལྟ། ཞེས་པ་ལྟ་བུའི་ཐེག་དམན་གྱི་མདོ་དང་། གཉིས་པ་ནི། དབུས་དང་ཐ་
མར་ཚིགས་བཅད་བྱུང་བ་རྡོར་གཅོད་ལས། གང་དག་ང་ལ་གཟུགས་སུ་མཐོང་། །ཞེས་
ལྟ་བུ། གསུམ་པ་ནི། ཤི་ནས་གར་སྐྱེ་སྟོན་པ་མདོ་པད་དཀར་ལྟ་བུ། བཞི་པ་ནི། ལུས་
རལ་བོ་ཚིགས་བཅད་དུ་སྟོན་པ་སྡུད་པ་ལྟ་བུ། ལྔ་པ་ནི། ལེགས་སོ་ལེགས་སོ་ཞེས་བྱ་བ་
ཁྱེན་ནས་ལེགས་སོ་ཞེས་པ་ལྟ་བུ། དྲུག་པ་ནི། ཚངས་བྱིན་གྱི་ལྟ་བུ། བདུན་པ་ནི། ལས་
''ཝརྒྱབ་ལྟ་བུ། བརྒྱད་པ་ནི། ནོར་ཅན་ལ་བཅས་པ་ལྟ་བུ། དགུ་པ་ནི། ཡུམ་འབུམ་པ་ལྟ་
ཙ། བཅུ་བ་ནི་སྐྱེས་རབས་སོ་བཞི་པ་ལྟ་བུ། བཅུ་གཅིག་པ་ནི། རྣམ་པར་གཏན་ལ་དབབ་
ལ་བསྡུ་བ་ལྟ་བུ། བཅུ་གཉིས་པ་རྨད་བྱུང་ནི་ཐེག་དམན་ལ་མི་སྲིད་པས་ཐེག་ཆེན་གྱི་ཆེ་



ss4
གསེར་ཕྲེང་དཀའ་གནད།
བ་སྟོན་པ་སྟེ། དད་པའི་སྟོབས་བསྐྱེད་པ་ལ་འཇུག་པ་ཕྱག་བརྒྱའི་མདོ་ལྟ་བུའོ། །དེ་དག་
ནི་གྲངས་དང་མཚན་གཞི་ངོས་བཟུང་བ་ཙམ་ཡིན། ཞིབ་ཏུ་དཔྱད་ན་གསུང་རབ་ཡིན་ན།
ཡན་ལག་བཅུ་གཉིས་དང་ལྡན་པའི་ཁྱབ་བམ་མ་ཁྱབ་དང་། རྣམ་བཤད་རིགས་པ་དང་།
བུ་སྟོན་ཆོས་འབྱུང་། གཞི་བསྡུ་བ་དང་། རྒྱུད་སྡེ་སྤྱི་རྣམ། གཏན་ལ་དབབ་པ་བསྡུ་བ་
སོགས་ཀྱི་བཤད་ཚུལ་རྣམས་ལ་ཞིབ་ཆ་བྱེད།
གསེར་ཕྲེང་ལས། གཉིས་པ་ནི། གལ་ཏེ་མཁྱེན་གསུམ་དང་གང་ཟག་བཞི་ཡུམ་
སྲས་སུ་འདོད་ན། དེ་དག་དུས་མི་མཉམ་པར་འགྱུར་ཏེ་རྒྱུ་འབྲས་ཡིན་པའི་ཕྱིར་རོ། །འདོད་
ན༑ དེ་གང་ཟག་དང་མངོན་རྟོགས་མིན་པར་ཐལ། ཞེ་ན། འདི་ལ་གཉིས་རང་ལན་
གདབ། གཞན་ལན་དགག་པའོ། །ཞེས་གསུངས། དེ་ལྟར་བསྟན་པའི་རྩ་བ་ནི། ཉན་
ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ་ལོ།།ཞེས་
དང་། དེ་བཞིན་གསེར་ཕྲེང་མཆོད་བརྗོད་ལས་ཀྱང་། སྲས་བཞི་ཆུ་གཏེར་བཞི་བསྐྲུན་
པ༑ ༑ཞེས་གསུངས། མཆོད་བརྗོད་ཚིག་རྐང་དང་པོ་དང་གསུམ་པ་གཉིས་ཀྱི་དོན་སྦྱོར་
སྔར་བཤད་ཟིན། ཚིག་རྐང་གཉིས་པའི་དོན་སྦྱོར་ནི། ལམ་ཤེས་ཆོས་ཅན། ཁྱོད་རྣམ་
བཞག་གི་རྟེན་གྱི་དབང་དུ་བྱས་པའི་བྱང་སེམས་ཀྱི་ལམ་ཡིན་ཏེ། བྱང་སེམས་ཀྱིས་ཉན་
རང་སངས་རྒྱས་ཀྱི་ལམ་གསུམ་ཤེས་པར་སྐྱེད་དགོས་ཤིང་། རྫོགས་སྨིན་སྦྱངས་གསུམ་
མངོན་དུ་མ་བྱས་པར་ལམ་དེ་དག་གི་བྱ་བ་ཡང་དག་མཐའ་མངོན་དུ་མི་བྱེད་པ་དེའི་སྒོ་ནས་
བཞག་པའི་ཕྱིར། གསེར་ཕྲེང་ལས། འོན་ཀྱང་རྣམ་མཁྱེན་ནི་སངས་རྒྱས་ཀྱི་ས་ཁོ་ན་ན་
ཡོད་པའི་ཕྱིར། སངས་རྒྱས་ཀྱི་གསོ་བའི་ཡུམ་ཙམ་དུ་རུང་ཡང་དེ་མ་སྐྱེས་པ་སྐྱེད་པའི་
ཡུམ་དུ་མི་གཟུང་ངོ་། །ཞེས་གསུངས་པའི་འོན་ཀྱང་ཞེས་པའི་ཀྱང་མ་དང་ཡང་སྒྲ་གཉིས་
ལ་དཔགན། མཁྱེན་པ་གཞན་གཉིས་བསྐྱེད་བྱ་སྐྱེད་བྱེད་ཀྱི་ཡུམ་དང་། བཞེད་དོན་སྒྲུབ་
བྱེད་ཀྱི་ཡུམ་དང་། གསོ་བྱ་གསོ་བྱེད་ཀྱི་ཡུམ་གསུམ་ག་དང་། དེའང་རྣམ་བཞག་གི་རྟེན་



གསེར་ཕྲེང་དཀའ་གནད།
as5
སོ་སོ་ལ་སྦྱར་བ་དང་། རྣམ་མཁྱེན་རྣམ་བཞག་གི་རྟེན་གཅིག་ཁོ་ན་དང་། དངོས་ཤུགས་
ཀྱི་ཚུལ་དུ་ཡུམ་གཉིས་ཙམ་གྱི་གཞི་མཐུན་དུ་བསྟན་པ་ཡིན་ནམ་སྙམ་སྟེ་དཔྱད་པར་བྱའོ།།
དེའང་ཁྱོད་དེའི་སྐྱེད་བྱེད་ཀྱི་ཡུམ་ཡིན་ན། ཁྱོད་དེའི་སྐྱེད་བྱེད་ཡིན་མི་དགོས་པ་དང་། ཁྱོད་
དེའི་བསྐྱེད་བྱའི་སྲས་ཡིན་ན། ཁྱོད་དེའི་བསྐྱེད་བྱ་ཡིན་མི་དགོས་པ་སོགས་ཀྱི་ཞིབ་ཆ་ཕྲ་
མོ་སོགས། གསེར་ཕྲེང་ལས། རང་ལན་གདབ་ཚུལ་བཤད་པའི་སྐབས་དང་། ཡང་གསེར་
ཕྲེང་ལས། སྲས་གང་ཟག་དང་ཡུམ་དེའི་མངོན་རྟོགས་ཡིན་པས་དུས་མི་མཉམ་པ་མི་རུང་
བའི་ཕྱིར་རོ། །ཞེས་སོགས་གོང་འོག་ཀུན་བསྒྲིགས་ན་ཞིབ་ཆ་ལ་ཕན་ནོ། །མཆོད་བརྗོད་
ཀྱི་དོན་གཞན་ཡང་བཤད་པར། ཚིག་རྐང་དང་པོས་འཁོར་བའི་སྡུག་བསྔལ་ཉེ་བར་ཞི་བའི་
ཉེར་ཞི་དང་། དེ་སྒྲུབ་བྱེད་ཀྱི་ཐབས་དངོས་སུ་བསྟན་ནས་ངན་སོང་གི་སྡུག་བསྔལ་ཉེ་བར་
ཞི་བའི་ཉེར་ཞི་བཏགས་པ་བ་དང་། དེ་སྒྲུབ་བྱེད་ཀྱི་ཐབས་རིང་དུ་མི་གནས་པར་འཆི་བ་
དྲན་པ་དང་། ངན་སོང་གི་སྡུག་བསྔལ་བསམ་པ་སོགས་ཤུགས་བསྟན་པས་སྐྱེས་བུ་ཆུང་
འབྲིང་ཐུན་མོང་གི་ལམ་དང་། ཚིག་རྐང་གཉིས་པས་གདུལ་བྱ་རིགས་ཅན་གསུམ་གྱི་དོན་
སྒྲུབ་ཚུལ་དང་། བསམ་པ་སེམས་བསྐྱེད་སོགས་ཕར་ཕྱིན་དྲུག་དང་ས་བཅུའི་ཉམས་ལེན་
དང་། ཚིག་རྐང་གསུམ་པས་དེ་དག་གི་དམིགས་པ་དང་བཅས་པ་བསྟན་པས་སྐྱེས་བུ་གསུམ་
གྱི་ལམ་རྣམས་ཆ་ཚང་བསྟན་པ་ཡིན་ནོ། །དེའི་ཕྱིར། འདིའི་གཞུང་ནི་བྱང་ཆུབ་ལམ་
གྱི་སྒྲོན་མ་ཡིན་པས་དེ་མཛད་པ་པོ་ཉིད་འདིའི་ཡང་མཛད་པ་པོའོ། །ཞེས་ལམ་རིམ་ལས་
''གསུངས་པར་ལྟར། འདིའི་གཞུང་ནི་མངོན་རྟོགས་རྒྱན་གྱི་མཆོད་བརྗོད་ཡིན་པས་དེ་མཛད་
ལཔོ་ཉིད་འདིའི་ཡང་མཛད་པ་པོའོ། །ཞེས་སྦྱར་ནའང་རུང་ངམ་སྙམ། རྗེ་བཙུན་བྱམས་
པས་མཛད་པའི་མངོན་པར་རྟོགས་པའི་རྒྱན་གྱི་གདམས་ངག་ཡིན་ལ། ཞེས་ལམ་རིམ་
་རྒྱགཞུང་དེའི་གོང་དེ་མ་ཐག་གསུངས་པའི་ཕྱིར། དེ་ལྟ་ན་འོ་ན། རྒྱན་གྱི་མཆོད་བརྗོད་
''ཀྱི་ས་ལམ་ཆ་ཚང་བསྟན་ན། མདོ་སྔགས་གཉིས་ཀའི་གཞུང་ཡིན་པར་ཐལ། ཞེས་དང་།
，



686
གསེར་ཕྲེང་དཀའ་གནད།
སྤྱིར་མདོ་སྔགས་ཀྱི་གཞུང་གི་ཡིན་པ་དང་། དེ་གཉིས་ཀའི་ལམ་གྱི་ཡིན་པ་དང་། དེ་གཉིས་
ཀའི་འབྲས་བུ་ཡིན་པ་ཡོད་མེད་དཔྱོད། ཆོས་ཕུང་ཡིན་ན། མདོ་སྔགས་གཉིས་ཀའི་ལུགས་
ཀྱི་སྤང་བྱའི་གཉེན་པོ་ཆ་ཚང་བསྟན་པའི་ཁྱབ་བམ་མ་ཁྱབ། ཤེས་སྒྲིབ་ཆུང་ཕྲའི་གཉེན་
པོ་མདོ་ལས་བསྟན་མ་བསྟན། རྩ་བ་ཤེས་རབ་ལས། ཤེས་སྒྲིབ་ཆུང་ཕྲའི་གཉེན་པོའི་སྟེང་
གི་སྟོང་ཉིད་བསྟན་པ་ཡིན་ན། དེ་བསྟན་པའི་རྩ་ཤེས་ཀྱི་ཚིག་དོན་ཆེན་པོ་ཅན་ཡིན་པས་
སྟོང་གཞི་ཕལ་པའི་ཚུལ་དུ་དངོས་བསྟན་ལ་རུང་བར་དབུ་མའི་ཡིག་ཆར་གསུངས་པའི་ཕྱིར།
རྩ་ཤེས་ལས་དེ་མ་བསྟན་ན་མདོ་སྔགས་ཀྱི་གཞུང་ནས་བཤད་པའི་སྟོང་པ་ཉིད་ལ་ཁྱད་པར་
ཡོད་པར་འགྱུར་པས། དེ་ལ་མཆོག་དམན་ཕྱེ་ན་དུས་འཁོར་ནས་བཤད་པའི་རྩ་ལྟུང་འབྱུང་
བའི་ཕྱིར། སྐབས་མ་ཡིན་པས་མ་བྲིས་སོ། །
གསེར་ཕྲེང་ལྷ་སའི་པར་མ་གཞིར་བཞག་ཤོག་གྲངས་(༢༠ བ༢)དང་པོ་ལ་གཉིས།
མཆོད་བརྗོད་དངོས་དང་། དེ་ལ་རྩོད་པ་སྤང་པའོ། །དེའི་གཉིས་པ། གསེར་ཕྲེང་ཤོག་
གྲངས་(༤༠ བ ༡) གཉིས་པ་ལ། སྤྱི་དང་། ཡན་ལག་གི་དོན་ནོ། །དང་པོ་ལ་བཞི། འདི་
དག་འགྲེལ་བ་གང་དུ་བཀོད་པ། གང་ཟག་སུའི་འདོད་པ་ཡིན་པ། གཞུང་གང་ལས་འབྲེལ་
དཔྱད་པ། འཆད་ཚུལ་གཞན་དགག་པའོ། །ཞེས་དང་། རྣམ་བཤད་ལས། བསྟན་བཅོས་
རྩོམ་པ་དགོས་མེད་ཀྱི་དོགས་པ་སྤངས་ནས་བརྗོད་བྱ་མཁྱེན་གསུམ་སྤྱིའི་རྣམ་བཞག་དང་།
མདོ་དང་བཟློས་པ་སྤངས་ནས་དགོས་པ་ཡོད་པར་སྒྲུབ་པ་གཉིས། དང་པོ་ལ་རྩོད་པ་དང་
ལན་གཉིས། དང་པོ་ནི། འགྲེལ་བ་ལས། དེ་ལྟར་ཕྱག་འཚལ་བ་དང་། ཞེས་པ་ནས་
མིན་ནམ་ཞེ་ན། ཞེས་པ་ནི། མདོ་དང་རྒྱན་བརྩམ་པ་དགོས་པ་མེད་ཅེས་རྩོད་ཀྱི་མཆོད་
བརྗོད་ཀྱི་བསྟན་ཚུལ་ལ་རྩོད་པ་མིན་ཞེས་པ་ལྟར་སྣང་ཡང་། མཆོད་བརྗོད་མཛད་པ་དེ་
རྒྱུན་རྩོམ་པའི་ཆེད་ཡིན་པས། རྩོད་ལན་དེ་དག་ཀྱང་མཆོད་བརྗོད་དང་འབྲེལ་དགོས་པ་
ངེས་པར་ཡིན་ལ། གཞུང་ཚིག་འདྲ་མིན་ཙམ་ཡིན་པ་ལས་དོན་ལ་འགལ་བ་མེད་པ་དགོངས་



གསེར་ཕྲེང་དཀའ་གནད།
ss
གཞི་དང་དགོས་པ་དང་བསྟན་ཚུལ་རྣམས་ལས་ཤེས་དགོས་པའང་གཞན་ཡང་མང་ངོ༌།།
མཁས་པ་སྔ་མ་རྣམས་ཀྱིས་མཆོད་བརྗོད་ཀྱི་བརྒལ་ལན་དུ་བཤད་པའང་འབྲེལ་དེ་ལ་དགོངས་
པ་གདོན་མི་ཟའོ། །ཉི་སྣང་ལས། ཅི་མངོན་པར་རྟོགས་པའི་རྒྱན་འདི་གཞི་བསྡུས་པས་
སམ། ། ཞེས་པ་ལྟར་རྣམ་འགྲེལ་དུའང་དགོས་འབྲེལ་གྱི་ཐད་དུ་བཀོད་ནས་མངོན་རྟོགས་
རྒྱན་གྱི་བསྟན་ཚུལ་ལ་སྦྱར་ཞིང་། རྩོད་ལན་གྱི་མཚམས་ཀྱང་འགྲེལ་བ་འདི་དང་འདྲ་ལ།
རྒྱན་སྣང་ལས། དེ་དག་གསུམ་ཆར་ཡང་བདེན་པ་མ་ཡིན་ཏེ། འདི་ལྟར་ཕྱོགས་དང་པོ་
གཞི་མ་ལུས་པར་བསྡུས་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་འདིར་ཆོས་མངོན་པའི། ཞེས་
ཕྱོགས་དང་པོ་ལྟར་ན་མན་ཆད་ལན་དུ་བྱས་ཤིང་། དེ་བརྒྱད་སྟོང་པའི་བསྟན་ཚུལ་དང་
མི་འདྲ་ཞིང་རྩོད་ཚུལ་ཡང་མི་འདྲའོ། །གསེར་ཕྲེང་ལས། (༤༠ བ ༡) རྒྱན་སྣང་དང་
བསྟུན་ན་དངོས་སུ་བྱུང་བར་གསལ་ལོ། །ཞེས་གསུངས་པ་རྒྱན་སྣང་ལས། ཁ་ཅིག་ན་
་རེ་དང༌། གཞན་དག་ནི་ཞེས་དང་། ལ་ལ་ནི་ཞེས་གསུངས་པས་ཡིན་ལ། གསེར་ཕྲེང་
ལས། (༤༠ བ ༡） དང་པོ་ལ་བཞི། ཞེས་པའི་ས་བཅད་བཞི་པ་ལ། དགག་པ་དངོས་
དང༌། རང་ལུགས་བསྟན་པའོ། །ཞེས་པའི་གཉིས་པ་ནི། (༤༡ བ༡） གསེར་ཕྲེང་ལས།
(ཝ༢ན ༤） རྒྱན་སྣང་དུ་ཁ་ཅིག་ན་རེ་ནས་ཞེས་པ་ལྟར་ཤེས་དགོས་སོ། །ཞེས་གསུངས་
་བ་ལས་ཤེས་པར་བྱའོ། །གསེར་ཕྲེང་ལས། (༤༢བ ༥) གཉིས་པ་ལ་གཉིས། རྩོད་པ་
དང་ལན་ནོ། །དང་པོ་ལ་གཉིས། དྲི་བ་དགོད་པ་དང་། དེ་ལ་སྐྱོན་བརྗོད་པའོ། །དང་པོ་
ནf ཞེས་པ་ནས་བསྟན་བཅོས་རྩོམ་པར་ཁས་བླངས་པ་ལ། ཞེས་གསུངས་པ་རྣམས་ལ་
རྣབག་ན་རྩོད་ལན་དེ་དག་མཆོད་བརྗོད་དང་འབྲེལ་ཚུལ་ཆེས་ཤིན་ཏུ་འཐད་དོ། །དེའི་ཕྱིར་
ན་གསེར་ཕྲེང་ལས། (༤༡ ན ༥) བདག་ཉིད་ཆེན་པོས་མཆོད་བརྗོད་ཀྱི་གཞུང་ལ་ཡང་
ལ། ཞེས་པའི་ཡང་སྒྲ་དང་། གསེར་ཕྲེང་ (༤༡ན་༦） མཆོད་བརྗོད་ཀྱིས་བརྩམ་
་རད་མི་བཅས་པ་ལས་འཕྲོས་ཤིང་དགོས་འབྲེལ་གྱི་མཚམས་སྦྱོར་གྱི་སྔོན་དུ་བཀོད་པའི་



ses
གསེར་ཕྲེང་དཀའ་གནད།
ཕྱིར་སྔ་མ་རིགས་སོ། །ཞེས་གསུངས་པ་ནི། མཆོད་བརྗོད་ཀྱི་གཞུང་ལའང་སྦྱར་དགོས་
པའི་དོན་ཡིན་ནམ་སྙམ། གསེར་ཕྲེང་ལས། (༤༠ བ ༡) གང་ཟག་སུའི་འདོད་པ་ཡིན་
པ་ངོས་འཛིན་པའི་ཚེ། སྔ་རབས་པ་ཁ་ཅིག་ཐོགས་མེད་དང་། ཆོས་སྐྱོང་དང་། ཀླུ་སྒྲུབ་
ཀྱི་དངོས་སློབ་སོགས་འདོད་ཅེས་པ་མི་འཐད་དེ། ཉི་ཁྲིའི་འགྲེལ་བ་གཉིས་དང་འགྲེལ་བ་
འདིའི་སྐབས་ངོས་ཟིན་པའི་དོགས་པ་གསུམ་ནི་རྗེ་བཙུན་གྱིས་རྒྱན་རྩོམ་པའི་དུས་ནས་ཡོད་
པས་དོགས་པ་ཁོང་སློང་མིན་པ་རྒྱན་སྣང་དང་བསྟུན་ན་དངོས་སུ་བྱུང་བར་གསལ་ལོ། །ཞེས་
གསུངས་པས་ཤེས་སླ། འགྲེལ་བ་འདིར་བཀོད་པའི་དོགས་པ་དེ་ཁོང་སྐྱོང་ཡིན་པར། འགྲེལ་
བ་ལས། སྐྱེ་བོ་བློ་གྲོས་དམན་པ་དག །ཅེས་པ་ནས་དེ་བསྟན་པ་ལ་དགོས་པ་ཅི་ཡོད། ཅེས་
པས་སྒྲུབ་སྟེ། གསེར་ཕྲེང་ལས། (༤༠ ན ༣) དོན་ནམ་དགོས་པ་ཅི་ཞིག་ཡོད་དེ་མེད་
དོ་སྙམ་དུ་དོགས་པ་སྐྱེ་བས་དེ་བསལ་བའི་ཕྱིར་དང་། ཞེས་གསུངས་པའི་ཕྱིར།
གཞན་ཡང་། གསེར་ཕྲེང་ལས། (༤༡ ན ༡） རྒྱན་སྣང་དང་བསྟུན་ན་དངོས་
སུ་བྱུང་བར་གསལ་ལོ། །འོ་ན། མདོ་དང་བསྟན་བཅོས་གང་ལ་ཡིན་ཞེ་ན་མདོ་ཡིན་པར་
མངོནནོ། །དེ་ལྟ་ན་བསྟན་བཅོས་ལ་དོགས་པ་འདི་འགོད་པ་ཅི་འབྲེལ་ཞེ་ན། བསྟན་བཅོས་
ཀྱི་བརྗོད་བྱ་ཉིད་མདོའི་བརྗོད་བྱ་ཡིན་པའི་ཕྱིར་འབྲེལ་ལོ། །ཞེས་གསུངས་པས་རང་གཞན་
གྱི་སྡེ་བ་སུས་བཀོད་པའི་དོགས་པ་རྒྱན་སྣང་ལས་དངོས་སུ་གསུངས་པ་དང༌། གསེར་ཕྲེང་
ལས། རྒྱན་སྣང་ནི་སྤྱིར་དགོས་སོགས་བཞི་བཀོད་ནས་བརྒྱད་སྟོང་བའི་བརྗོད་བྱ་ལ་དོགས་
པ་གཅོད་པའི་ཕྱིར་དགོས་འབྲེལ་ལ་རྩོད་དོ། །ཞེས་གསུངས་པས་གཞུང་རང་ལ་ཞིབ་ཏུ་
གཟིགས་ནས་ཤེས་པར་བྱའོ། །འགྲེལ་བ་ལས། དེ་ལྟར་ཕྱག་འཚལ་བ། ཞེས་པ་ནས་
འཐད་པ་ཡིན་ནོ། །ཞེས་པའི་བར་གྱི་རྩོད་ལན་གྱི་སྐབས་སུ་ཁོང་ན་གནས་པའི་དོགས་པ་
་བསུ་ཚུལ་ནི། རྣམ་བཤད་ལས།་ མཁྱེན་གསུམ་ལ་བསྟོད་ཕྱག་མཛད་པའི་ཤུགས་ལ་མངོན་
རྟོགས་རྒྱན་རྩོམ་པར་དམ་བཅས་པས། དེ་ལྟར་ན་ཡུལ་སྟོན་དགོས་པས་གཞི་གཉེན་རྣམ་



གསེར་ཕྲེང་དཀའ་གནད།
csg
གསུམ་གང་བརྗོད་བྱར་བསྡུས་ནས་རྩོམ་པ་ཡིན། དང་པོ་ལྟར་ན་བསྟན་བཅོས་རྩོམ་པའི་
འབད་པ་དོན་མེད་པ་ཡིན་ཏེ། མངོན་པ་ནས་མ་བཤད་པ་བཤད་རྒྱུ་མེད་ཅིང་། བཤད་
པ་སྟོན་ན་རྒྱན་དང་མངོན་པ་ཟློས། གཉིས་པ་ལྟར་ན། གཉེན་པོ་འབའ་ཞིག་སྟོན་ན་རྒྱན་
ལ་བརྟེན་ནས་སྤང་བྱ་གང་གི་གཉེན་པོ་ཡིན་པ་མི་རྟོགས་ལ། སྤང་བྱ་དང་བཅས་པར་སྟོན་
ན་ཉོན་མོངས་སྲེད་པ་ལྟ་བུ་གཅིག་ལའང་བདག་རྐྱེན་དབང་པོ་དྲུག །དམིགས་རྐྱེན་ཡུལ་
དྲུག །རྒྱུ་རྐྱེན་རྣམ་ཤེས་དྲུག །གྲོགས་སེམས་བྱུང་དང་བཅས་པ་སྟོན་དགོས་ལ། དེ་ལ་
གཞི་སྟོན་དགོས་པས་སྐྱོན་དང་པོ་ལས་མི་འདའོ། །གསུམ་པ་ལྟར་ན་རྣམ་པ་གཞི་མེད་ཙམ་
ཞིག་བསྡུས་ན་སྐྱེས་བུ་ལ་མཁོ་བའི་དོན་མ་བཤད་པར་འགྱུར་ལ། གཞི་བསྡུས་ན་གཞི་བསྡུས་
པ་ལ་བཀོད་པའི་སྐྱོན་དུ་འགྱུར་རོ། །ཞེས་རྩོད་པ་འགོད་པར་གསུངས་ལ། ཕར་ཕྱིན་རྟོགས་
དཀའི་སྣང་བར།། གཞི་གཉེན་རྣམ་གསུམ་བརྗོད་བྱར་བྱེད་པའི་བསྟན་བཅོས་རྩོམ་པར་
ཤེས་བཞིན་དུ་རེ་རེ་ཙམ་བརྗོད་བྱར་བསྡུ་བ་ཡིན་ནམ་ཞེས་འདྲི་བ་ནི་འབྲེལ་མེད་ཡིན་ཏེ།
དཔེར་ན་ལྷས་སྦྱིན་ཁྱོད་ཀྱི་མིང་ལ་ཅི་ཟེར་ཞེས་འདྲི་བ་དང་འདྲ་བས་མི་འཐད་ལ། དེས་
ན་མཆོད་བརྗོད་རྩོམ་པས་བྱ་བ་འགའ་ཞིག་ལ་འཇུག་པར་མཐོང་བ་ན། ཁྱོད་ཀྱིས་བསྟན་
བཅོས་ཤིག་རྩོམ་པར་འདུག་པས་གཞི་གཉེན་རྣམ་གསུམ་གང་བརྗོད་བྱར་བསྡུས་ནས་རྩོམ་
ནས་ཁོང་ན་གནས་པའི་དོགས་པ་བསུ་བར་གསུངས་སོ། །གསེར་ཕྲེང་ལས། རང་ལུགས་
''རྣམདོ་དང་དེའི་རྒྱན་གཉིས་ཀྱིས་གཞི་གཉེན་རྣམ་གསུམ་བསྡུས་པ་དེ་རིམ་པ་ལྟར་ཡུལ་ཅན་
མཁྱེན་པ་གསུམ་ཤེས་པའི་ཆེད་དུ་ཡིན་ལ། དེ་ཡང་གོལ་ས་དང་རྒྱུ་དང་ཐོབ་བྱར་བསྟན་
་ཐRཕྱིར་ཡིན་ནོ། །དེ་ལྟར་ན་དགོས་པ་གང་གི་ཕྱིར་དང་། ཚུལ་ཇི་ལྟར་གཞི་གཉེན་རྣམ་
གསུམ་བསྟན་པའི་ཁྱད་མ་ཕྱེད་པར་དེ་གསུམ་ལ་ཁོ་ནའི་སྒྲསྦྱར་བ་ཙམ་ལ་རེ་བས་ནི་རྩོད་
ཁན་འདི་དག་བསྐལ་བའི་བར་དུ་ཡང་མི་ཤོད་དོ། །ཞེས་གསུངས། འོ་ན་རྩོད་པ་ཇི་ལྟར་
ཨིན་ཞེ་ན། གསེར་ཕྲེང་ལས། གཉིས་པ་ལ་གཉིས། རྩོད་པ་དང་ལན་ནོ། །དང་པོ་ལ་



c0
གསེར་ཕྲེང་དཀའ་གནད།
གཉིས། དྲི་བ་དགོད་པ་དང་། དེ་ལ་སྐྱོན་བརྗོད་པའོ། །དང་པོ་ནི། མཆོད་བརྗོད་ཀྱི་
སྐབས་སུ་མཁྱེན་གསུམ་གྱི་སྒོ་ནས་བསྟོད་པས། ཞེས་པ་ནས། གསེར་ཕྲེང་ལས། བསྡུས་
པས་ཡུམ་གྱི་རྒྱན་དུ་མཛད། ཅེས་པའི་བར་གྱི་གཞུང་ལས་ཤེས་སླ། ལན་ནི། གསེར་
ཕྲེང་ལས། དང་པོ་ནི། རྒྱན་གྱིས་ནི་རང་སྤྱིའི་མཚན་ཉིད་ལ་མཁས་པ། ཞེས་པ་ནས་
འབྲུགཉེར་ཚུལ་ཚིག་དོན་གྱི་སྐབས་འདི་ལྟར་འཆད་ཤེས་པ་ཡང་དཀོན་པར་སྣང་ངོ༌། །ཞེས་
གསུངས་པ་རྣམས་ལས་ཤེས་པར་བྱའོ། །འདིར་མང་དོགས་ནས་འདི་ཙམ་ལས་མ་བྲིས་
སོ༑ ༑གཞན་ཡང་གསེར་ཕྲེང་ལས། འོ་ན་རང་ལུགས་ལ་ཡང་རྣམ་པ་གཞི་བཅས་སུ་
བསྟན་དགོས་པའི་ཕྱིར་ཟློས་པར་འགྱུར་ཞེ་ན། ཞེས་པ་ནས་འདིར་གཞན་དག་ཅེས་པ་དང་
ཕྱོགས་གསུམ་རེ་རེ་བསྡུས་པར་འདོད་པའི་རྒོལ་བ་གཉིས་མི་གཅིག་སྟེ་སྔ་མས་ནི་འདོད་པ་
དེ་དག་ལ་སྐྱོན་བརྗོད་པས་སོ། །ཞེས་སོགས་ཀྱིས་དཔྱད་ན་ཤིན་ཏུ་རྒྱས་པར་འགྱུར་རོ།།
ཤིན་ཏུ་དགའ་སྤྲོའི་གནས་སོ། །དོགས་པ་ཁོང་སློང་ཞེས་པ་ནི། རྣམ་བཤད་ལས། དེའི་
མཐའ་གཅོད་པ་ལ། ཡ་གྱལ་རེ་རེ་བརྗོད་བྱར་བྱེད་པ་ལ་རྩོད་པ་སྤང་པ་འདི་ཉིད་ཡིན་པས་
ཕྱོགས་སྔ་ཁོང་ན་གནས་པ་སློབ་དཔོན་གྱིས་བསུ་བའི་དོན་དུ་གསལ་ལ། ཞེས་གསུངས་
པའི་ཕྱིར། དེ་ལྟར་ན་གྲུབ་མཐའ་གོང་མའི་ལུགས་ལ་སྐྱེ་འགྱུར་མ་འོངས་པའི་འདུས་བྱས་
ཡོད་དམ་སྙམ། དེ་མ་ཟད་མ་བྱུས་མ་རིག་པ་འགག་པས་འདུ་བྱེད་འགག་པ་སོགས་ཀུན་
ཉོན་ལུགས་ལྡོག་དུ་བཤད་པ་ལ་དགོངས་ཚོད་རྣམ་བྱང་ལུགས་མཐུན་དུ་འགྲོ་བས་སྐབས་
ལྔ་པའི་གསེར་ཕྲེང་ལས་བཀག་པ་ལ་བསམ་ན་ཡང་གྲུབ་མཐའ་གོང་མའི་ལུགས་ལ་སྐྱེ་འགྱུར་
མ་འོངས་པའི་འདུས་བྱས་ཡོད་དམ་སྙམ་པ་འདྲ་བས་འདིར་རིགས་པ་སྦྱར་ཆོག །དོགས་
པཁོང་སློང་ཆོས་ཅན། ཤེས་པ་ཡིན་པར་ཐལ། འདོད་ན། དེ་ལ་སེམས་དང་སེམས་
བྱུང་གཉིས་དང་། བློ་རིག་བདུན་གྱི་ནང་ནས་དུ་ཙམ་ཡོད་པ་དང་། ཡང་ན་དེ་ལ་བག་
ཆགས་ཀྱང་ཡོད་དམ་སྙམ་པའི་དོགས་པའོ། །རྒྱུད་ཀྱིས་བསྡུས་པའི་ཆོས་ཡིན་ངེས་ལ། རྗེ་



ཨེར་ཕྲེང་དཀའ་གནད།
s;1
བཙུན་གྱི་དུས་ན་ཡོད་པའི་དོགས་པ་ཁོང་སློང་དེ་གང་ཟག་སུའི་རྒྱུད་ལ་ཡོད། སློབ་དཔོན་
གྱིས་བསུ་བ་ན་སུའི་རྒྱུད་ལ་སྐྱེས། རྒྱན་སྣང་དང་བསྟུན་ན་དངོས་སུ་བྱུང་བར་གསལ་པས་
དོགས་པ་དེ་ཕྱི་ནང་གྲུབ་མཐའ་སྨྲ་བ་སུ་ལ་ཡོད་པ་སོགས་དཔྱད་བྱ་མང་ལ། ད་དུང་ཡང་
རྒྱུན་སྣང་ལས་དངོས་སུ་བསྟན་པའི་དོགས་པ་དང་། རྗེ་བཙུན་གྱི་དུས་ན་ཁོང་ན་གནས་
པའི་དོགས་པ་གཉིས་ཀ་ཡིན་པ་ཡོད་མེད་སོགས་མཁས་པའི་དགའ་སྟོན་མང་ངོ༌། །ཡང་
དག་མཐའི་རྩོད་ལན་གྱི་ཐད་ནི་ཤིན་ཏུ་རྟོགས་དཀའ་བའི་གནས་ཡིན་འདིར་ཕྲན་བུ་བྲིས་
མོད། ཡིག་ཆ་དང་མཆན་འགྲེལ་རྣམས་སུ་གསལ་བ་རྣམས་དེ་དག་ལས་ཤེས་པར་བྱ་ལ།
མོ་སོའི་ཁུངས་ཡུམ་བར་མ་དང་། བསྡུས་པ་དང་ཡུམ་རྒྱས་པ་དགོད་པ་རྣམས་ནི། གསེར་
ཕྲེང་ན་ཤིན་ཏུ་གསལ་བོ་ཡོད།
གཞན་ཡང་། གོང་དུ་རྗེ་བཙུན་གྱི་དུས་ན་ཡོད་པ་དོགས་པ་ཁོང་སློང་དང་། ཕྱིས་
འགྲེལ་བ་རྣམས་སུ་བསུ་ཟེར་བ་དེ་དག་མདོ་སྡེ་དགོངས་འགྲེལ་ལ་ལེའུ་བཅུ་ཡོད་པ་རེ་རེ་
མ་དྲིས་ལན་མི་འདྲ་བ་རེ་དེ་དག་གི་བདུན་པ་དོན་དམ་ཡང་དག་འཕགས་ཀྱི་ལེའུ་ལ་ མདོ་
་དེ་ལ་འགལ་སྤོང་གི་དྲི་བ། འགལ་བ་དེ་སྤོང་བའི་ལན། ངོ་བོ་ཉིད་གསུམ་གྱི་ངོ་བོ་བཟུང་
ཁ༔ དེ་དག་གི་གྲུབ་པའི་དོན་ཞུས་པ་དང་བཞིའི་དང་པོ་དང་འདྲ་སེ་འདྲེས་སེ་བསམ་ན་
རིག་པ་འཕེལ་ཐབས་ཡོད་དམ་སྙམ་སྟེ། དོན་དམ་ཡང་དག་འཕགས་ཀྱིས་གདུལ་བྱ་གཞན་
་མ་ནོགས་པ་སྐྱེ་བ་སེལ་བའི་ཕྱིར་ཕན་སེམས་ཀྱིས་ཞུས་པ་ཡིན་གྱི། ཁོང་རང་ལ་མདོ་གཉིས་
སྒྲས་ཟིན་འགལ་བ་ཅི་ཡིན་སྙམ་པའི་དོགས་པ་མེད་པའི་ཕྱིར་ཏེ། དེ་འོད་ཟེར་ཆེན་པོའི་
དབང་སྐུར་ཐོབ་པའི་གང་ཟག་ཡིན་པས་སྔར་མ་ཤེས་གསར་དུ་ཤེས་རྒྱུ་མེད་པའི་ཕྱིར། རྣམ་
ཎཤད་སྙིང་པོ་རྒྱན་ལས་ཤེས་པར་བྱའོ། །དེར་མ་ཟད་དགོངས་འགྲེལ་ལས། དོན་དམ་
ཁངནག་འཕགས་ཁྱོད་ཀྱིས་ལྷ་དང་མིར་བཅས་པའི་སྐྱེ་དགུའི་དོན་དང་། ཕན་པ་དང་བདེ་
ཁེའི་ཕྱིར་ཞུགས་ཏེ། དེ་བཞིན་གཤེགས་པ་ལ་ཁྱོད་དོན་དེ་ཉིད་འདྲི་བར་སེམས་པ་དེ་ལེགས་



e
གསེར་ཕྲེང་དཀའ་གནད།
སོ༑ ༑ཞེས་གསུངས་པའི་ཕྱིར། དེས་ན་དོན་དམ་ཡང་དག་འཕགས་ཀྱི་རྒྱུད་ཀྱི་དྲི་བ་དེའི་
ངོ་བོ་དང་དེའི་དམིགས་རྣམ་གང་འདྲ་ཞིག་ཡིན་པ་དང་དམིགས་རྣམ་མ་ཤེས་པར་ཤེས་པའི་
རབ་དབྱེ་རྟོགས་མི་ནུས་པ་སྐབས་བཞི་པའི་གསེར་ཕྲེང་ལས་གསུངས། དེ་བཞིན་དུ་བརྒྱ་
བྱིན་གྱིས་རབ་འབྱོར་ལ་ཡིད་ཀྱིས་དྲི་བ་ཞུས་པ་ཤེར་མདོ་ལས་གསུངས་པ་དེའི་ངོ་བོ་གང་
འདྲ་ཞིག་ཡིན་པ་དང་། དགོངས་པ་རབ་གསལ་ལས། དཔེར་ན། སྐམ་ལས་སྐྱེས་པའི་
པདྨ་ལ་མཚོ་སྐྱེས་ཀྱི་སྒྲ་དངོས་མིང་དུ་འཇུག་པ་བཞིན་ནོ། །ཞེས་གསུངས་པའི་དོན་གཟུགས་
མེད་ཉན་ཐོས་སྤྲུལ་པའི་ལུས་བཟུང་ནས་ཆོས་ཉན་པར་གསུངས་པ་དེ་སྤྲུལ་པོ་བསྡུས་མ་ཐག་
ཉན་པའི་ཆོས་དེ་བརྗེད་མི་འགྲོ་བས་ཡིད་སྐྱོར་བྱེད་པ་ཞིག་ནི་ཡོད་དགོས་ལ། དེ་སྒྲ་སྤྱིའི་
ཕྲེང་བ་རིམ་པར་ཤར་བ་ཙམ་ལ་མི་བྱེད་ན་འཇོག་དཀའ་བར། ། རྗེ་གུང་ཐང་པས་གསུངས།
དེ་འདོད་པར་ཡོང་དུས་སུ་གཟུགས་དང་དབང་པོ་དག་ཡོད་ཀྱང་རྒྱུན་དུ་མེད་པར་ཨ་བྱས་
བཤད་པ་ལྟར་ཡིན་ཞེས་དབུ་མའི་ཡིག་ཆར་གསུངས་པས། སྔ་མོ་རྣ་ཤེས་ཀྱི་ཐོས་ཚུལ་
དང་ཟིན་པའི་འབྱུང་བ་ལས་གྱུར་ཚུལ་ཡང་འཇོག་དཀའ་བས་དཔྱད་དགོས་ཏེ། རྣམ་འགྲེལ་
ལས། བྱེད་པ་རྣམས་ཀྱི་སྦྱོར་བ་འམ། །ཡིད་ཀྱི་བཟླས་པ་དོན་མེད་འགྱུར། །སྒྲ་ནི་རྣ་
བའི་སྤྱོད་ཡུལ་ཡིན། །ཞེས་དང་ཞེས་རྗེ་གུང་ཐང་པས་གསུངས་པའི་ཕྱིར། གཟུགས་མེད་
ན་ཉན་ཐོས་ཡོད་པ་ནི། མཛོད་རྩ་བ་ལས། འདོད་པར་གསུམ་འཐོབ་ཐ་མ་ནི། །གསུམ་
དུའོ་ཞེས་གསུངས་པའི་ཕྱིར། གཞན་ཡང་། རྗེ་བཙུན་བྱམས་པ་མགོན་པོའི་ངག་ཏུ་མ་
ཐོན་གོང་གི་ཐུགས་ལ་བཞུགས་པའི་རྒྱན་དང་གདུལ་བྱས་རྒྱན་གྱི་ཚིག་བཟུང་སྟེ་ཡིད་སྐྱོར་
བྱེད་པའི་དུས་ཀྱི་རྒྱན་སོགས་སྒྲ་ཡིན་མིན་སོགས་ད་དུང་ཡང་དཔྱད་བྱ་མང་།
» “གོ་བདེ་བའི་ཕྱིར་ལེགས་བཤད་གསེར་གྱི་ཕྲེང་བའི་ས་བཅད་ཀྱི་སྟེང་ནས་ཞུ་པར།
རྩ་བའི་ས་བཅད་ནི། འདི་འཆད་པ་ལ་ཡང་སྤྱིའི་དོན་གསུམ་སྟེ། རྗོད་བྱེད་དོན་ལྡན་གྱི་
མཚན་དང་། “བརྗོད་བྱ་དེ་ལྡན་གྱི་གཞུང་དང་
། གང་གི་བསྒྱུར་པའི་འགྱུར་བྱང་བཤད་



8
གསེར་ཕྲེང་དཀའ་གནད།
པའོ། །འདིའི་གཉིས་པ་བརྗོད་བྱ་དེ་ལྡན་གྱི་གཞུང་བཤད་པ་ལ། གདུལ་བྱ་དང་བ་བསྐྱེད་
པའི་ཡན་ལག་མཆོད་བརྗོད། རྟོག་ལྡན་བསྟན་བཅོས་ལ་འཇུག་པའི་ཡན་ལག་དགོས་འབྲེལ་
ལོ༑ ༑དང་པོ་ལ། མཆོད་བརྗོད་དངོས་དང་། དེ་ལ་རྩོད་པ་སྤང་བའོ། །གཉིས་པ་དེ་ལ་
ད་པ་སྤང་པ་ལ། སྤྱི་དང་། ཡན་ལག་གི་དོན་ནོ། །དང་པོ་སྤྱིའི་དོན་ལ་བཞི། འདི་དག་
འགྲེལ་བ་གང་དུ་བཀོད་པ། གང་ཟག་སུའི་འདོད་པ་ཡིན་པ། གཞུང་གང་ལས་འབྲེལ་
དཔྱད་པ། འཆད་ཚུལ་གཞན་དགག་པའོ། །འདིའི་བཞི་པ་འཆད་ཚུལ་གཞན་དགག་པ་
མ༑ དགག་པ་དངོས་དང་། རང་ལུགས་བསྟན་པའོ། །གཉིས་པ་རང་ལུགས་བསྟན་པ་
ཝ༑ རྩོད་པ་དང་། ལན་དངོས་གཉིས། དང་པོ་ལ། དྲི་བ་དགོད་པ་དང་། དེ་ལ་སྐྱོན་
བརྗོད་པའོ། །གཉིས་པ་ལན་ལ། ལན་དངོས། ཤེས་བྱེད་ཀྱི་ཁུངས་དགོད་པ། སྡུད་བྱེད་
གསུམ་ངོས་བཟུང་བ། དེ་དག་གིས་གྲུབ་པའི་དོན་བསྡུ་བའོ། །ཞེས་གསུངས་པ་ཡན་ལ་
མཆོད་བརྗོད་ཀྱི་ཚིག་རྐང་བཞི་བཤད་པའི་ས་བཅད་རྫོགས་སོ། །ས་བཅད་འདི་བཞིའི་གཉིས་
པ་ཤེས་བྱེད་ཀྱི་ཁུངས་དགོད་པ་ནི། དེ་ཉིདལས། གཉིས་པ་ནི། གང་ཟག་བཞིའི་མངོན་
རྟོགས་རྣམས་མཁྱེན་གསུམ་གྱིས་བསྡུས་པར་ཅིས་གྲུབ་ཅེ་ན། འདི་ལ་གསུམ། ཡུམ་བར་
་མ་དང་། བསྡུས་པ་དང༌། ་རྒྱུས་པ་ཁུངས་སུ་དགོད་པའོ། །དང་པོ་ལ་གཉིས། མདོར་
་བསྟན། རྒྱས་པར་བཤད་པའོ། །དང་པོ་ནི། མཁྱེན་གསུམ་གྱིས་མངོན་རྟོགས་མཐའ་
ཞག་བསྡུས་ཚུལ་འདི་ལྟར་རྒྱལ་བའི་ཡུམ་བར་མ་ཉི་ཁྲི་ལྔ་སྟོང་པ་ལས། ཞེས་པ་ནས་གཞན་
གཉིས་ལ་ཡང་དེ་བཞིན་དུའོ། །ཞེས་དང་། གཉིས་པ་རྒྱས་པར་བཤད་པ་ལ། གཞི་ཤེས།
ལམ་ཤེས། རྣམ་མཁྱེན་རྒྱས་པར་བཤད་པའོ། །དེ་ལ་འང་ཡུམ་བར་མ་དང་། བསྡུས་
པ་དང་། རྒྱས་པ་ཁུངས་སུ་དགོད་པ་གསུམ་ལས། ཡུམ་བར་མར་ལམ་ཤེས་རྒྱས་པར་
བཤད་པའི་མདོ་ལས། ལམ་ཐམས་ཅད་སྐྱེད་པར་བྱ་ཞིང་ལམ་ཐམས་ཅད་ཤེས་པར་བྱའོ།།
་ནེགག་གིས་ལམ་གྱི་བྱ་བ་ཡང་བྱ་ལ། ཞེས་པའི་དོན་གསེར་ཕྲེང་ལས་བསྐྱེད་བྱར་བཤད་



E
གསེར་ཕྲེང་དཀའ་གནད།
པའི་ལམ་འོག་མ་གཉིས་བཏགས་པ་བ་དང་། ཤེས་བྱར་བཤད་པའི་ལམ་གསུམ་གའང་མཚན་
ཉིད་པའོ། །ཞེས་གསུངས་པས། ཤེས་སྐྱེད་ཀྱི་དོན་རང་རྒྱུད་ལ་སྐྱེད་ཅིང་གཞན་ལ་སྟོན་
ཚུལ་ཤེས་པ་ལ་གསུངས་ལ། དེ་ཡང་རྟོགས་རིགས་སྐྱེད་ཅིང་ཉན་རང་གི་ལམ་དངོས་རྣམས་
ཤེས་པར་བྱ་དགོས་པའི་དོན་ནོ། །རྣམ་བཤད་ལས། དང་པོར་བསྐྱེད་ཅིང་། ཕྱིས་མངོན་
སུམ་དུ་ཤེས་པ་ལ་གསུངས་པ་དང་། རྟོགས་དཀའི་སྣང་བར། རྗེས་སྒོམ་བྱུང་གིས་སྐྱེད་
ཅིང་ཐོས་བསམ་གྱིས་ཤེས་པ་ལ་གསུངས་པ་རྣམས་དགོངས་པ་མཐུན་ནོ། །དེའི་ཕྱིར་ན།
བསྐྱེད་བྱར་བཤད་པའི་ལམ་འོག་མ་གཉིས་བཏགས་པ་བ་ཡིན་གྱི་ཉོན་རང་གི་ལམ་དངོས་
མ་ཡིན་ཏེ། ཉན་རང་གི་ལམ་དངོས་ནི། ལམ་ཉི་ཚེ་བ་ཡིན་པ་མངོན་རྟོགས་རྒྱན་ལས་
ལྡོག་པ་གཟུང་རྟོག་དགུའི་དྲུག་པ་དང་བདུན་པ་གཉིས་བསྟན་པའི་རྩ་བར། ཉི་ཚེ་བ་དང་
སྣ་ཚོགས་ཉིད། །ཅེས་གསུངས་པ་ལྟར་དང་། དེ་མ་ཟད་སྐབས་བཞི་པ་ཁྱད་མཚན་སྤྱིར་
བསྟན་པའི་རྩ་བ། བསམ་མི་ཁྱབ་སོགས། ཞེས་དང་། ཁྱད་མཚན་བཅུ་དྲུག་གི་ཐ་མ་
གསུམ་བསྟན་པའི་རྩ་བ། མཐའ་དག་པ་དང་ཡོངས་འཛིན་དང་། །རོ་མྱང་མེད་དང་།
ཞེས་པ་དང་། ཟབ་པ་བརྒྱུད་ཀྱི་གསུམ་པ་དེ་བཞིན་ཉིད་དང་།. ཞེས་དང་། བརྒྱད་པ་
ཐབས་མཁས་པ། ཞེས་པ་དང་། སྲིད་ཞི་མཉམ་ཉིད་གྱི་སྦྱོར་བ་བསྟན་པའི་རྩ་བ། ཆོས་
རྣམས་རྨི་ལམ་འདྲ་བའི་ཕྱིར། །ནས། ལན་ནི་ཇི་སྐད་བཤད་པར་ཟད། །ཅེས་གསུངས་
བ་རྣམས་དང་དེ་དག་གི་ཐད་ཀྱི་གསེར་ཕྲེང་ལས་ཤེས་པར་བྱ་ལ། རྒྱ་བོད་ཀྱི་འགྲེལ་བ་
གཞན་རྣམས་ལའང་རྒྱས་པ་ཡོད། རྩ་བ་དེ་དག་གི་ཐད་རྣམས་སུ་འཚད་པར་འགྱུར་རོ།།
འདིར་མང་དོགས་ནས་མ་བྲིས། བསྐྱེད་བྱར་བཤད་པའི་ལམ་རྣམས་འཛིན་པའི་ཡུལ་
ཅནཡིན་ནམ་སྙམ་པའི་དོགས་པའང་སྐྱེ་སྲིད་དོ། །
གསེར་ཕྲེང་ལས། དི་ལ་སྨོན་ལམ་རྫོགས་པ་ནི། གཞན་དོན་འབད་མེད་དུ་འགྲུབ་
པར་གྱུར་ཅིག་ཅེས་པ་གྲུབ་པའོ། །སེམས་ཅན་སྨིན་པར་བྱས་པ་ནི། རྒྱན་ལས། ཇི་ལྟར་



གསེར་ཕྲེང་དཀའ་གནད།
ss
རྨ་དང་ཟས་ལ་དེ་དག་གི་ཞེས་པ་ནས་རྣམ་པ་གཅིག་ཏུ་ན་གཞན་དོན་ཅི་ཙམ་ཞིག་ལ་འབད་
པས་འཚང་རྒྱ་བའི་གཞན་དོན་དེ་དག་རྫོགས་པར་བྱས་པའོ། །ཞིང་སྦྱོང་བ་ནི་རང་གི་སེམས་
སྦྱོང་བ་ཡིན་ཏེ། དེ་ཡང་ཞིང་གི་རྒྱུར་ཚོགས་བསགས་ནས་སྨོན་ལམ་འདེབས་པའོ། །འདི་
སྣོད་ཀྱི་ཞིང་ལ་བྱ་སྟེ་བཅུད་ཀྱི་ནི་སེམས་ཅན་སྨིན་པར་བྱེད་པ་ཡིན་པས་སོ། །ཞེས་གསུངས།
སྨོན་ལམ་ཡོངས་སུ་རྫོགས་པའི་ཚད་ལ་ལོངས་སྤྲུལ་གཉིས་ཀྱི་དབང་དུ་བྱས་པའི་སྨོན་ལམ་
ཡོངས་སུ་རྫོགས་པའི་ཚད་དང་། ཞིང་སྦྱང་བའི་ཚད་ལ་ཡང་ལོངས་སྤྲུལ་གྱི་ཞིང་སྦྱང་
བའི་ཚད་གཉིས། སེམས་ཅན་སྨིན་པའི་ཚད་དང་བཅས་རྣམ་བཤད་སྙིང་པོའི་རྒྱན་དང་
ཡིག་ཆ་སོགས་ལས་ཤེས་པར་བྱའོ། །རྣམ་བཤད་སྙིང་པོ་རྒྱན་ལས། སྤྲུལ་སྐུའི་དབང་
དུ་བྱས་ན། རྒྱལ་པ་འོད་དཔག་མེད་ཀྱིས་བདག་སངས་རྒྱས་བའི་ཞིང་དེར་མངོན་པར་ཤེས་
པ་དང་མི་ལྡན་པ་མེད་པར་མ་གྱུར་བ་དེ་སྲིད་དུ་བདག་འཚང་མི་རྒྱའོ་ཞེས་དམ་བཅའ་བ་
ལྟ་བུ་སྤྲུལ་སྐུའི་ཞིང་ཁྱད་པར་ཅན་གྱི་གདུལ་བྱའི་ཆེད་དུ་དམ་བཅས་པ་དང་། ཞེས་གསུངས།
དེའི་ཕྱིར་ན། བདེ་བ་ཅན་དུ་སྐྱེས་པའི་གདུལ་བྱ་ལ་མངོན་ཤེས་དང་ལྡན་པའི་ཁྱབ་ན། དེར་
སྐྱེས་པའི་རྒྱུན་ཞུགས་ཡོད་མེད། མཛོད་རྩ་ལས། བསམ་གཏན་དག་གིས་ལམ་རྣམས་
སླ༑ ༑ས་གཞན་དག་གིས་དཀའ་བ་ཡིན། །ཞེས་པ་ལྟར་ཉེར་བསྡོགས་ལ་བརྟེན་པའི་མངོན་
ཤས་ཡོད་པ་ཀུན་བཏུས་ལས། བསམ་གཏན་གྱི་དངོས་གཞིར་བཤད་པ་སླ་རིམ་ཡིན་པར་
གསུངས་པའི་ཕྱིར། སངས་རྒྱས་གཞན་གྱི་བསྟན་པ་ལ་ཉེར་བསྡོགས་ལ་བརྟེན་པའི་མངོན་
པ་ཞེས་ཡོད་མེད་དཔྱད་གཞིའོ། །ལང་གཤེགས་ལས། འདོད་པ་ཁམས་དང་གཟུགས་མེད་
f; ༈སངས་རྒྱས་རྣམ་པར་འཚང་མི་རྒྱ། །གཟུགས་ཀྱི་ཁམས་ཀྱི་འོག་མིན་དུ། །འདོད་
ཚས་བྲལ་ཁྱོད་འཚང་རྒྱའོ། །ཞེས་གསུངས་པ་ལྟར། སངས་རྒྱས་ཐམས་ཅད་འོག་མིན་
སངས་རྒྱས་དགོས་པས་སེམས་ཅན་ཐམས་ཅད་འཚང་རྒྱ་བའི་འོག་མིན་དོན་གཅིག་ཡིན་
རྣམ་སྙམ་པ་དང་། རྒྱུན་མཐའི་དུས་ཀྱི་ཞིང་དེ་འོག་མིན་ཡིན་ནམ་མིན། འོག་མིན་ཡིན་



I
གསེར་ཕྲེང་དཀའ་གནད།
ན༑ སངས་རྒྱས་ཀྱི་ཞིང་ཡིན་པའི་ཁྱབ་མ་ཁྱབ། ལྷས་སྦྱིན་སངས་རྒྱས་པའི་སངས་རྒྱས་
ཀྱི་ཞིང་གྲུབ་པ་དང་། ལྷས་སྦྱིན་སངས་རྒྱས་པ་དུས་མཉམ་ཡིན་ནམ། རང་གང་དུ་སངས་
རྒྱས་པའི་སངས་རྒྱས་ཀྱི་ཞིང་གྲུབ་ན། རང་རྫོགས་སྨིན་སྦྱང་གསུམ་མངོན་དུ་བྱས་པའི་
ཁྱབ་བམ་དཔྱད་པར་བྱའོ། །ལྷས་སྦྱིན་སངས་རྒྱས་པའི་སངས་རྒྱས་ཀྱི་ཞིང་གི་རྒྱུ་ཚོགས་
རྫོགས་པར་ཐལ། འོག་མིན་དེ་ལྷས་སྦྱིན་སངས་རྒྱས་པའི་སངས་རྒྱས་ཀྱི་ཞིང་ཡིན་པའི་
ཕྱིར། སོགས་ད་ལྟའི་དུས་རིག་པ་ལ་ཕན་པ་ཡོད་དམ་སྙམ། གཞན་ཡང་། མདོ་སྡེ་རྒྱན་
ལས། གོང་དུ་རྨ་གཟག་པ་དང་ཟས་སྤྱད་དུ་རུང་བར་སྨིན་པ་དེ་བཞིན་སྨིན་ཚུལ་གསུངས་
པ་དེ་ལ་ཡང་བརྒྱད་ཡོད་པ་ནི། རྒྱན་ལས། ལུས་ཅན་བྲལ་བར་སྨིན་བྱེད་དེ་བཞིན་དུ།།
ཡོངས་སྨིན་རབ་སྨིན་མཐུན་པར་སྨིན་བྱེད་གཞན། །ལེགས་པར་སྨིན་བྱེད་རྟོགས་པར་སྨིན་
བྱེད་དང་། །རྟག་སྨིན་གོང་དུ་སྨིནུབྱེད་བཤད་པར་འདོད། །ཞེས་གསུངས་པ་ལྟར་རོ།།
ཐབས་ཤེས་ཁྱད་པར་ཅན་གཉིས་པོ་གང་རུང་ཡིན་ན། ཞིང་སྦྱོང་བའི་ལམ་དང་སྨོན་ལམ་
དང་སེམས་ཅན་སྨིན་པར་བྱེད་པའི་ལམ་གསུམ་ག་ཡིན་པའི་ཁྱབ་མ་ཁྱབ་དཔྱད་པར་བྱའོ།།
སེམས་ཅན་སྨིན་པར་བྱེད་པ་དང་། སེམས་ཅན་སྨིན་པར་བྱས་པ་གཉིས་ལ་ཁྱད་པར་ཇི་
ལྟར་ཡོད་པ་ཤེས་པར་བྱ།
་ གསེར་ཕྲེང་ལས། འདིར་ཅུང་ཟད་ཅིག་མཐའ་དཔྱད་ན། ཡུལ་ལམ་གསུམ་པོ་
དེ་མཚན་ཉིད་པ་ཡིན་མིན། དེ་དག་གི་སྤངས་རྟོགས་གང་དུ་རྫོགས། དམིགས་བསལ་
གྱི་དོན་བརྟག་པ། ཡང་དག་མཐའ་ངོས་བཟུང་བ་དང་བཞིས་རིག་པར་བྱའོ། །ཞེས་གསུངས་
པའི་དང་བོ་ནི་བཤད་ཟིན། གཉིས་པ། དེ་དག་གི་སྤངས་རྟོགས་གང་དུ་རྫོགས་པ་བཤད་
པ་ལ་ཁ་ཅིག་གི་འདོད་པ་རྣམས་མི་འཐད་པར་སྒྲུབ་ཐིན་ནས། དེས་ན་རང་ལུགས་ནི། ཞེས་
པ་ནས་ཉེས་པ་ཀུན་ཟད་དང་ཡོན་ཏན་ཀུན་ལྡན་ཡང་ཡིན་པའི་སློབ་པ་ཡོད་པར་འགྱུར་རོ།།
ཞེས་གསུངས། དེཡང་ཤར་རིའི་རྩེར་ཉི་མ་ཤར་མ་ཐག་པའི་ཚེ་དཀྱིལ་འཁོར་ཡོངས་སུ་



གསེར་ཕྲེང་དཀའ་གནད།
897
རྫོགས་ཀྱང་བགྲོད་པ་མ་རྫོགས་པ་དཔེར་བྱས་ནས་ས་དང་པོར་གང་ཟག་གི་བདག་མེད་
རྟོགས་པའི་ངོ་བོ་རྫོགས་ཀྱང་གང་ཟག་གི་བདག་མེད་རྟོགས་པ་མི་རྫོགས་པར་གསུངས་ལ།
ཐེག་ཆེན་གྱི་ཇི་ལྟ་བ་རྟོགས་པ་ནི་ས་དང་པོར་རྫོགས་ཏེ། དེར་ཆོས་དབྱིངས་ཀུན་ཏུ་འགྲོ་
བ་མཐའ་དག་མངོན་སུམ་དུ་རྟོགས་པས་སོ། །ཇི་སྙེད་པ་རྟོགས་པ་དང་ཤེས་སྒྲིབ་སྤངས་
པ་གཉིས་ནི་སངས་རྒྱས་པ་ན་རྫོགས་ཏེ། སྔ་རོལ་དུ་རྫོགས་ན་ཉེས་པ་ཀུན་ཟད་ཡོན་ཏན་
ཀུན་ལྡན་ཡང་ཡིན་པའི་སློབ་པ་ཡོད་པར་འགྱུར་རོ། །ཞེས་གསུངས། དེ་ལ་ས་དང་པོར་
གང་ཟག་གི་བདག་མེད་རྟོགས་པ་རྫོགས་ན། གོང་འཕེལ་དུ་འགྲོ་རྒྱུ་མེད་པ་དང་རྟོགས་པ་
མཐར་ཕྱིན་པ་ཞིག་དགོས་ན། ས་དང་པོར་ཇི་ལྟ་བ་རྟོགས་པ་དེ་གོང་འཕེལ་དུ་འགྲོ་བ་མེད་
པ་དང་རྟོགས་པ་མཐར་ཕྱིན་པ་ཡིན་ནམ་དོགས་པའོ། །ཐེག་ཆེན་རིགས་ངེས་ས་དང་པོར་
གང་ཟག་གི་བདག་མེད་ཀུན་འགྲོའི་ཚུལ་གྱིས་མ་རྟོགས་སམ་སྙམ་ཡང་དོགས་པ་དང་། གོང་
དེ་མ་ཐག་དེས་ན་རང་ལུགས་ནི་ཉོན་སྒྲིབ་སྤངས་པ་ས་བརྒྱུད་པར་རྫོགས་ཏེ། ཞེས་གསུངས་
མ༑ དེའི་ཕྱིར་ན་དེ་དག་ཐལ་འགྱུར་པའི་ལུགས་ཡིན་ནམ་སྙམ་པའང་བསམ། དེ་ལྟ་ན་
བདག་མེད་གཉིས་རྟོགས་པའི་ངོ་བོ་རྫོགས་པ་ཁྱད་མེད་དགོས་པས་དཔྱད། དེ་དག་མཆོད་
བརྗོད་བཤད་པའི་སྐབས་ཡིན་ལ། མཆོད་བརྗོད་ཐལ་འགྱུར་པའི་ལུགས་བྱ་དགོས། ཉན་
ཐོས་བྱང་ཆུབ་སེམས་དཔའི་ཚོགས་བཅར་
ཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ་ལོ། །ཞེས་
་བའི་ཡུམ་དེ་སྟོང་པ་ཉིད་མངོན་སུམ་དུ་རྟོགས་པའི་ཡུམ་ལ་བཤད་པའི་ཚུལ་ཡང་ཡོད་པས་
དཔྱད་པར་བྱའོ། །ཡང་གསེར་ཕྲེང་ལས། དེས་ན་ཉོན་ཡིད་གཏན་མི་འབྱུང་བའི་ཚུལ་
རྒྱས་གནས་གྱུར་པའི་ཕྱིར་རོ། །ཞེས་གསུངས་པས་ལུང་གི་རྗེས་འབྲང་གི་སེམས་ཙམ་
བའི་ལུགས་ཀྱི་བཤད་ཚུལ་ཡང་འདྲེས་ཡོད་དམ་སྙམ་པའི་དོགས་པ་སྐྱེ་སྲིད་ཀྱང་དེ་ལྟར་
ཡིན།་ ་ ས་དང་པོར་ཇི་ལྟ་བ་རྟོགས་པ་རྫོགས་ན། ས་ལྷག་མ་དགུའི་བར་ཆད་མེད་ལམ་
རྣམས་ཀྱིས་གསར་རྟོགས་ཀྱི་སྟོང་པ་ཉིད་མེད་དགོས་པས། དེ་དག་ཚད་མ་མིན་ནམ་སྙམ་



ses
གསེར་ཕྲེང་དཀའ་གནད།
པའི་དོགས་པ་རང་རྒྱུད་པ་མན་ལ་སྐྱེ་སྲིད་ལ། ཐལ་འགྱུར་པའི་ལུགས་ཡིན་ན་ནི་བདག་
མེད་གཉིས་ལ་ཁྱད་པར་ཕྱེ་བ་མི་འཐད་དོ། །ཐལ་འགྱུར་པའི་ལུགས་ལའང་ས་བཅུ་རེ་རེ་
སྐབས་སུ་གསར་དུ་རྟོགས་པའི་སྟོང་པ་ཉིད་རེ་ཡོད་དགོས་སྟེ། ཆོས་དབྱིངས་བསྟོད་པ་
ལས། ཇི་ལྟར་ཚེས་པའི་ཟླ་བ་ལ། །སྐད་ཅིག་སྐད་ཅིག་འཕེལ་བར་མཐོང་། །དེ་བཞིན་
ས་ལ་བཞུགས་རྣམས་ཀྱང་། །རིམ་གྱིས་རིམ་གྱིས་རྒྱས་པར་མཐོང་། །ཇི་ལྟར་ཡར་ངོའི་
བཅོ་ལྔ་ལ། །ཟླ་བ་རྫོགས་པར་འགྱུར་བ་ལྟར། །དེ་བཞིན་ས་ཡི་མཐར་ཐུག་ན། །ཆོས་
ཀྱི་སྐུ་ཡང་རྫོགས་ཤིང་གསལ། །ཞེས་གསུངས་པ་ལྟར། འགོག་བདེན་རང་སྟེང་དུ་མཐོང་
ཚུལ་ས་བཅུའི་རྣམ་གྲོལ་ལམ་རྣམས་ལ་མི་འདྲ་བ་རེ་ཡོད་ཚུལ་སོགས་ཤིན་ཏུ་མང་། དེ་
མ་ཟད་ཡོན་ཏན་སྡེ་ཚན་བཅུ་གཉིས་ས་བཅུ་ལ་རིམ་གྱིས་འཕེལ་ཚུལ་དང་། ས་དང་པོ་
དགུའི་ཡོངས་སྦྱོང་བརྒྱ་དང་བཅོ་ལྔ་མངོན་རྟོགས་རྒྱན་ལས་གསུངས་པ་རྣམས་ལ་ཞིབ་ཏུ་
དཔྱད་ན་ཤིན་ཏུ་དགའ་སྤྲོའི་གནས་ཡིན་པས་འཆད་པར་འགྱུར་རོ། །གཞན་ཡང་། ཐེག་
དམན་དགྲ་བཅོམ་པ་གཉིས་ཀྱིས་སྡུག་བདེན་མི་རྟག་པ་སོགས་རྫོགས་པར་མ་རྟོགས་ཟེར་
ན༑ དེ་གཉིས་ཀྱིས་མ་རྟོགས་པའི་གང་ཟག་གི་བདག་མེད་ཕྲ་མོ་ཡོད་པར་འགྱུར་ལ། དེ་
འདོད་ན། བྱང་སེམས་འཕགས་པས་མ་རྟོགས་པའི་སྟོང་པ་ཉིད་ཡོད་ཟེར་དགོས་ན། གཅིག་
ཤེས་ན་ནི་ཐམས་ཅད་མཐོང་། །ཞེས་དང་། རྣམ་འགྲེལ་ལས། བློ་གྲོས་ཆེན་པོ་མཐོང་
ཉིད་ལས། །ཞེས་དང་། མ་མཐོང་ཆ་གཞན་ཅི་ཞིག་ཡོད། །ཅེས་སོགས་དང་ཇི་ལྟར་མི་
འགལ་དཔྱད་པར་བྱའོ། །
གསེར་ཕྲེང་ལས། གསུམ་པ་ནི། གཞུང་འདི་ལ་དམིགས་བསལ་གྱི་རྣམ་གཞག་
བྱེད་པ་ནི་མི་འཐད་དེ། ཞེས་པ་ནས། བརྡ་ལ་འདྲིས་པ་ཞིག་གོ །བར་བྱུང་། རྣམ་བཤད་
ལས། སྤྱིར་བཏང་དང་དམིགས་བསལ་གྱི་བརྡ་སྒྲས་ཟིན་འབའ་ཞིག་གི་བརྡ་ཡིན་པས། ཞེས་
པ་ནས་དེ་དག་ཀྱང་ཡོངས་སུ་རྫོགས་པར་བྱ་ཞིང་། དེ་དག་གི་ལམ་གྱི་བྱ་བ་ཡང་བྱ་ལ།



གསེར་ཕྲེང་དཀའ་གནད།
69
- --
ཞེས་སྤྱིར་བཏང་ནས། ལམ་གྱི་བྱ་བ་ཐམས་ཅད་རྫོགས་པར་བྱའམ་སྙམ་ན། དེ་དག་གི་
ཡང་དག་པའི་མཐའ་མངོན་སུམ་དུ་ནི་མི་བྱའོ། །ཞེས་དམིགས་བསལ་ཏེ། དོགས་པའི་
གནས་ཆུང་བས་དེ་ཙམ་ལས་མ་སྤྲོས་སོ། །ཞེས་གསུངས་པ་སོགས་ལས་ཤེས་པར་བྱའོ།།
མདོར་བསྡུས་ན། དེ་དག་རྫོགས་པར་བྱ་ཞིང་དེ་དག་གི་ལམ་གྱི་བྱ་བ་ཡང་བྱ་ལ། ཞེས་
པའི་གཞུང་དང་། རྫོགས་སྨིན་སྦྱང་གསུམ་མ་བྱས་པར་དེ་དག་གི་ཡང་དག་པའི་མཐའ་
མངོན་དུ་མི་བྱའོ། །ཞེས་པའི་གཞུང་གཉིས་རིམ་བཞིན་སྤྱིར་བཏང་དང་དམིགས་བསལ་
གྱི་གཞུང་ལ་འཇོག་པར་བྱའོ། །
གསེར་ཕྲེང་ལས། ས་བཅད་བཞི་པ། ཡང་དག་མཐའ་འདི་ལ་ཁ་ཅིག་ངོ་བོ་ཉིད་
སྐུ་དང་། གཞན་དག་ཆད་པའི་མྱང་འདས་ལ་འདོད་པ་རིམ་བཞིན་བཀག་ནས། རྒྱུད་བླ་
མ་ལས་ཀྱང་། ཡང་དག་མཐའ་ནི་འདུས་བྱས་ཀྱི། །རྣམ་པ་ཐམས་ཅད་དབེན་པ་སྟེ། །ཞེས་
འབྱུང་བའི་ཕྱིར་སྤྲོས་པ་དང་མཚན་མ་ཐམས་ཅད་ཀྱིས་སྟོང་པའི་ཞི་བའི་དབྱིངས་མྱང་འདས་
ཙམ་ལ་བྱའོ། །ཞེས་གསུངས་ལ། དེ་མངོན་དུ་བྱས་པའི་དོན་ཡང་ཟབ་མོ་བརྒྱད་ཀྱི་གསུམ་
པར་བཤད་པ་ལྟར་ཞི་བ་ཕྱོགས་གཅིག་པ་དེ་ཉིད་ལ་ཆེས་ཆེར་བྱས་ནས་རྟག་ཏུ་དེ་ལ་མཉམ་
པར་བཞག་ནས་གནས་པ་ཡིན་གྱི། ཞེས་པ་ནས་རྫོགས་སྨིན་སྦྱང་ན་ནི་ཞི་བའི་དབྱིངས་
ལ་རྟག་ཏུ་གནས་ཀྱང་ལྷུན་གྲུབ་ཏུ་གཟུགས་སྐུ་གཉིས་ཀྱིས་གཞན་དོན་མཛད་པའི་ཕྱིར་ཞི་
་བོར་མི་ལྟུང་ངོ༌། །ཞེས་གསུངས། དེའི་ཕྱིར་ཐུགས་དེ་བཞིན་ཉིད་ལ་མཉམ་པར་བཞག་
བཞིན་པའི་ངང་ནས་གཟུགས་སྐུའི་བཀོད་པ་སྣ་ཚོགས་སྟོན་པ་ནི་ཇི་སྲིད་ཀུན་སློང་གི་རྟོག་
་རྨ་ཡོད་པ་དེ་སྲིད་དུ་མི་ནུས་པ་རྣམ་བཤད་ལས་གསུངས་ལ། ཆོས་གཟུགས་ཀྱི་སྐུ་གཉིས་
རྒྱུ་གང་ལ་བརྟེན་ནས་བསྒྲུབ་པའི་ཚུལ་ལ་མདོ་སྔགས་གཉིས་ལས། དང་པོ་ནི། མདོར་
བསྡུས་ན། རིགས་པ་དྲུག་ཅུ་པ་ལས། དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་
ཞེས་ཚོགས་བསགས་ཤིང་། །བསོད་ནམས་ཡེ་ཤེས་ལས་བྱུང་བའི། །དམ་པ་སྐུ་གཉིས་



700
གསེར་ཕྲེང་དཀའ་གནད།
ཐོབ་པར་ཤོག །ཅེས་གསུངས་པ་བཞིན། རིགས་པ་འདི་ཡན་ཆད་དུ་རིགས་པ་ལྔ་བཅུ་
ང་དགུ་ཡོད་པ་དེ་དག་གིས་དབུ་མ་བའི་ལུགས་ཀྱི་གཞི་ལམ་འབྲས་གསུམ་གྱི་འཇོག་ཚུལ་
ཁྱད་པར་དུ་འཕགས་པ་རྣམས་སྒྲུབ་པ་ཡིན་ལ། གནད་འདི་ལྟ་བུ་རྣམས་ལ་དགོངས་ནས་
བྱམས་པ་མགོན་པོས། མངོན་རྟོགས་རྒྱན་གྱི་སྐབས་སུ་བདེན་པ་གཉིས་ལ་འདོམས་པའི་
གདམས་ངག་དེ་སྟོན་པ་ན། སྒྲུབ་དང་ཞེས་གསུངས་པའང་ཐེག་ཆེན་གྱི་རིགས་ཅན་རྣམས་
ཀྱི་དོན་དུ་གཉེར་བྱ་མཐར་ཐུག་སྐུ་གཉིས་ལས་མེད་པས། ཆོས་གཟུགས་ཀྱི་སྐུ་དེ་གཉིས་
སྒྲུབ་བྱེད་ཀྱི་ལམ་ཡང་བདེན་པ་གཉིས་ལ་བརྟེན་པའི་ཐབས་ཤེས་ཀྱི་ཆ་གཉིས་པོ་དེ་ལས་
གཞན་ན་མེད་ཅིང་། དེ་གཉིས་པོ་དེ་མེད་དུ་མི་རུང་བར་ཚང་དགོས་པས། དེ་གཉིས་འདོམས་
བྱེད་ལ་སྒྲུབ་པའི་ངོ་བོ་ལ་གདམས་པ་ཞེས་གསུངས་པ་ཡིན་ནོ། །དེ་བཞིན་དུ་རྩ་བ་ཤེས་
རབ་ལས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་རྟོགས་མི་ནུས། །དམ་པའི་
དོན་ནི་མ་རྟོགས་པར། །མྱ་ངན་འདས་པ་ཐོབ་མི་འགྱུར། །ཞེས་དང༌། དབུ་མ་ལ་འཇུག་
པ་ལས། དེ་དག་ཀུན་རྫོབ་དེ་ཉིད་བདེན་ལས་ཉམས། །དེ་ལས་ཉམས་པས་ཐར་བ་འགྲུབ་
ཡོད་མིན། །ཐ་སྙད་བདེན་པ་ཐབས་སུ་གྱུར་པ་དང་། །དོན་དམ་བདེན་པ་ཐབས་བྱུང་
གྱུར་པ་སྟེ། །དེ་གཉིས་རྣམ་དབྱེ་གང་གིས་མི་ཤེས་པ། །དེ་ནི་རྣམ་རྟོག་ལོག་པས་ལམ་
ངན་ཞུགས། །ཞེས་སོགས་མང་ངོ༌། །གཉིས་པ། སྔགས་ལུགས་ལ། ཇི་སྲིད་ཀུན་སློང་
གི་རྟོག་པ་ཡོད་པ་དེ་སྲིད་དུ་མི་ནུས་པའི་རྒྱུ་མཚན་གང་ཞེ་ན། སྔགས་ལུགས་ལ་ཡང་དག་
མཐའ་མངོན་དུ་བྱེད་ཚུལ་ནི། གཟུགས་སྐུའི་བཀོད་པ་སྣ་ཚོགས་སུ་བསྟན་ཀྱང་། ཐུགས་
དེ་བཞིན་ཉིད་ལ་མཉམ་པར་བཞག་པ་ལས་གཡོ་བ་མེད་པ་ཡིན་ལ། འབྲས་དུས་ན་དེ་ལྟར་
འབྱུང་བ་ལ། རྒྱུ་དུས་ན་དེ་དང་རྣམ་པ་མཐུན་པའི་ལམ་ཞིག་སྒྲུབ་དགོས་ཀྱང་། མཚན་
ཉིད་ཐེག་པར་དེ་མ་ཚང་ལ། སྔགས་ལ་ལམ་དུས་ན་ཡང་ངེས་པ་སྟོང་ཉིད་ལ་དྲངས་ཤིང་
གཟུང་རྣམ་ལྷ་སྐུར་ཤར་བའི་ཟབ་གསལ་གཉིས་སུ་མེད་པའི་བདེ་སྟོང་གི་ཡེ་ཤེས་རྫོགས་



གསེར་ཕྲེང་དཀའ་གནད།
701
རིམ་གྱི་ཐོག་མ་ཡོད་པའི་ཕྱིར་དང་། དེ་ལ་ཡང་ཀུན་རྟོག་དགག་དགོས་ཞིང་རྟོག་པ་ལྡོག་
པའི་རྒྱུ་གང་ཡིན་ཞེ་ན། དེའི་བཞོན་པའི་རླུང་འགག་པ་ལ་ལྟོས་པས། དེ་འགོག་ཚུལ་སེམས་
གནས་དགུ་པའམ། དབང་པོ་རྣོན་པོ་བརྒྱད་པ་ཙམ་གྱི་ཚེ་བསྐྱེད་རིམ་པ་དེས་དམིགས་མེད་
ཀྱིས་རྒྱས་འདེབས་པ་དང་སྦྲགས་ཏེ་སྤྲོ་སྡུད་ཀྱི་རིམ་པ་ལ་གོམས་པར་བྱས་པའི་མཐུས།
དཔྱད་འཇོག་གཉིས་ཀར་ལས་སུ་མི་རུང་བར་བྱེད་པའི་རླུང་ལུས་ལ་ཁྱབ་པར་གནས་པ་དང་།
དེ་གཉིས་ཀའི་གེགས་ཀྱི་གནས་ངན་ལེན་ཐམས་ཅད་ཀྱང་གོ་རིམ་ལྟར་གྱི་བྱེད་པས་གཅིག་
ཆོར་སྦྱངས་ཏེ། ཞི་ལྷག་གཉིས་གཅིག་ཆར་འཐོབ་པའི་ཚུལ་འདི་ནི་གསང་འདུས་ཁོ་ནས་
ཤེས་དགོས་པའི་ཕྱིར། སྔགས་རིམ་ཆེན་མོ་ལས། རྒྱུད་སྡེ་གསུམ་དང་དེ་དག་གི་དགོངས་
འགྲེལ་གྱི་པཎ་ཆེན་རྣམས་ཀྱིས་སྟོང་ཉིད་བསྒོམ་པས་ཞི་ལྷག་གི་འགྲེལ་ལུགས་རྣམས་ནི་སློབ་
དཔོན་མཁས་པ་ཀ་མ་ལ་ཤི་ལའི་སྒོམ་རིམ་གསུམ་དང་། ཤཱནྟི་པའི་ཤེར་ཕྱིན་མན་ངག་
དང་། ས་སྡེ་དང་བྱམས་ཆོས་ལ་སོགས་པ་ནས་འབྱུང་བ་དང་འདྲ་བར་སྣང་ངོ་། །ཞེས་
གསུངས་པའི་ཕྱིར། རྒྱུད་སྡེ་གཞན་ལ་མེད་དོ། །འོ་ན་དུམ་བུ་དང་པོ་ལས། མཚན་མ་
དེ་ནི་ཁྱབ་བྱ་བ། །སེམས་ནི་ཀུན་ཏུ་ཁྱབ་པར་བྱ། །ཞེས་དང་། དེ་ནས་དེ་ཡང་བསྡུ་བ་
ནི༑ ༑ སྣ་ཡི་རྩེ་མོའི་བར་དུ་གནས། །ཞེས་སོགས་དང་། ཀོ་ས་ལའི་རྒྱན་དང་སྟོད་འགྲེལ་
སོགས་དུ་མས་རྣལ་འབྱོར་རྒྱུད་ཀྱི་སྐབས་སུ་ཡང་དེ་འདྲ་བ་བཤད་པ་མ་ཡིན་ནམ་ཞེ་ན། དེ་
རིག་ལ་ཡང་སྤྲོ་སྡུད་ཙམ་ཡོད་ཀྱང་། རྩ་རླུང་ཐིག་ལེ་སྦྱོར་ཚུལ་གྱི་གནད་ཕྲ་མོ་མེད་པས་
དེདག་གིས་ཞི་གནས་སྔར་མ་བསྒྲུབས་པར་དཔྱད་པ་དྲག་པོ་བྱས་ན་ཞི་གནས་ཙམ་ཡང་
འགྲུབ་མི་ནུས་ཏེ། སྔགས་རིམ་ལས། ཐིག་ལེ་ཕྲ་མོ་ལ་སེམས་བཙན་ཐབས་སུ་བཟུང་
མ་བསྒོམས་པས་གནས་དང་དམིགས་རྟེན་གྱི་གནད་ཀྱིས་རིམ་གྱིས་རླུང་ནང་དུ་གནས་
པོའི་རྐྱེན་བྱེད་པས་དཔྱད་སྒོམ་མང་པོ་དང་བསྲེས་ཀྱང་། རླུང་རིམ་གྱིས་དུལ་བའི་མཐུས་
སྒྲ་མོའི་རྒོད་པ་སོགས་མྱུར་དུ་དགག་ནུས་པས། གཞུང་གཞན་ལས་བཤད་པའི་ཏིང་ངེ་འཛིན་



70a
གསེར་ཕྲེང་དཀའ་གནད།
སྒྲུབ་ལུགས་དང་མི་འདྲའོ། །ཞེས་གསུངས་པའི་ཕྱིར། རྣམ་རྟོག་གི་གཉེན་པོར་དབུགས་
འབྱུང་རྔུབ་སྒོམ་པའི་གནད་ཀྱང་འདི་ལ་ཐུག་གོ །དེ་ལྟར་ཡང་དག་མཐའ་མངོན་དུ་བྱེད་
པའི་ཚུལ་དང་། རྟོག་པ་ལྡོག་པའི་རྒྱུ་གཉིས་སྔགས་ལ་རག་ལས་ཚུལ་སོ་སོར་ཕྱེ་སྟེ་རྟགས་
དང་རྟགས་སྒྲུབ་དུ་སྦྱར་བ་འདི་ནི་འདྲེན་མཆོག་དགྱེས་པའི་རོལ་མོར་མེ་འགྲོ་སྙམ་ཡང་།
རིགས་སྔགས་འཆང་བ་རྣམས་ཀྱིས་དཔྱད་པར་མཛོད། ཅེས་པ་འདི་ནི་རྗེ་གུང་ཐང་པའི་
གསུངས་གཞིར་བཞག་བྲིས་པའོ། །གནས་ངན་ལེན་ལ་བཅུ་གཅིག་དང་། རྒོད་པ་ལ་ཕར་
ཕྱིན་མཆན་འགྲེལ་ལས་ཕྲ་རགས་གཉིས་དང་། རྟོག་པ་ཡིན་ན། འཁྲུལ་ཤེས་ཡིན་པའི་
ཁྱབ་མ་ཁྱབ། རྒྱུན་མཐའ་བའི་རྒྱུད་ལ་རྟོག་པ་ཡོད་མེད། རྟོག་པའི་ངོ་བོ་དགག་ནས་རྟོག་
མེད་དུ་མ་འཕོ་པའི་སྐབས་ཡོད་མེད་སོགས་ཤེས་པར་བྱའོ། །འདུན་པ་སློབ་ལམ་དུ་རྟོག་
པ་ཡིན་པར་འོག་ཏུ་སེམས་བསྐྱེད་སྐབས་སུ་གསེར་ཕྲེང་ལས་གསུངས།
གསེར་ཕྲེང་ལས། དེའི་ཕྱིར་ས་བརྒྱད་པ་ལ་དེ་བཞིན་གཤེགས་པ་རྣམས་ཀྱིས་མ་
བསྐུལ་ན་མྱ་ངན་ལས་འདའ་བར་གསུངས་པ་ཡང་དེ་ལ་དགོངས་སོ། །ཞེས་གསུངས། ཐལ་
འགྱུར་བའི་ལུགས་ལ་རགས་པའི་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་དེ་བཞིན་
ཉིད་གསུམ་ལྡན་གྱི་ཡང་དག་མཐའ་ཡིན་མོད། ཁྱད་ཆོས་གསུམ་བགྲང་ཚུལ་ཐལ་རང་
གཉིས་འདྲ་མི་འདྲ་དཔྱད་དགོས། དབུ་མའི་མཐའ་དཔྱོད་སེམས་བསྐྱེད་གསུམ་པར། མྱང་
འདས་ཐོབ་ཀྱང་ཉན་རང་ལྟར་མངོན་དུ་བྱེད་པ་བཀག་བྱས་ན་ལེགས། ཞེས་གསུངས་པའི་
ཕྱིར། གཞན་དོན་དོར་ཏེ་རགས་པའི་སྡུག་ཀུན་ཟད་པའི་ཞི་བའི་བདེ་བ་ལ་ཞེན་པའི་ཚུལ་
གྱིས་མངོན་དུ་མི་བྱེད་པའི་དོན་ཡིན་ནམ་སྙམ། ཞེས་རྗེ་གུང་ཐང་པས་གསུངས། ཤེས་
སྒྲིབ་སྤངས་པས་སྤངས་པ་དང་། ཐེག་ཆེན་གྱི་མྱང་འདས་རྣམས་གདམས་དོན་གཙོ་བོར་
གྱུར་པའི་ཡང་དག་མཐའ་དང་། རགས་པའི་སྡུག་བསྔལ་ཉེ་བར་ཞི་བའི་ཉེར་ཞི་དང་། གང་
ཟག་གི་བདགྲྭ་འཛིན་སྤངས་པ་ལྟ་བུ་སོགས་འདིར་བསྟན་གསུམ་ལྡན་གྱི་ཡང་དག་མཐའ་



གསེར་ཕྲེང་དཀའ་གནད།
co
ཡིན་པ་ཡིག་ཆ་ལྟར་རོ། །
གསེར་ཕྲེང་ལས། འོ་ན་ཡུམ་བསྡུས་འབྲིང་རྒྱས་པའི་ཁྱད་པར་ཇི་ལྟ་བུ་ཞེ་ན། བརྗོད་
བྱ་ཕུང་པོ་ལྔར་བསྡུས་ཤིང་རྗོད་བྱེད་ཚིག་ཀྱང་བསྡུས་པ་དང་པོ་དང་། དོན་རྒྱས་ལ་ཚིག་
ཅུང་ཞིག་བསྡུས་པ་བར་མ་དང་། གཉིས་ཀ་རྒྱས་པ་ཐ་མ་སྟེ་དེ་ཡང་འགྲེས་རྐང་བརྒྱ་རྩ་
བརྒྱད་དུ་ཕྱེ་ནས་སྟོན་པའོ། །དེ་ལ་ཀུན་ནས་ཉོན་མོངས་ཀྱི་ལྔ་བཅུ་རྩ་གསུམ་ནི། ཕུང་
པོ་ལྔ། དབང་པོ་དྲུག །ཡུལ་དྲུག །རྣམ་པར་ཤེས་པ་དྲུག །རེག་པ་དྲུག །ཚོར་བ་དྲུག།
ཁམས་དྲུག །རྟེན་འབྲེལ་བཅུ་གཉིས་སོ། །རྣམ་བྱང་གི་ཕྱོགས་ཀྱི་ལྔ་བཅུ་རྩ་ལྔ་ནི། སྤྱོད་
པའི་ལམ་ཕྱིན་དྲུག་སོ་སོར་བྱས་པའི་དྲུག །ལྟ་བའི་ལམ་སྟོང་ཉིད་བཅོ་བརྒྱད་སོ་སོར་ཏེ་
ཉེར་བཞི། རྣལ་འབྱོར་གྱི་ལམ་བྱང་ཕྱོགས་སོ་བདུན་སྡེ་ཚན་བདུན་རེ་རེ་སྟེ་སོ་གཅིག །ཞི་
གནས་ཀྱི་ལམ་ལ་བདེན་པ་བཞི། བསམ་གཏན་བཞི། ཚད་མེད་བཞི། གཟུགས་མེད་
སྙོམས་འཇུག་བཞི། རྣམ་ཐར་བརྒྱད། མཐར་གནས་
ར་གནས་སྙོམས་འཇུག་དགུ་བཅས་ལ་རེ་རེ་
སྟེ་སོ་བདུན། ལྷག་མཐོང་གི་ལམ་རྣམ་ཐར་སྒོ་གསུམ་གཅིག་ཏུ་བགྲངས་པའི་སོ་བརྒྱད།
ཡོན་ཏན་ཁྱད་པར་ཅན་གྱི་ལམ་མངོན་ཤེས་དྲུག་གཅིག་ཏུ་དང་། དཔའ་བར་འགྲོ་བའི་
ཏིང་ངེ་འཛིན། ནམ་མཁའ་མཛོད་ཀྱི་ཏིང་ངེ་འཛིན། དྲི་མ་མེད་པའི་ཏིང་ངེ་འཛིན། སེངྒེ་
རྣམ་བསྒྱིངས་པའི་ཏིང་ངེ་འཛིན་བཞི་ལ་གཅིག་དེ་བཞི་བཅུ། གཟུངས་བཞི། འབྲས་བུའི་
ལམ་སྟོབས་བཅུ། མི་འཇིགས་པ་བཞི། སོ་རིག་བཞི། བྱམས་པ་ཆེན་པོ། སྙིང་རྗེ་ཆེན་པོ།
ཆོས་མ་འདྲེས་པ་བཅོ་བརྒྱད། གང་ཟག་གི་ལམ་ལ་རྒྱུན་ཞུགས། ཕྱིར་འོང་། ཕྱིར་མི་
འོང་། དགྲ་བཅོམ་པ། རང་རྒྱལ། གཞི་ཤེས། ལམ་ཤེས། རྣམ་མཁྱེན་དང་ང་ལྔའོ།།
རྣམ་བྱང་ཕྱོགས་ཀྱི་འགྲེས་རྐང་རྒྱས་པར་ན་བརྒྱ་དང་ང་བཅུ་ལྔ་བདུན་ནོ། །དེ་ཡང་སྟོང་
པ་ཉིད་བཅུ་དྲུག་གི་སྟེང་དངོས་པོ་སྟོང་པ་ཉིད་དང་དངོས་པོ་མེད་པ་སྟོང་པ་ཉིད་གཉིས་བསྣན་
''ལྷས་བཅོ་བརྒྱད་དོ། །དེ་ལྟར་ན་སྟོང་པ་ཉིད་སྟོང་པ་ཉིད་དང་དོན་དམ་པ་སྟོང་པ་ཉིད་གཉིས་



04
གསེར་ཕྲེང་དཀའ་གནད།
ཟློས་སམ་སྙམ་པ་དང་། འདུས་བྱས་སྟོང་པ་ཉིད་དང་དངོས་པོ་སྟོང་པ་ཉིད་གཉིས་ཟློས་
སམ་སྙམ་པའི་དོགས་པ་རྣམས་སྐྱེ་སྲིད་ལ། ལྷག་པར་འགོག་བདེན་ལ་དེ་བཞིན་ཉིད་ཀྱིས་
ཁྱབ་པར་འདོད་པའི་ལུགས་ལ་དོགས་པ་སྔ་མ་དེ་སྐྱེ་ཉེའོ། །འོག་ཏུ་གསེར་ཕྲེང་བདེན་བཞིའི་
སྐབས། སྡུག་བསྔལ་དང་ལམ་གཉིས་འགལ་བར་ཡང་མ་ངེས་ཏེ། ཀུན་ནས་ཉོན་མོངས་
དང་རྣམ་བྱང་གི་ཕྱོགས་གཉིས་བཞིན་ནོ། །ཞེས་གསུངས་པ་ནི་དེ་ཡིན་ཏེ། བདེན་བཞི་
སྤྱི་ལྡོག་ནས་རྣམ་བྱང་ཕྱོགས་ཀྱི་འགྲེས་རྐང་ཡིན་ལ། སྡུག་ཀུན་གཉིས་ཀུན་ཉོན་ཕྱོགས་
ཡིན་པ་བཞིན་ནོ། །ཞེས་པའོ། །ཡང་འོག་བདེན་བཞིའི་ཐད་གསེར་ཕྲེང་ལས། རྗེས་
ཐོབ་ཀྱི་ལམ་བདེན་ནི་སྡུག་བདེན་དང་མི་འགལ་ལོ། །ཞེས་གསུངས་པ་ཡང་དེ་བཞིན་རིགས་
པ་སྦྱར་རུང་ངམ་དཔྱད་པར་བྱའོ། །བདེན་བཞི་དང་ཡེ་ཤེས་ཀྱི་ཚོགས་རྣམས་ཀྱི་སྐབས་
སུ་འཆད་པར་འགྱུར་རོ། །གསེར་ཕྲེང་ཤོག་བུ་ཕྱེད་དང་བརྒྱད་ཡན་གཞུང་བཤད་ཐབས་
ཀྱི་སྔོན་དུ་འགྲོ་བའི་སྐབས་དང་། དེ་ནས་ལྔ་བཅུ་ང་གཅིག་གི་རྒྱབ་བར་མཆོད་བརྗོད་བཤད་
པའི་སྐབས་སོ། །
དེ་ནས་དགོས་འབྲེལ་ངག་གི་ཚིགས་བཅད་གཉིས་བཤད་པ་ལ་གསུམ། དགོས་པ་
དང༌། བསྡུས་པ། ཚིག་གི་དོན་གསུམ། དང་པོ་ལ་གཉིས། སྤྱིར་བསྟན་པ་དང་། བྱེ་
བྲག་ཏུ་བཤད་པའོ། །གཉིས་པ་བྱེ་བྲག་ཏུ་བཤད་པ་ལ། དགོས་འབྲེལ་བཞི་ངོས་བཟུང་
བ་དང་། དེ་དག་ངག་གིས་བསྟན་པའི་ཚུལ་དང་། བསྟན་བྱ་བཞིར་གྲངས་ངེས་པའོ། །དང་
པོ་ལ། ངག་ཙམ་ལ་ཡོད་པའི་དགོས་འབྲེལ་བཞི།. དགོས་འབྲེལ་ངག་ལ་ཡོད་པའི་དེ་དག་
བཞི། བསྟན་བཅོས་ལུས་ཀྱི་དགོས་འབྲེལ་བཞི་པོ་རྣམས་གཞུང་ལས་ཤིན་ཏུ་གསལ་
ཤེས་པར་བྱའོ། །གོང་གི་ས་བཅད་གཉིས་པ་བསྡུས་པ་ལ་གཞུང་ལས་བཤད་པ་མ་བྱུང་བ་
ནི་ཚིག་དོན་གྱི་བཤད་པས་གོ་ཆོད་པས་ཡིན་ནམ་སྙམ་སྟེ་དཔྱད་པར་བྱའོ། །
གསེར་ཕྲེང་ལས་གོང་གི་ས་བཅད། རྩོམ་པ་ལ་འཇུག་པའི་བྱ་བ་ལ། འགྲེལ་བ་
ལབ་ལས་



གསེར་ཕྲེང་དཀའ་གནད།
05
རྩོམ་པ་དང་། རྩ་བ་རྩོམ་པ་ལ་འཇུག་པ་གཉིས་ཀྱི། གཉིས་པ་རྩ་བ་རྩོམ་པ་ལ་འཇུག་པ་
ལ༑ གདུལ་བྱ་དང་བ་བསྐྱེད་པའི་ཡན་ལག་མཆོད་བརྗོད། རྟོག་ལྡན་བསྟན་བཅོས་ལ་
འཇུག་པའི་ཡན་ལག་དགོས་འབྲེལ་ལོ། །གཉིས་པ་རྟོག་ལྡན་བསྟན་བཅོས་ལ་འཇུག་པའི་
ཡན་ལག་དགོས་འབྲེལ་བསྟན་པའི་རྩ་བ་ནི། རྣམ་པ་ཐམས་ཅད་མཁྱེན་ཉིད་ལམ། །ཞེས་
པ་ནས། བྱ་བ་རྩོམ་པའི་དགོས་པ་ཡིན། །ཞེས་པའི་བར་ཚིགས་སུ་བཅད་པ་གཉིས་སོ།།
དེ་ཡང་རྐང་པ་དང་པོ་གཉིས་ཀྱིས་བརྗོད་བྱའི་ངོ་བོ་དང་། དེ་ནས་གཅིག་གིས་ཁྱད་པར་
དང་། དེ་ནས་གསུམ་གྱིས་ཉིང་དགོས་དང་། ཐ་མ་གཉིས་ཀྱིས་དགོས་པ་བསྟན་ནས་འབྲེལ་
བ་དོན་གྱིས་འཕངས་སོ། །ཞེས་རྣམ་བཤད་ལས་གསུངས། གསེར་ཕྲེང་ལས། གསུམ་
པ་ཚིག་དོན་ལ་གསུམ་ལས། སྦྱར་བ་ནི། མཆོད་བརྗོད་ཀྱི་འོག་ཏུ་དགོས་འབྲེལ་གྱི་ངག་
དགོད་པ་ལ་འབྲེལ་ཅི་ཞིག་ཡོད་ཅེ་ན། ཞེས་པ་ནས། རྩོམ་པར་དམ་བཅས་སོ། །ཞེས་
གསུངས། དེའི་མཚམས་སྦྱར་གྱི་གཞུང་། འགྲེལ་བ་ལས། སྐྱེ་བོ་བློ་གྲོས་དམན་པ་དག།
ཅེས་པ་ནས་འབྲེལ་བ་ཁོ་ན་ཡོད་པ་རྣམས་གསུངས་ཏེ། ཞེས་བྱུང་། དྲི་བའི་ལན་ནི་གཞུང་
རང་ལས་ཤེས་པར་བྱ་ལ། ཏེ་ནི་རྩ་བ་འདྲེན་པ་སྟེ་གཞན་དུ་ཡང་དེ་ལྟར་རིག་པར་བྱའོ།།
ཞེས་གསེར་ཕྲེང་ལས་སོ། །མཚམས་སྦྱོར་གྱི་གཞུང་འདིའི་སྐབས་སུ་མངོན་རྟོགས་རྒྱན་
རྩོམ་པ་དགོས་པ་མེད་སྙམ་པའི་དོགས་པ་སེལ་བྱེད་ཀྱི་གཙོ་བོ་ལ། དགོས་འབྲེལ་ངག་གི་
དགོས་པ་བཞག་གམ་མ་བཞག །མ་བཞག་ན་ནི། རྒྱན་ལ་དགོས་པ་ཡོད་པར་རྟོགས་པའི་
དགོས་འབྲེལ་ངག་གི་དགོས་པར་གྱུར་པའི་ཚད་མ་དང་། རྒྱན་རྩོམ་པ་དགོས་མེད་དུ་འཛིན་
པའི་དོགས་པ་གཉིས་དམིགས་པ་གཅིག་ལ་དམིགས་ནས་འཛིན་སྟངས་འགལ་བར་འགྲུབ་
ལ་ཅི་ཡིན། བཞག་ན་ནི། མདོའི་དོན་རྟོགས་པའི་རྒྱན་གྱི་དགོས་པར་གྱུར་པའི་ཚད་མ་
ཡང་དོགས་པ་སེལ་བྱེད་གཙོ་བོ་ཡིན་གསུངས་པའི་ཕྱིར་ཇི་ལྟར་ཡིན། མངོན་རྟོགས་རྒྱན་
''གྱི་དགོས་པ་དང་། དགོས་འབྲེལ་ངག་གི་དགོས་པར་གྱུར་པའི་ཚད་མ་གཉིས་ཀ་གོང་གི་



s
གསེར་ཕྲེང་དཀའ་གནད།
དོགས་པ་སེལ་བྱེད་ཀྱི་གཙོ་བོ་ལ་བཞག་ན། དེ་གཉིས་གཅིག་ཅར་ཐོབ་བམ་རིམ་གྱིས་ཐོབ་
སྙམ་པའི་དོགས་པ་དང་། རིམ་གྱིས་ཐོབ་ན་ནི། སྔ་མ་ཐོབ་པའི་ཚེ་དོགས་པ་དེ་སེལ་བའི་
ཕྱིར། ཕྱི་མའི་སེལ་བྱའི་དོགས་པ་མེད་དོ། །གཅིག་ཅར་ཐོབ་ན་ནི། ལུས་རྣམ་བཞག་
དང་དགོས་འབྲེལ་ངག་གཉིས་ཀྱི་དགོས་པ་གཅིག་ཅར་ཐོབ་པའི་གང་ཟག་སུ་ཡིན། དེའི་
ཕྱིར་ན་མཚམས་སྦྱོར་གྱི་གཞུང་གིས་བསྟན་པའི་དོགས་པ་སེལ་བྱེད་ལ་དགོས་པ་གཉིས་ཀྱི་
གང་འཇོག་དཔྱད་པར་བྱའོ། །གསེར་ཕྲེང་ལས། མཆོད་བརྗོད་ཀྱི་སྔོན་དུ་དགོས་འབྲེལ་
ངག་མ་བཀོད་པའི་རྒྱུ་མཚན་དུ། སྐྲ་བྲེགས་ནས་ཚེས་གྲངས་རྟོག་པ་ལྟར་ལས་བརྩམས་
ནས་ཕྱག་འཚལ་བ་ནི་ཚུལ་དང་མི་མཐུན་པའི་ཕྱིར་རོ། །ཞེས་གསུངས་ལ། དེ་ལྟར་ན་
འོ་ན། ལས་བརྩམས་པ་མཐར་ཕྱིན་ནས་ཕྱག་འཚལ་བ་དེ་ལས་ཀྱང་མི་འཐད་པར་ཐལ།
འདོད་ན། དཔལ་མགོན་འཕགས་པ་ཀླུ་སྒྲུབ་ཀྱིས་རྩ་བ་ཤེས་རབ་ཀྱི་མཇུག་ཏུ། གང་གི་
ཐུགས་བརྩེས་ཉེར་བཟུང་ནས། །ལྟ་བ་ཐམས་ཅད་སྤངས་པའི་ཕྱིར། །དམ་པའི་ཆོས་ནི་
སྟོན་མཛད་པ། །གོ་ཏམ་དེ་ལ་ཕྱག་འཚལ་ལོ། །ཞེས་གསུངས་པ་ཅི་ཡིན་སྙམ་པའི་དོགས་
པའོ། གཏང་རག་གི་མཎྜལ་བཞིན་ནམ་སྙམ་མོ། །
གསེར་ཕྲེང་ལས། དེ་ལྟར་དོགས་པའི་རྒྱུ་མཚན་ཡང་ཞེས་པ་ནས། ཤེར་ཕྱིན་
གྱི་དོན་མཐའ་དག་གསལ་བར་མཛད་ཟིན་པ་མ་ཡིན་ནམ་སྟེ་ཡིན་པའི་ཕྱིར་ན། ཞེས་དང་།
གདུལ་བྱ་གསུམ་པོ་གང་གི་དོན་དུ་ཡང་རྩོམ་མི་དགོས་ཏེ། ཞེས་པ་ནས། རྟོག་ལྡན་བསྟན་
བཅོས་ལ་འཇུག་པའི་ཡན་ལག་གམ་རྒྱུར་འགྱུར་རོ། །ཞེས་གསུངས་པ་རྣམས་ནི་ཤིན་ཏུ་
ངེས་བར་མཁོ་བའི་གནས་ཡིན་ནོ། །གཞུང་ལས་ཤེས་པར་བྱའོ། །འདིར་དགོས་སོགས་
བཞི་དང་ལྡན་པའི་བསྟན་བཅོས་ཀྱི་རང་བཞིན་དང་། དེའི་སྒྲ་བཤད་པ་གཉིས་ཀྱི་ཚུལ་ཅུང་
ཟད་དཔྱད་པར་བྱའོ། །ཞེས་གསེར་ཕྲེང་ལས་གསུངས་པའི། དང་པོ་ལ། ལུགས་གཞན་
བསྟན་པ་དང༌། འཐད་ཕྱོགས་ངོས་གཟུང་བ་གཉིས་ལས། དང་པོ་ལ། བྱེ་མདོ་གཉིས་



གསེར་ཕྲེང་དཀའ་གནད།
107
ལས། དང་པོ་བྱེ་སྨྲས་ནི། མཛོད་རྩ་བ་ལས། ཆོས་ཀྱི་ཕུང་པོ་བརྒྱད་ཁྲི་དག །གང་
རྣམས་ཐུབ་པས་གསུངས་དེ་དག །ཚིག་གམ་མིང་ཡིན་དེ་དག་ནི། །གཟུགས་དང་འདུ་
བྱེད་དག་ཏུ་འདུས། །ཞེས་ཆོས་ཕུང་བརྒྱད་ཁྲི་ལས་བཞི་སྟོང་མི་འདོད་པ་ནི་བག་ཆགས་
ཁས་མི་ལེན་པས་ཡིན་ཟེར་མཁན་ཡོད་དཔྱད་པར་བྱ། སྡེ་བ་གཉིས་ཀས་བ་ཀའི་ངོ་བོ་མིང་
ཚིག་ཡི་གེ་གསུམ་ཀའི་རང་བཞིན་དུ་འདོད་པ་མཐུན་ལ། བྱེ་སྨྲས་ནི་སྒྲ་སྤྱིའི་ཕྲེང་བར་འདོད་
པས་ལྡན་མིན་འདུ་བྱེད་དུ་འདོད་ལ། འདིའི་ལུགས་ལ་གཟུགས་དང་ལྡན་མིན་འདུ་བྱེད་
གཉིས་མི་འགལ་ལོ། །མདོ་སྡེ་བས་ངག་གི་རིག་བྱེད་ཀྱི་སྒྲ་རང་མཚན་པར་འདོད་པས་
གཟུགས་སུ་བསྡུས་པར་འདོད་དོ། །བྱེ་བྲག་སྨྲ་བའི་ལྡན་མིན་འདུ་བྱེད་ཀྱི་མཚན་ཉིད་གང་
ཡིན་དཔྱོད། དེ་མ་ཟད་བསྟན་བཅོས་སྒྲ་སྤྱིའི་ཕྲེང་བར་འདོད་ན་དངོས་མེད་དུ་འགྱུར་བས་
སྐྱེས་བུས་མ་བྱས་པར་འགྱུར་ལ། དེ་ལྟར་ན་རིག་བྱེད་པའི་སྨྲ་བ་ཁས་བླངས་དགོས་པར་
འགྱུར་བས་དཔྱད། མདོ་སྡེ་བས་བསྟན་བཅོས་ངག་སྒྲ་རང་མཚན་པར་འདོད་ན། གསེར་
འོད་རྔ་སྒྲའི་ཚིག་དང་། ལྗོན་ཤིང་རླུང་གིས་བསྐུལ་བ་ལས་བྱུང་བའི་ཆོས་ཀྱི་སྡོམ་བཞི་སྟོན་
པའི་མདོ་དང་། དེ་བཞིན་གཤེགས་པའི་དབུའི་གཙུག་ཏོར་ནས་བྱུང་བའི་གདུགས་དཀར་
རྣམས་བཀའ་ཡིན་པ། སྤྱོད་འཇུག་ལས། ལུས་ཅན་ཀུན་གྱི་བྱ་དང་ནི། །ཤིང་དང་འོད་
ཟེར་ཐམས་ཅད་དང་། །ནམ་མཁའ་ལས་ཀྱང་ཆོས་ཀྱི་སྒྲ། །རྒྱུན་མི་འཆད་པར་ཐོས་
པར་ཤོག །ཅེས་གསུངས་པའི་ཕྱིར། མདོ་སྡེ་བས་སྤྱོད་འཇུག་ཁས་ལེན་གཞིར་གཞག །དེ་
''དག་རང་རྒྱུ་སྐྱེས་བུའིབྱེད་པ་ལྕེ་རྐན་ལས་བྱུང་བར་འདོད་དམ། གཞན་ཡང་། བསེ་རུ་
ལྟ་བུའི་རང་རྒྱལ་གྱིས་གདུལ་བྱ་ལ་སྒྲ་མེད་པར་ཆོས་བསྟན་པ་མངོན་རྟོགས་རྒྱན་ལས། སྒྲ་
མེད་ཀྱང་དེ་དེ་ལྟར་སྣང་། །ཞེས་གསུངས་པའི་ཕྱིར། བྱེ་མདོ་གཉིས་ཀྱིས་བཀའ་བསྟན་
བཅོས་བེམ་པོའི་རང་བཞིན་དུ་ཁས་ལེན་ཅིང་། བེམ་པོར་ཁས་མི་ལེན་པའི་ཞིབ་ཆ་གནང་
ན་ཤིན་ཏུ་ལེགས་པོ་ཡིན། གཞན་ཡང་། བྱེ་མདོ་གཉིས་ཀྱིས་བཀའ་བསྟན་བཅོས་མིང་



s
གསེར་ཕྲེང་དཀའ་གནད།
ཚིག་ཡི་གེ་གསུམ་གྱི་རང་བཞིན་དུ་འདོད་ཀྱང་དེ་གསུམ་ཀ་མིན་པར་འདོད་ཅེས་ན་ལེགས་
སོ༑ ༑འོན་ཀྱང་བྱེ་སྨྲས་ནི་ལྡན་མིན་རྫས་ཡོད་དུ་འདོད་པ་མཛོད་རང་འགྲེལ་ལྟར་རོ།།
གསེར་ཕྲེང་ལས། རྟོག་གེ་བ་རྣམས་ནི་དངོས་ཀྱི་རྗོད་བྱེད་སྒྲ་སྤྱི་དང་ཞེན་པའི་རྗོད་བྱེད་
སྒྲ་རང་མཚན་པར་འདོད་དོ། །ཞེས་བསྟན་བཅོས་ཀྱི་ངོ་བོ་ཀུན་བཏགས་དང་དངོས་མེད་
ལ་འདོད་དེ། དངོས་ཀྱི་རྗོད་བྱེད་བསྟན་བཅོས་འཛིན་པའི་རྟོག་པ་ལ་སྣང་བའི་དོན་སྤྱི་ལ་
ཁས་ལེན་ཅིང་ཞེན་པའི་རྗོད་བྱེད་སྒྲ་ལ་ཁས་ལེན་པ་ནི། རྣམ་འགྲེལ་རྩ་བ་ལས། ་ ཚིག་
སོགས་ཀུན་བཏགས་དངོས་མེད་ལ། །དངོས་པོ་ཡི་ནི་འབྲེལ་བ་འདི། ཇི་ལྟར་བུར་ན་འཇུག་
པར་འགྱུར། །ཞེས་སོགས་ལས་ཤེས་པར་བྱའོ། །གཞན་ཡང་། བྱེ་བྲག་སྨྲ་བའི་ལུགས་
ལ་གཟུགས་དང་ལྡན་མིན་འདུ་བྱེད་ཀྱི་གཞི་མཐུན་ལ་སྒྲ་འཇོག་ན། སྒྲ་ཁམས་དང་ཆོས་
ཁམས་ཀྱི་གཞི་མཐུན་ཡོད་པར་ཐལ་བ་དང་། རྩ་བར། འདུ་བྱེད་ཕུང་པོ་བཞི་ལས་གཞན།།
ཞེས་གསུངས་པ་དང་འགལ་བས་དཔྱོད།
གསེར་ཕྲེང་ལས། གོང་གི་ས་བཅད་གཉིས་པ། འཐད་ཕྱོགས་ངོས་བཟུང་བ་ལ་
གཉིས། བཀའ་དང་བསྟན་བཅོས་ཀྱི་མཚན་གཞིའོ། །དང་པོ་ནི། ཆོས་སྟོན་པ་པོར་སྣང་
བ་གཟུགས་སྐུ་གཉིས་དང་དེས་བསྟན་པར་སྣང་བ་གསུང་རབ་ཡན་ལག་བཅུ་གཉིས་ལྟ་བུ་
ནི་གདུལ་བྱའི་གཞན་སྣང་བ་འབའ་ཞིག་ལ་འཇོག་པས་ཞེས་པ་ནས་མིང་ཚིག་ཡི་གེའི་རྣམ་
པར་སྣང་བའི་ཤེས་པ་ཉིད་ལུང་དུ་བཤད་དོའི་བར་བཀའ་དང་། བསྟན་བཅོས་ནི། གཉིས་
པ་ནི། ཞེས་པ་ནས་ཞེན་པ་ཕྲ་མོ་ཡོད་པ་དེ་སྲིད་དུ་ཉན་པ་པོ་ལ་མིང་ཚིག་ཇི་ལྟར་སྣང་བ་
ལྟར་འཆད་པ་པོ་ལ་ཡང་དེ་དང་རྗེས་སུ་མཐུན་པར་འབྱུང་བས་སོ། །ཞེས་སོགས་ཀྱི་སྐབ་་་
སུ་ཆོས་སྟོན་པ་པོར་སྣང་བ་གཟུགས་སྐུ་དང་། དེ་ཡིས་བསྟན་པར་སྣང་བ་གསུང་རབ་ཡན་
ལག་བཅུ་གཉིས་ལྟ་བུ་ནི་གདུལ་བྱའི་གཞན་སྣང་འབའ་ཞིག་ལ་འཇོག་པ་ཡིན་ཏེ། བཀའི་
ངོ་བོ་སངས་རྒྱས་ཀྱི་ཡེ་ཤེས་བདག་རྐྱེན་དང་གདུལ་བྱའི་རྒྱུད་དག་པ་རྒྱུ་རྐྱེན་བྱས་པ་ལ་བརྟེན་



གསེར་ཕྲེང་དཀའ་གནད།
109
སངས་
ནས་གདུལ་བྱ་དེའི་ཤེས་པ་མིང་ཚིག་ཡི་གེའི་རྣམ་པ་དེ་དང་དེར་སྣང་བ་ཉིད་ཡིན་པའི་ཕྱིར།
ཉན་པ་པོའི་རྒྱུད་དང་འབྲེལ་གྱི། སངས་རྒྱས་ཀྱི་རྒྱུད་དང་མ་འབྲེལ་ཏེ། གཞན་དུ་ན་སང
རྒྱས་ལ་མ་རིག་པའི་འཁྲུལ་སྣང་ཡོད་པར་ཐལ་བ་རྨི་ལམ་གྱི་དཔེ་དང་བཅས་པ་གསུངས་
པ་ནི། བཀའ་གཅིག་བུ་འཇོག་ཚུལ་མ་ཡིན་ཏེ། ཕྱི་དོན་མི་འདོད་པའི་རང་སྡེ་གྲུབ་མཐའ་
སྨྲ་བ་ཀུན་འདུ་བྱས་ཐམས་ཅད་རང་འཛིན་ཚད་མ་དང་རྫས་གཅིག་ཏུ་འདོད་པས་རང་འཛིན་
ཤེས་པའི་སྣང་ཆ་ཙམ་དུ་འདོད་པ་མཐུན་ལ། དེ་མ་ཟད་སྣང་ཙམ་གྱི་ཕྱི་དོན་ཁས་ལེན་
པ་ཐལ་འགྱུར་བ་ཡང་འདོད་ཚུལ། སྤྱོད་འཇུག་ལས། སེམས་ཅན་དམྱལ་བའི་མཚོན་
ཆ་རྣམས། །སུ་ཞིག་གིས་ནི་ཆེད་དུ་བྱས། །ལྕགས་སྲེགས་ས་གཞི་སུ་ཡིས་བྱས། །མོ་
ཚོགས་དེ་དག་ཅི་ལས་བྱུང་། །དེ་འདྲ་དེ་དག་ཐམས་ཅད་ཀྱང་། །སྡིག་སེམས་ཡིན་པར་
ཐུབ་པས་གསུངས། །ཞེས་གསུངས་པ་ལྟར་ཡིན་པས་ཆོས་ཐམས་ཅད་སེམས་ཀྱི་སྣང་བ་
ཙམ་དང་སེམས་ཀྱི་བདག་ཉིད་ཙམ་དུ་གྲུབ་པའི་དོན་ཡིན་གྱི་སེམས་ཡིན་གསུངས་པ་མིན།
མདོ་ལས། ཁམས་གསུམ་པོ་འདི་ནི་སེམས་ཙམ་མོ། །ཞེས་གསུངས། འདི་ནི་ཐལ་འགྱུར་
བས་སྣང་ཙམ་གྱི་ཕྱི་དོན་ཡོད་པའི་ཁུངས་དང་། རྣལ་འབྱོར་སྤྱོད་པའི་དབུ་མ་རང་རྒྱུད་
པ་དང་། སེམས་ཙམ་པ་གཉིས་ཀྱིས་ཕྱི་དོན་མི་འདོད་པའི་ཁུངས་གཉིས་ཀར་འགྲོ་འམ་
་དཔྱད། གཞན་ཡང་། རྣམ་ངེས་ལས། ལྷན་ཅིག་དམིགས་པ་ངེས་པའི་ཕྱིར། །སྔོ་དང་
དེ་བློ་གཞན་མ་ཡིན། །ཞེས་གསུངས་པ་ལྟར། སྔོན་པོ་དང་སྔོན་འཛིན་མིག་ཤེས་གཉིས་
་ཆོས་ཅན། རྫས་གཞན་མ་ཡིན་ཏེ། ལྷན་ཅིག་དམིགས་ངེས་ཡིན་པའི་ཕྱིར། ཞེས་པའི་
སྦྱོར་བ་ལ་བརྟེན་ནས་སྔོན་པོ་དང་སྔོན་འཛིན་མིག་ཤེས་གཉིས་རྫས་ཅིག་དུ་འདོད་པ་ལ་ཕྱི་
ནོན་མི་འདོད་པའི་རང་སྡེ་གྲུབ་མཐའ་སྨྲ་བ་ཀུན་མཐུན་ལ། དེ་དག་གི་ལུགས་ལ། སྔོན་
ཛིན་མིག་ཤེས་དང་དེ་ལ་སྣང་བའི་སྔོན་པོ་གཉིས་རྫས་གཅིག་ཡིན་ལ། བག་ཆགས་གཅིག་
ཆོས་བསྐྱེད་པས་རྫས་གཅིག་པར་འདོད་པའང་མཐུན་ལ། རྫས་གཅིག་ཅེས་པའི་རྫས་ལ་



གསེར་ཕྲེང་དཀའ་གནད།
10
བག་ཆགས་འཇོག་པའང་མཐུན་ནོ། །དེ་བཞིན་དུ་སོ་སོ་སྐྱེ་བོའི་རྒྱུད་ཀྱི་སྒྲ་འཛིན་རྣ་ཤེས་
དང་དེས་ཉན་པའི་སྒྲ་གཉིས་རྫས་གཅིག་ལ། དེ་ལྟར་ན་གདུལ་བྱའི་རྒྱུད་ཀྱི་གསུང་རབ་
ཡན་ལག་བཅུ་གཉིས་ཉན་པའི་རྣ་ཤེས་དང་དེས་ཉན་པའི་གསུང་རབ་ཡན་ལག་བཅུ་གཉིས་
གཉིས་རྫས་གཅིག་ལ། དེ་བཞིན་དུ་དབང་ཤེས་གཞན་རྣམས་ཀྱི་རང་རང་གི་ཡུལ་རྣམས་
དང་རྫས་གཅིག་པའི་ཕྱིར། དེའི་ཕྱིར་ན། ཉན་པ་པོའི་རྒྱུད་དང་འབྲེལ་གྱི། སངས་རྒྱས་
ཀྱི་ཐུགས་རྒྱུད་དང་མ་འབྲེལ་ལོ། །ཞེས་དང་། གཞན་ཡང་། ལྷས་སྦྱིན་དང་མཆོད་སྦྱིན་
གྱི་མིག་ཤེས་གཉིས་ཀྱི་ཡུལ་སྔོན་པོ་གཅིག་ལ་ཐུན་མོང་དུ་དམིགས་པའི་ཚེའམ་ལྟ་བའི་ཚེ་
ལྷས་སྦྱིན་ལ་སྣང་བའི་སྔོན་པོ་དེ་མཆོད་སྦྱིན་ལ་སྣང་ངམ་མི་སྣང་ཞེ་ན། རིགས་རྒྱན་ལས།
གཅིག་ལ་སྣང་བ་གཅིག་ཤོས་ལ་མི་སྣང་གསུངས། སྡེ་བདུན་ལས་གཅིག་ལ་སྣང་བ་གཅིག་
ཤོས་ལ་སྣང་གསུངས། རྣམ་འགྲེལ་ལས། རིགས་མཐུན་བག་ཆགས་སད་པ་ཅན། །ཞེས་
གསུངས། དེ་བཞིན་དུ་ལྷས་སྦྱིན་དང་མཆོད་སྦྱིན་གཉིས་ཀྱིས་ཡུལ་གསུང་རབ་ཡན་ལག་
བཅུ་གཉིས་ལྟ་བུ་མཉམ་དུ་ཐོས་པའི་ཚེ་གཅིག་གི་ཐོས་པ་གཅིག་ཤོས་ཀྱིས་ཐོས་སམ་མ་ཐོས་
དཔྱད་དགོས། དབུ་མ་ལ་འཇུག་པ་ལས། ཆུ་འབབ་ཀླུང་ལ་ཡི་དྭགས་རྣག་བློ་ཡང་། །ཞེས་
དང་། ཐེག་བསྡུས་ལས། ཡི་དྭགས་དུད་འགྲོ་མི་རྣམས་དང་། །ལྷ་རྣམས་ཇི་ལྟར་རིགས་
རིགས་སུ། །དངོས་གཅིག་ཡིན་ནི་ཐ་དད་ཕྱིར། །དོན་མ་གྲུབ་པར་འདོད་པ་ཡིན། །ཞེས་
སོགས་ཀྱིས་བསྟན་པའི་རིགས་པའི་འགྲོས་ཕྱི་དོན་མི་འདོད་པའི་ལུགས་དང་དཔལ་ལྡན་ཐལ་
འགྱུར་བའི་ལུགས་གཉིས་ཀར་སྦྱར་ཆོག་གམ་སྙམ། དུར་ཁྲོད་སྲུང་འཁོར་དང་བཅས་པ་
གཞལ་ཡས་ཁང་ལ་ཐིམ། གཞལ་ཡས་ཁང་རང་ལ་ཐིམ། ཞེས་སོགས་སོ། །ཐེག་བསྡུས་
བཤད་སྦྱོར་ལས་ཀྱང་། རྐང་བ་དང་ཚིགས་སུ་བཅད་པའི་སྒྲར་སྣང་བ་འདོད་པའི་དོན་
གྱི་རྣམ་པའི་རྗེས་སུ་འཇུག་པ་ཉན་པའི་རྣམ་པར་རིགས་པའི་ཚོགས་སོ། །ཞེས་སོགས་ནི་
གདུལ་བྱའི་རྒྱུད་ཀྱི་བཀའ་ཡང་ཕྱི་དོན་དུ་མ་གྲུབ་པ་ཙམ་དུ་བཤད་ཀྱི་སྤྱིར་སངས་རྒྱས་ཀྱི་



གསེར་ཕྲེང་དཀའ་གནད།
711
:
རྒྱུད་ལ་བཀའ་མེད་པར་མ་བཤད་པའི་ཕྱིར། གཞན་དུ་ན། མདོ་སྡེ་རྒྱན་ལས། བདེ་གཤེགས་
གསུང་ནི་མཐའ་ཡས་ཏེ། །ཡན་ལག་དྲུག་ཅུ་བསམ་མི་ཁྱབ། །ཅེས་དང་། དེ་བཞིན་དུ་
བྱང་ས་དང་ཉི་སྣང་དང་དབུ་མ་སྙིང་པོ་དང་རྟོག་གེ་འབར་པ་སོགས་ལས་ཡན་ལག་དྲུག་
ཅུ་བཤད་པ་དང་། སངས་རྒྱས་ཀྱི་སའི་སྐུ་གསུང་ཐུགས་གསུམ་མེད་པར་ཐལ་བས་ཤིན་
ཏུ་ཕྲ་བའི་བློ་གྲོས་ཅན་གྱིས་དཔྱད་པར་བྱའོ། །སྤྱིར་བསྟན་བཅོས་ལ། བྱེད་ལས་ཀྱི་སྒོ་
ནས་ཐོར་བུ་སྡུད་པའི་བསྟན་བཅོས། འཁྲུག་པ་སྡེབས་པའི་བསྟན་བཅོས། རྒྱ་ཆེ་བ་སྡུད་
པའི་བསྟན་བཅོས། མ་ཚང་བ་ཁ་སྐོང་བའི་བསྟན་བཅོས་དང་བཞི་ཡོད། གོང་གི་གསུམ་
པ་ལ་གསུམ་ལས། སྦྱར་བ་ནི་ཞེས་པ་ནས་བསྟན་པ་ནི་བར་སྐྱེ་བོ་བློ་གྲོས་དམན་པ་དག་
ཅེས་སོགས་ཀྱི་མཚམས་སྦྱོར་གྱི་གཞུང་གི་དོན་བཤད་པ་རྫོགས་སོ། །
གསེར་ཕྲེང་ལས། མངོན་རྟོགས་རྒྱན་གྱི་དགོས་འབྲེལ་གྱི་ཤོ་ལོ་ཀ་གཉིས་ཀྱིས་དགོས་
སོགས་བཞི་བསྟན་ཚུལ་ལ། མཁས་པའི་བཤད་པ་འདྲ་མིན་མང་པོ་བཀོད་ཀྱང་གཞུང་རང་
ལུགས་ནི། དེ་ལྟར་ན་རྐང་བ་དང་པོ་གཉིས་ཀྱིས་བརྗོད་བྱ་དང་། གཞན་རྣམས་བུད་དྷ་
ནི་དང་ཚིག་གསལ་གྱིས་བཤད་པ་ལྟར་འགྲེལ་བ་འདི་ཡང་བཞེད་དོ། །ཅེས་གསུངས། དེ་
ཡང་ཚིག་རྐང་དང་པོ་བཞིའི་དོན་དོན་སྦྱོར་དུ་འགོད་ན། རྣམ་པ་ཐམས་ཅད་མཁྱེན་པ་ཉིད་
ཀྱི་ལམ་དང་དེས་མཚོན་པའི་ལྷག་མ་བདུན་དང་བཅས་པ་སྟོན་པ་སངས་རྒྱས་ཀྱིས་ཡུམ་
ཀྱི་མདོ་ལས་བཤད་པ་གང་ཡིན་པ་ཆོས་ཅན། གཞན་ཕྱི་རོལ་བ་དང་ཅིག་ཤོས་འདོད་ཆགས་
དང་བྲལ་བ་ལ་སོགས་པའི་ཐོས་པ་ལས་བྱུང་བ་ལ་སོགས་པའི་ཤེས་པའི་རིམ་གྱིས་མ་མྱངས་
་་བ་ཡིན་ཏེའམ་མྱོང་བ་མ་ཡིན་ཏེ། ཆོས་སྤྱོད་ཕར་ཕྱིན་བཅུའི་བདག་ཉིད་ཅན་ཡིན་པའི་ཕྱིར་
རམ། ཡང་ན་ཆོས་སྤྱོད་སེམས་བསྐྱེད་སོགས་རྣམ་མཁྱེན་མཚོན་བྱེད་ཀྱི་ཆོས་བཅུ་ཡི་བདག་
ཉིད་ཅན་ཡིན་པའི་ཕྱིར། རྟགས་དང་པོ་གསེར་ཕྲེང་། རྟོགས་དཀའི་སྣང་བ་དང་། རྟོགས་
་ཁྱིམ་རྣམ་བཤད་ལྟར་རོ། །དེ་ཡང་རིམ་པ་ལྟར་མདོའི་དངོས་བསྟན་དང་། མངོན་རྟོགས་



12
གསེར་ཕྲེང་དཀའ་གནད།
རྒྱུན་གྱི་དངོས་བསྟན་གྱི་དབང་དུ་བྱས་པས་གཉིས་ཀ་རང་ལུགས་སོ། །མདོ་པད་དཀར་
ལས། མགོན་པོ་དེ་རིང་བདག་ཅག་ཉན་ཐོས་གྱུར། །བྱང་ཆུབ་དམ་པ་ཡང་དག་བསྒྲགས་
པར་བགྱི། །བྱང་ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་བདག་ཅག་ཉན་ཐོས་མི་ཟད་
འདྲ། །ཞེས་པའི་སྐབས་ནས་བསྟན་པའི་རྒྱུ་མཚན་གཉིས་ནི་བྱང་སེམས་ལ་ནི་ཉན་ཐོས་
དང་འདྲ་བའི་རྒྱུ་མཚན་དང་། ཉན་ཐོས་རྣམས་ལ་ཐོས་སྒྲོགས་ཀྱི་དོན་དངོས་ཡིན་པའི་
རྒྱུ་མཚན་ཡིན་པའི་ཕྱིར། དེའི་ཕྱིར། ཉན་ཐོས་ཐོས་སྒྲོགས་སུ་བཤད་པ་ལྟར་དོན་གཉེར་
མེད་པར་ཐོས་པས་མྱོང་བ་ལ་སྦྱར་བ་རྒྱན་སྣང་དང་། དོན་དུ་གཉེར་བའི་སྒོ་ནས་ཐོས་བསམ་
སྒོམ་གསུམ་གྱི་ཡུལ་ལ་སྦྱར་བ་འགྲེལ་བ་འདི་ཡིན་པས་འགྲེལ་བ་ཆེ་ཆུང་གཉིས་ཀྱི་དགོངས་
པ་མཐུན་པའང་ཤེས་པར་བྱའོ། །གཞན་ཡང་། དགོས་འབྲེལ་ངག་གི་བསྟན་ཚུལ་བརྗོད་
བྱའི་གཙོ་བོ་ལ་དངོས་བསྟན་དུ་སྦྱར་བ་དང་། སྒྲས་ཟིན་ལ་དངོས་བསྟན་དུ་སྦྱར་བའི་ཚུལ་
གཉིས་ཡོད་པའི་དང་པོ་ཉི་སྣང་དང་ཕྱི་མ་རྒྱན་སྣང་གི་སྦྱར་ཚུལ་ཡིན་པ་བཞིན་དུ་སྔ་མ་གསེར་
ཕྲེང་དང་། ཕྱི་མ་རྣམ་བཤད་ལས་སྦྱར་བས་དེ་གཉིས་ཀ་ཡང་རང་ལུགས་སོ། །དེ་དག་
ནི་གསེར་ཕྲེང་གི་ཁོང་ན་གནས་པའི་མན་ངག་ཡིན་ནོ། །འོ་ན། ཡུམ་གྱི་མདོ་ཡི་དོན་དངོས་
པོ་བརྒྱུད་ཆོས་ཅན། བློ་ལྡན་བྱང་སེམས་རྣམས་ཀྱིས་དྲན་པ་ལ་བཞག་ནས་ས་བཅུ་བགྲོད་
དེ་མཐོང་བ་སྟེ་རྣམ་མཁྱེན་མངོན་དུ་བྱེད་པར་འགྱུར་བ་མི་རིགས་པར་ཐལ། གཞི་ཤེས་
ནི་ཉན་རང་གི་ལམ་ཡིན་པའི་ཕྱིར་ཏེ། མངོན་རྟོགས་རྒྱན་ལས། ཉན་ཐོས་ཞི་བ་ཚོལ་རྣམས་
ཞེས་དང་། ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་དུ་འདོད། །ཅེས་
གསུངས་པའི་ཕྱིར། ཞེ་ན། གསེར་ཕྲེང་ལས། དེས་ན་བྱང་སེམས་དང་སངས་རྒྱས་ལ་
གཞི་ཤེས་ཡོད་པར་གསུངས་པ་ནི་གཉེན་པོ་གཞི་ཤེས་ལ་དགོངས་ཤིང་དེ་ནི་སྤང་བྱའི་སྒོ་
ནས་མིང་བཏགས་པའོ། །ཞེས་གསུངས་པ་ལས་ཤེས་པར་བྱའོ། །རྣམ་བཞག་གི་རྟེན་སོ་
སོར་བཤད་པ་དང་འབྲེལ་ཚུལ་སྔར་བཤད་ཟིན་པ་ལྟར་རོ། །ས་པཎ་གྱི་བསྟན་པ་སྤྱིའི་རྣམ་



གསེར་ཕྲེང་དཀའ་གནད།
115
བཤད་ལས། ཆོས་སྤྱོད་བཅུ་ནི། སྤྱིར་ཡན་ལག་བདུན་གྱི་སྟེང་དུ་སྐྱབས་འགྲོ་དང་། སྨོན་
འཇུག་གི་སེམས་བསྐྱེད་གཉིས་དང་བཅུ་ལ་བཤད་དོ། །བྱ་བ་རྩོམ་པའི་དགོས་པ་ཡིན། །ཞེས་
པའི་སྐབས་ནས་བསྟན་པའི་དགོས་པ་ལ། རྣམ་པ་ཐམས་ཅད་མཁྱེན་ཉིད་ལམ། །ཞེས་
པའི་དངོས་བསྟན་གྱི་ལམ་ཡིན་མིན་གཉིས་དང་། མ་ཟད་སྐུ་བཞི་ཀ་ཡོད་མེད་སོགས་དཔྱད་
བྱ་མང་། རྣམ་པ་ཐམས་ཅད་མཁྱེན་ཉིད་ལམ། །ཞེས་པའི་སྐབས་ནས་བསྟན་པའི་དངོས་
པོ་བརྒྱད་པོ་གང་རུང་ཡིན་ན། རང་མཚོན་བྱེད་ཀྱི་དོན་བདུན་ཅུ་བོ་གང་རུང་ལ་རང་དང་
རྫས་གཅིག་ཐ་དད་གཉིས་ཀ་ཡོད་པས་ཁྱབ་བམ་མ་ཁྱབ། དོན་བདུན་ཅུ་བོ་གང་རུང་ཡིན་
ན༑ རང་གི་མཚོན་བྱའི་དངོས་པོ་བརྒྱད་པོ་གང་རུང་དང་ངོ་བོ་ཐ་དད་ཡིན་པའི་ཁྱབ་མ་
ཁྱབ་སོགས་གཞོན་ནུའི་དགའ་སྟོན་ཤིན་ཏུ་མང་བས་སྤྲོས་ཤིག །གཞན་ཡང་ཅུང་ཟད་འཆད་
པར། སྤོབས་པ་བཞི་ལྡན་གྱི་རྒྱལ་བའི་གསུང་རབ་དེ། བཀའི་མཚན་ཉིད་དུ་འཇོག །སྤོབས་
པ་བཞི་ནི། ལྷག་བསམ་བསྐུལ་བའི་མདོ་ལས། བྱམས་པ་གཞན་ཡང་རྒྱུ་བཞིས་ནི་སྤོབས་
པ་ཐམས་ཅད་སངས་རྒྱས་ཀྱི་གསུང་ཡིན་པ་རིག་པར་བྱའོ། །བཞི་གང་ཞེ་ན། ། བྱམས་
པ་འདི་སྤོབས་པ་དོན་དང་ལྡན་པ་ཡིན་གྱི་དོན་དང་མི་ལྡན་པ་མ་ཡིན་པ་དང་། ཆོས་དང་
ལྡན་པ་ཡིན་གྱི་ཆོས་དང་མི་ལྡན་པ་མ་ཡིན་པ་དང་། ཉོན་མོངས་པ་ཟད་པར་བྱེད་པ་ཡིན་
གྱི་ཉོན་མོངས་པ་འཕེལ་བར་བྱེད་པ་མ་ཡིན་པ་དང་། མྱ་ངན་ལས་འདས་པའི་ཡོད་ཏན་
དང་ཕན་ཡོན་སྟོན་པ་ཡིན་གྱི་འཁོར་བའི་ཉེས་པ་འཕེལ་བར་བྱེད་པ་མ་ཡིན་པ་སྟེ། ཞེས་
དང་། རྣམ་འགྲེལ་ལས། འབྲེལ་བ་དང་ནི་རྗེས་མཐུན་ཐབས། །སྐྱེས་བུའི་དོན་ནི་རྗོད་
བྱེད་དག །ཅེས་གསུངས་པའི་ཕྱིར། མདོར་བསྡུས་ན། བརྗོད་བྱའི་ཞེན་དོན་དང་ལྡན་
པ༑ རྗོད་བྱེད་ཚིག་སྐྱོན་མེད་པའི་འབྲེལ་ཆགས་པ། བྱེད་ལས་ཉོན་མོངས་སྤོང་ཕྱིར་དུ་
གསུངས་པ། ཕན་ཡོན་ཞི་བ་མྱང་འདས་སྟོན་པའོ། །ཉོན་སྒྲིབ་སྤངས་པའི་བྱང་འཕགས་
ཁོ་ན་ལ་གསུངས་པའི་མདོ་ཡོད་མོད་དེ་ཁོ་ནའི་ཆེད་དུ་མ་གསུངས་བའི་ཞིབ་ཆ་དགོས། ལེགས་



714
གསེར་ཕྲེང་དཀའ་གནད།
བཤད་སྙིང་པོ་ལས། དེ་ཡང་མྱང་ངན་འདའ་ཕྱིར་ཏེ། །ཞི་འགྱུར་མིན་མཛད་ཁྱོད་ལ་
མེད། །ཅེས་གསུངས་པའི་ཕྱིར། བསྟན་བཅོས་ནི། རྣམ་བཤད་རིགས་པ་ལས། ཉོན་
མོངས་དགྲ་རྣམས་མ་ལུས་འཆོས་པ་དང་། །ངན་འགྲོའི་སྲིད་ལས་སྐྱོབ་བྱེད་གང་ཡིན་པ།།
འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་
མེད། །ཅེས་དང་། གསེར་ཕྲེང་ལས། སངས་རྒྱས་ཀྱི་བཀའ་ཡང་བསྟན་བཅོས་སུ་འདོད།
ཅེས་གསུངས། བཀའ་ལ་དབྱེ་ན། བརྗོད་བྱའི་སྒོ་ནས་དྲང་ངེས་གཉིས། དེ་ཡང་གྲུབ་
མཐའ་སོ་སོའི་འཇོག་ཚུལ་མི་འདྲ་བ་ཤེས་དགོས། སྡེ་སྣོད་གསུམ་ཡང་བརྗོད་བྱའི་སྒོ་ནས་
དབྱེ་ན་ལྷག་པ་ཚུལ་ཁྲིམས་ཀྱི་བསླབ་པ་གཙོ་བོར་སྟོན་པའི་ལེགས་བཤད་དེ། འདུལ་བའི་
སྡེ་སྣོད། མདོ་སྡེ་ལ་ལྷག་པ་ཏིང་ངེ་འཛིན་གྱི་བསླབ་པ། མངོན་པ་ལ་ལྷག་པ་ཤེས་རབ་
ཀྱི་བསླབ་པ་གཅོ་བོར་སྟོན་པའོ། ལྷག་པའི་དོན་ནི་ཁྱད་པར་བཞི་ལྡན་ཡིན་ཏེ། མདོ་སྡེ་
རྒྱན་ལས། གཞན་དང་ཐུན་མོང་མ་ཡིན་ལྡན་པ་དང་། །ཁམས་གསུམ་ཉོན་མོངས་རྣམས་
སྤོང་རྫོགས་བྱེད་དང་། །ངོ་བོ་ཉིད་དག་དྲི་མས་དག་པ་སྟེ། །ཚངས་སྤྱོད་ཡོན་ཏན་བཞི་
ལྡན་ཡིན་པར་འདོད། །ཅེས་གསུངས་པའི་ཕྱིར། མངོན་པའི་སྡེ་སྣོད་ལ་ཀུན་རྫོབ་པའི་
མངོན་པའི་མདོ་དང་དོན་དམ་པའི་མངོན་པའི་མདོ་གཉིས་སྤྱན་རས་གཟིགས་བརྟུལ་ཞུགས་
ཀྱིས་བཤད་པ་ལྟར་རོ། །ཕྱི་མ་ལ་ཤེར་མདོ་བཞག་ན་ལེགས། མངོན་པ་ལ་དོན་དམ་པ་
དང་བརྡར་བཏགས་པ་གཉིས་ཡོད་པ་མཛོད་རྩ་ལྟར་རོ། །ཆེད་དུ་བྱ་བའི་སྒོ་ནས་ཐེག་པ་
ཆེ་ཆུང་གི་བཀའ་གཉིས། གཉེན་པོའི་སྒོ་ནས་ཆོས་ཕུང་བརྒྱད་ཁྲི་བཞི་སྟོང་། ཡན་ལག་
གི་སྒོ་ནས་གསུངས་དབྱངས་ཡན་ལག་དྲུག་ཅུའི་བཀའ་དང་། ངོ་བོ་དང་བྱེད་ལས་ཅི་རིགས་
ཀྱི་སྒོ་ནས་གསུང་རབ་ཡན་ལག་བཅུ་གཉིས་དང་དགུ་གཉིས་ཡོད། གཞན་ཡང་། བཀའ་
ལ་ཞལ་ནས་གསུངས་པ་དང་། རྗེས་སུ་གནང་བ་དང་། བྱིན་གྱིས་བརླབས་པའི་བཀའ་
གསུམ། དང་པོ་ནི་བཀའ་འགྱུར་ཕལ་ཆེར་དང་། གཉིས་པ་ནི། འདི་སྐད་བདག་གི་ཐོས་



གསེར་ཕྲེང་དཀའ་གནད།
75
སོགས་གླེང་གཞིའི་ལེའུ་དང་། གསུམ་པ་ལ། སྐུས་བྱིན་གྱིས་བརླབས་པ་མདོ་སྡེ་ས་བཅུ་
བ་ལྟ་བུ་དང་། གསུང་གིས་བྱིན་གྱིས་བརླབས་པ་མ་སྐྱེས་དགྲའི་འགྱོད་པ་བསལ་བའི་མདོ་
ལྟ་བུ། ཐུགས་ཀྱིས་བྱིན་གྱིས་བརླབས་པའི་བཀའ་ལ་གསུམ་ལས། ཐུགས་ཏིང་ངེ་འཛིན་
གྱིས་བྱིན་གྱིས་བརླབས་པ་ཤེར་སྙིང་ལྟ་བུ། ཐུགས་ཐུགས་རྗེས་བྱིན་གྱིས་བརླབས་པ་གནོད་
སྦྱིན་དང་ལྷ་ཀླུ་སོགས་རང་རང་གི་སྔགས་སྨྲས་པ་སངས་རྒྱས་ཀྱི་ཐུགས་རྗེས་ནུས་པ་ཁྱད་
པར་ཅན་དུ་བྱིན་གྱིས་བརླབས་པ་ལྟ་བུ། ཐུགས་བདེན་པས་བྱིན་གྱིས་བརླབས་པ་དེའི་མཐུས་
རི་དང་ཤིང་དང་འོད་ཟེར་སོགས་ལས་ཆོས་ཀྱི་ཚིག་བྱུང་བ། དཔེར་ན། བརྩམས་པར་
བྱ་ཞིང་དབྱུང་བར་བྱ། །ཞེས་སོགས་བྱུང་བ་ལྟ་བུའོ། །གདུགས་དཀར་དང་གསེར་འོད་
རྔ་སྒྲ་སོགས་གོང་དུ་བཤད་ཟིན་པ་རྣམས་སོ། །བརྒྱད་སྟོང་པ་རིལ་པོ་བརྒྱད་སྟོང་པ་ཡིན་
མིན་དང་། བརྒྱད་སྟོང་པ་ཡིན་ན་ལེའུ་སོ་གཉིས་དང་ལྡན་པའི་ཁྱབ་མ་ཁྱབ་དང་། གསུང་
མ་ཐག་པའི་བརྒྱད་སྟོང་པ་ལ་ལེའུ་སོ་གཉིས་ཡོད་མེད་དང་། བོད་སྐད་དུ་བསྒྱུར་པའི་བརྒྱད་
སྟོང་པ་སངས་རྒྱས་ཀྱིས་གསུངས་མ་གསུངས་དང་། བོད་སྐད་དུ་གྱུར་པའི་བརྒྱད་སྟོང་
པའི་གདུལ་བྱ་ལ་རྒྱ་གར་པ་ཡོད་མེད་སོགས་ནི་གཞོན་ནུའི་རིག་པ་འཕེལ་ཐབས་སུ་སྣང་
ངོ་༑ ༑བརྒྱད་སྟོང་པ་རིལ་བོ་ལ་དགོས་སོགས་ཆོས་བཞི་དང་ལེའུ་སོ་གཉིས་ཡོད་མེད། བརྒྱད་
སྟོང་པ་རིལ་པོ་མངོན་རྟོགས་རྒྱན་གྱི་སྐབས་དང་པོའི་བཤད་བྱ་རྩ་བའི་མདོ་ཡིན་མིན་སོགས་
སོ༑ ༑
གསེར་ཕྲེང་ལྷ་སའི་ཞོལ་པར་མའི་ཤོག་གྲངས་རེ་གཅིག་གི་རྒྱབ་ཏུ་རྩོམ་པ་ལ་འཇུག་
པའི་བྱ་བ་བཤད་ཟིན་ནས། ད་བརྩམ་བྱ་གཞུང་གི་རང་བཞིན་བཤད་པ་ལ་གསུམ། རྒྱས་
པ་ལ་དད་པ་ལ་བརྒྱད། འབྲིང་ལ་དད་པ་ལ་དྲུག །བསྡུས་པ་ལ་དད་པ་ལ་གསུམ་དུ་དབྱེ་
བའོ། །དང་པོ་ལ་གཉིས། ལུས་རྣམ་པར་བཞག་པ་དང་། ཡན་ལག་རྒྱས་པར་བཤད་
པའོ། །དང་པོ་ལ་བཞི། མཚམས་སྦྱར་ཏེ་ལུས་དགོད། དགོས་པ་ཅན་གྱི་ལུས་ཉིད་བཤད།



116
གསེར་ཕྲེང་དཀའ་གནད།
ལུས་ཀྱིས་བསྡུས་པའི་དོན། ཚིག་དོན་མི་འཆད་པའི་རྒྱུ་མཚན་ནོ། །དང་པོ་ནི་སྔར་བཤད་
པ་དེ་ལྟར་འབྲེལ་བ་ལ་སོགས་པ་བསྙད་ནས། ཞེས་སོགས་ཀྱི་མཚམས་སྦྱར་འདི་བཤད་
པ་ཡོངས་སུ་རྫོགས་པ་དང་། བཤད་པ་ལ་འཇུག་པའི་མཚམས་སྦྱར་གཉིས་ཀ་ཡིན་ནམ་
སྙམ་སྟེ། དེ་ལྟར་བསྡུས་པའི་དོན་ཀུན་བསྟན་ནས། ཞེས་སོགས་ཀྱི་མཚམས་སྦྱར་དེ་གཉིས་
ཀ་ཡིན་པར་འོག་ནས་གསུངས་པ་ནི། གསེར་ཕྲེང་ལུས་རྣམ་གཞག་རྫོགས་མཚམས་ལས།
འདི་ལ་ནི་དང་པོ་གཉིས་ཚང་ལ། ཕྱི་མ་ནི་རིགས་དང་དམིགས་རྣམ་གྱི་མཚམས་སྦྱོར་ལྟ་
བུའོ། །ཞེས་གསུངས་པའི་དང་པོ་གཉིས་འདི་ལའང་ཚང་ངམ་སྙམ་སྟེ་འོན་ཀྱང་དཔྱད་པར་
བྱའོ། །གོང་དུ་ལུས་རྣམ་པར་བཞག་པ་ལ། ས་བཅད་བཞི་ཡོད་པའི་ས་བཅད་དང་པོ་གསུམ་
ཀྱི་སྐབས་སུ་བསྟན་པའི་ལུས་གསུམ་ལ་ཁྱད་པར་ཇི་ལྟར་ཡོད་པའི་ཤེས་ན། ལུས་རྣམ་བཞག་
གི་ཚིགས་བཅད་བཅོ་ལྔའི་དོན་ལ་མཁས་པར་འགྱུར་རོ། །ཁྱད་པར་ནི་བསྟན་ཚུལ་གྱི་སྟེང་
ནས་ཡོད་ལ། ཇི་ལྟར་བསྟན་ཚུལ་ནི་གཞུང་ལས་གསལ་མོད་ཕྱི་མའི་འཐད་དུ་བྱེད། གཞན་
ཡང་། གོང་གི་དེ་ལྟར་འབྲེལ་བ་ཞེས་སོགས་ཀྱི་མཚམས་སྦྱར་དེ། དྲི་བས་ལན་འདྲེན་
པའི་མཚམས་སྦྱོར་ཡང་ཡིན་ཏེ། གསེར་ཕྲེང་ལས། ཡུམ་གྱི་མདོ་ལས་བཤད་པའི་མ་
ལུས་པ་ཅི་སྟོན་ཞེས་དྲིས་ནས། ལན་དུ་བསྟན་བཅོས་ཀྱིས་འདི་སྟོན་ཞེས་སྦྱར་ན་འབྲེལ་
གྱི༑ ཞེས་གསུངས་པའི་ཕྱིར། དེ་ལ་འོག་ཏུ་བཤད་པའི་མཚམས་སྦྱར་གསུམ་ཀའི་དོན་
ཚང་ཟེར་དགོས་སམ་སྙམ་དཔྱད་པར་བྱ། གསེར་ཕྲེང་ལས། ཇི་ལྟར་ན། དགོས་པ་ནི།
འཆད་ཉན་སླ་བའི་ཕྱིར་ཏེ། དེ་ཡང་དཀྱུས་ས་བསྟན་པའི་རྟ་ཞེས་པ་ནས་རྒྱས་བཤད་དུ་
བསྟན་བཅོས་ཀྱི་དོན་རྣམ་པར་དབྱེ་བར་བྱས་པ་མ་འཛིངས་པའམ་མ་འཁྲུགས་པ་ཉིད་ཀྱིས་
འཆད་པ་པོས་བཤད་པར་བྱ་སླ་བར་བྱམས་པས་གཟིགས་ནས་སོ། །ཡང་ནི་དགོས་པ་སྔ་
མར་མ་ཟད་པའོ། །ཞེས་གསུངས། འོ་ན། གོང་དུ་ས་བཅད་བཞི་པ། ཚིག་དོན་མི་བཤད་
པའི་རྒྱུ་མཚན་ནོ། །ཞེས་གསུངས་པ་ཇི་ལྟར་ཡིན། སློབ་དཔོན་སེང་གེ་བཟང་པོས་མངོན་



གསེར་ཕྲེང་དཀའ་གནད།
717
རྟོགས་རྒྱན་གྱི་ལུས་རྣམ་བཞག་གི་ཚིགས་བཅད་བཅོ་ལྔ་འགྲེལ་བ་དོན་གསལ་གྱི་སྐབས་སུ་
བཤད་པའམ་འགྲེལ་ན་རྗེ་བཙུན་བྱམས་པས་གཟིགས་པའི་དགོས་པ་གཉིས་ལྟ་བུ་འགྲེལ་བ་
དོན་གསལ་ལའང་ཚང་ཆོག་པའི་ཕྱིར་སྙམ་པའི་དོགས་པ་སྐྱེ་རུང་ངོ༌། །
གསེར་ཕྲེང་ལས། གསུམ་པ་ལ་གཉིས། འདོད་པ་དགོད་པ་དང་། དེའི་འཐད་
ཕྱོགས་བསྟན་པའོ། །དང་པོ་ལ་གསུམ། གནོད་འཇོམས་དང་། ཕྱོགས་གླང་རྗེས་འབྲང་
དང་བཅས་པ་དང་། དེ་ལས་གཞན་པའི་ལུགས་སོ། །དང་པོ་ནི། ཡུམ་གསུམ་གནོད་
འཇོམས་ལས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཞེས་བྱ་བ་ནི། ཞེས་པ་ནས་རྣམ་པ་འདི་
དགུའི་ཕ་རོལ་ཏུ་སོན་པའི་ཕྱིར། ཞེས་སངས་རྒྱས་ཀྱི་སའི་རྡོརཏིང་སྣང་མེད་ཀྱི་ཆོས་དབྱིངས་
ཡེ་ཤེས་འཇོག་ལ། སངས་རྒྱས་ཀྱི་རྗེས་ཐོབ་སྣང་བཅས་མེ་ལོང་ལྟ་བུ་ཡེ་ཤེས་དང་། མཉམ་
ཉིད་ཡེ་ཤེས་དང་། སོ་སོར་རྟོག་པའི་ཡེ་ཤེས་དང་། བྱ་སྒྲུབ་ཡེ་ཤེས་བཞི་དང་། ཉན་
རང་དགྲ་བཅོམ་པའི་ཡེ་ཤེས་རྣམས་ཤེར་ཕྱིན་གྱི་འབྲས་བུ་དང་། གཞུང་རྣམས་ཤེར་ཕྱིན་
གྱི་རྒྱུ་ཡིན་པས་རྒྱུ་དང་འབྲས་བུའི་མིང་གིས་བཏགས་པ་དང་། མོས་སྤྱོད་ནས་ས་བཅུའི་
བར་གྱི་བྱང་སེམས་ཀྱི་ལམ་ལ་ཤེར་ཕྱིན་གྱི་མིང་ཙམ་འཇུག་པས་བཏགས་པ་བར་བཤད་
ཅིང་། འབུམ་གྱི་གནོད་འཇོམས་དང་། མན་ངག་རྗེས་འབྲང་གཉིས་ཀྱང་དེ་བཞིན་ནོ།།
འདིར་བོད་སྔ་མ་རྣམས་ཀྱིས་རྒྱུན་མཐའི་ཡེ་ཤེས་ལ་བཞེད་པར་འཆད་པ་ནི། གནོད་འཇོམས་
གཉིས་དང་མན་ངག་རྗེས་འབྲང་གསུམ་གྱི་བཤད་ཚུལ་མ་ཤེས་པར་གསེར་ཕྲེང་ལས་
གསུངས་པའི་ཕྱིར། གསེར་ཕྲེང་ལས། ཡེ་ཤེས་བཞི་རྣམས་ནི་ཤེར་ཕྱིན་བཏགས་པ་བ་
ཡིན་ལ་སྔ་མ་མཚན་ཉིད་པར་བཞེད་དོ། །ཅེས་གསུངས་པ་ལས་ཤེས་པར་བྱའོ། །གནོད་
འཛོམས་གཉིས་དང་མན་ངག་རྗེས་འབྲང་གསུམ་གྱིས་ཤེར་ཕྱིན་བཏགས་པ་བར་འདོད་པའི་
བཞི་པོ་རེ་རེ་ལ་རྟོག་བཅས་རྟོག་མེད་གཉིས་གཉིས་བཤད་པས་ཤེར་ཕྱིན་བཏགས་པ་བར་
འདོད་དོ། །གཉིས་པ་ཕྱོགས་གླང་རྗེས་འབྲང་དང་བཅས་པས་ཇི་ལྟར་འདོད་པའི་ཚུལ་ནི་



zi8
གསེར་ཕྲེང་དཀའ་གནད།
གཞུང་ལས་ཤིན་ཏུ་གསལ་ལ། བརྒྱད་སྟོང་བསྡུས་ཀྱི་གཞུང་དོན་གཙོ་ཕལ་ལ་དགོངས་
པ་འོག་ཏུ་འཆད་དོ། །ཚིག་གསལ་ལས། ཤེར་ཕྱིན་ལ། ངོ་བོ་ཉིད་དང༌། དེ་ལ་བརྟེན་
པའི་ཤེར་ཕྱིན་གཉིས་སུ་དབྱེ་ནས། དང་པོ་ནི། ཆོས་རྣམས་ཀྱི་གནས་ལུགས་ལ་འདོད་
ལ༑ དེ་ལ་བདེན་པ་གཉིས་ཀྱི་གནས་ལུགས་འཇོག་གམ་སྙམ། ཕྱི་མ་ལ་སེམས་དང་སེམས་
བྱུང་གཉིས་དང་
། གཞུང་དང་ལམ་དང་འབྲས་བུ་གསུམ་ལས་དང་པོ་གཉིས་ཐོབ་བྱེད་དང་།
ཕྱི་མ་ནི་ཐོབ་བྱ་སྟེ་རང་བཞིན་དང་ཐ་མི་དད་པ་ཤེར་ཕྱིན་གྱི་གཙོ་བོ་མི་རྟོག་ཡེ་ཤེས་སུ་ཆོས་
ཀྱི་བཤེས་གཉེན་གྱིས་བཤད་དོ། །འདིས་ཀྱང་ལུང་དེའི་དོན་གཙོ་ཕལ་ལ་འདོད་དོ། །ཅེས་
གསེར་ཕྲེང་ལས་གསུངས་པའི་ཕྱིར་རོ། །གསུམ་པ་དེ་ལས་གཞན་པའི་ལུགས་སོ། །ཞེས་
གསུངས་པ་ནི། ཤཱནྟི་བ་དང་། ཡེ་ཤེས་ཞབས་དང་། བི་མ་ལ་མི་ཏྲ་གསུམ་གྱི་ལུགས་
གསུམ་མོ། །དང་པོ་ནི། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས། ཞེས་
སྦྱོར་པའི་ལམ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་ཞེ་ན། དེའི་རྒྱུ་ཡིན་པའི་ཕྱིར་རོ།།
ཞེས་དང་། ཆོས་ཀྱི་སྐུ་དང་དེ་རྣམས་བརྒྱད། །ཅེས་བྱ་བ་ནི། ཆོས་ཀྱི་སྐུ་མཛད་པ་དང་
བཅས་པ་དེའི་འབྲས་བུ་ཉིད་ཡིན་པའི་ཕྱིར་རོ། །ཤེར་ཕྱིན་མཚན་ཉིད་པ་ནི་རྣམ་གཡེང་
གི་རྟོག་པ་བཅུའི་གཉེན་པོ་ས་བཅུའི་མཉམ་གཞག་ཡེ་ཤེས་ལ་འདོད་ལ། ཡེ་ཤེས་ཞབས་
ཀྱིས་ནི། སྤྱིར་ཤེས་རབ་ནི་ཆོས་རབ་ཏུ་རྣམ་འབྱེད་དང་། དེའི་ཕ་རོལ་ནི་མོས་པ་སྤྱོད་
པའི་སྐབས་སུ་ཆོས་རྣམས་བདག་མེད་པར་ཡིད་ཆེས་པ་དང་། རབ་དུ་དགའ་བ་ལ་སོགས་
པ་ས་བཅུའི་སྐབས་ན་ནི་རྟོག་པ་ཐམས་ཅད་དབེན་པས་ཕ་རོལ་དེའི་བདག་ཉིད་དུ་གྱུར་པར་
འདོད་ལ། བི་མ་ལ་མི་ཏྲས་ནི། དོན་དམ་པའི་ཤེས་རབ་ཀྱི་ཕ་རོལ་དུ་ཕྱིན་པ་ནི་འབྲས་
བུའི་ས་ཁོ་ན་དང༌། སྒྲུབ་པ་བཞི་ནི་རྒྱུའི་བདག་ཉིད་དོ། །ཞེས་འདོད་ལ། དེ་ལྟར་རྒྱུ་དང་
འབྲས་བུ་ལ་སྦྱར་ནས་ཡུལ་གྱི་བདུན་པ་ཡིན་ནོ། །ཞེས་དང་རྒྱུ་མཚན་གྱི་བདུན་པ་ཡིན
ནོ༑ ༑ཞེས་རིམ་བཞིན་རྣམ་དབྱེ་དགོས་ཆེད་དང་། གནས་གཞི་ལ་སྦྱར་ནས་བཤད་ཚུལ་



གསེར་ཕྲེང་དཀའ་གནད།
གཞུང་ལས་ཤེས་པར་བྱའོ། །དེ་ལྟར་ན་འདི་དང་སྔ་མ་གཉིས་ཀ་ཡང་སློབ་ལམ་ན་ཤེར་
ཕྱིན་མཚད་ཉིད་པ་བཞེད་པ་ཡིན་ནོ། །ཞེས་གསེར་ཕྲེང་ལས་གསུངས་པའི་ཕྱིར་རོ། །
གསེར་ཕྲེང་ལས། གཉིས་པ་ནི། དེ་ལྟར་འདོད་པ་ཐ་དད་པ་དེ་དག་ལས་འདིར་
གང་ཞིག་གཟུང་ཞེ་ན། ཞེས་པ་ནས། དེས་ན་ལམ་ནི་ཕལ་པ་ཡིན་ཀྱང་མཚན་ཉིད་པར་
མི་འགལ་ཏེ་མི་ཕལ་བ་བཞིན་ནོ། །ཞེས་ཤེར་ཕྱིན་གཙོ་བོ་སངས་རྒྱས་དང་། ཤེར་ཕྱིན་
ཕལ་བ་ལམ་ཤེར་ཕྱིན་བྱང་སེམས་ལ་ཡོད་པར་རིགས་པ་བཅུ་གཉིས་དང་དཔེ་གཅིག་བཅས་
བཅུ་གསུམ་དང་། ལུང་གསུམ་དང་། ཡུམ་བར་མའི་མདོ་དང་རྒྱན་ལས། ཚུ་རོལ་ཕ་
རོལ་མཐའ་ལ་མིན། །ཞེས་སོགས། འཇུག་པར། ཇི་ལྟར་ལོང་བའི་ཆོགས་ཀུན་བདེ་
བླག་ཏུ། །ཞེས་པ་ནས། མིག་ཉམས་ཡོན་ཏན་བླངས་ཏེ་རྒྱལ་ཉིད་འགྲོའི་བར་གཉིས་ཀྱི་
བཤད་ཚུལ་དང་ཡང་འགལ་བར་གསུངས་པ་དང་། མ་ཟད་སློབ་ལམ་དང་ཤེར་ཕྱིན་འགལ་
བར་འདོད་པ་དག་གིས་བདེ་བར་གཤེགས་པ་ཀུན་གྱི་གཤེགས་ཤུལ། རྒྱལ་བ་རྣམས་ཀྱི་
ཟག་མེད་ཀྱི་ཕུང་པོ་སྐྱེད་བྱེད། བྱང་ཆུབ་སེམས་དཔའ་རྣམས་ཀྱི་ཐར་ལམ་ཚོལ་བའི་མིག་
གཅིག་བུ་དེ་ཉིད་སྤངས་པས། དེ་བཞིན་གཤེགས་པ་རྣམས་ཀྱི་ཡུམ་འཚོ་བ་དང་བྲལ་ཞིང་
རྒྱལ་སྲས་རྣམས་ཀྱི་མིག་ཉམས་པར་བྱས་པ་ཡིན་ནོ། །ཞེས་གསེར་ཕྲེང་ལས་གསུངས་
པའི་ཕྱིར། གསེར་ཕྲེང་ལས། ཤེར་ཕྱིན་གཅིག་པུའི་ས་མཚམས་མ་ཟད་ཕར་ཕྱིན་ཐམས་
ཅད་ཀྱི་ས་མཚམས་ཀྱང་དེ་ལྟར་འདོད་པར་གྱིས་ཤིག །ཅེས་གསུངས་པས་དེ་གཉིས་དོན་
གཅིག་ཡིན་ནོ། །གསེར་ཕྲེང་ལས། དེ་ལྟ་ན་ཡང་གཞུང་སྟོང་ཕྲག་བརྒྱ་བ་ལྟ་བུ་ནི་སྔར་
བཤད་པ་ལྟར་གདུལ་བྱའི་རྒྱུད་ཀྱི་རྣམ་རིག་མིང་ཚིག་ཏུ་སྣང་བ་ཙམ་ཡིན་པས་ཤེར་ཕྱིན་
མཚན་ཉིད་པ་མིན་ནོ། །ཞེས་གཞུང་ཤེར་ཕྱིན་དེ་ཤེར་ཕྱིན་བཏགས་པ་བར་གསུངས་ལ།
གཞན་གཉིས་ནི་གཙོ་ཕལ་གྱི་ཁྱད་པར་མ་གཏོགས་གཉིས་ཀ་ཤེར་ཕྱིན་མཚན་ཉིད་པ་ཡིན་
ནོ༑ ༑གོང་གི་ཙམ་སྒྲའི་དོན་ལ་བརྟག་དཔྱད་བྱེད་དགོས། ཕ་རོལ་ཏུ་ཕྱིན། ཞེས་པའི་



20
གསེར་ཕྲེང་དཀའ་གནད།
ཕྱིན་སྒྲ་ཕྱིན་བྱེད་དང་ཕྱིན་ཟིན་གཉིས་ལ་འཇུག་པ་རང་ལུགས་སོ། །གསེར་ཕྲེང་ལས། སྟོང་
ཉིད་མངོན་སུམ་དུ་རྟོགས་དགོས་པར་གསུངས་པ་ནི། ཤེར་ཕྱིན་གྱི་གཙོ་བོ་ལ་དགོངས་
པ་སྟེ། མདོ་སྡེ་རྒྱན་ལས། དོན་དམ་ཤེས་པའི་ཕྱིར་བཤད་དོ། །ཅེས་དང་། སྤྱོད་འཇུག་
ལས། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་
གསུངས་པ་ལྟར་ཕ་རོལ་ཏུ་ཕྱིན་བྱེད་ཀྱི་གཙོ་བོ་སྟོང་ཉིད་རྟོགས་པའི་ཤེས་རབ་ལ་བྱེད་དགོས་
སོ༑ ༑ཚུ་རོལ་འཆིང་བྱེད་ཀྱི་གཙོ་བོ་བདེན་འཛིན་ཡིན་པ་དབུ་མ་རིན་ཆེན་འཕྲེང་བ་ལས།
ཇི་སྲིད་ཕུང་པོ་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ངར་འཛིན་ཡོད་ན་ཡང་
ལས་ཏེ། །དེ་ལས་ཡང་ནི་སྐྱེ་བ་འགྱུར། །ཞེས་གསུངས་པའི་ཕྱིར། རང་རྒྱུད་པ་མན་གྱི་
ལུགས་ལ་ཕུང་པོ་བདེན་འཛིན་ཡོད་པ་དེ་སྲིད་དུ་འཕེན་བྱེད་ཀྱི་ལས་བསགས་པའི་ཁྱབ་པ་
མེད་པས་ན། ཆོས་ཀྱི་བདག་འཛིན་ལ་ལམ་གསུམ་སྐྱེད་པའི་ནུས་པ་མ་ཉམས་པར་ཡོད་
ཀྱི་བར་དུ་ངར་འཛིན་དེ་འབྱུང་ཞེས་ཞིབ་ཆ་བྱས། ལམ་གསུམ་ནི། དབུ་མ་རྟེན་འབྲེལ་
སྙིང་པོ་ལས། བཅུ་གཉིས་ཆོས་ནི་གསུམ་དུ་འདུ། །དང་པོ་བརྒྱད་པ་དགུ་ཉོན་མོངས། །གཉིས་
པ་བཅུ་བ་ལས་ཡིན་ཏེ། །ལྷག་མ་བདུན་ནི་སྡུག་བསྔལ་ཡིན། །གསུམ་པོ་དག་ལས་གཉིས་
འབྱུང་སྟེ། །གཉིས་ལས་བདུན་འབྱུང་བདུན་ལས་ཀྱང་། །གསུམ་འབྱུང་སྲིད་པའི་འཁོར་
ལོ་དེ། །ཉིད་ནི་ཡང་དང་ཡང་དུ་འཁོར། །ཞེས་གསུངས། ཇི་ལྟར་འབྱུང་ཚུལ་དང་ཇི་
ལྟར་འཁོར་ཚུལ་རྣམས་སྐབས་ལྔ་བའི་རྟེན་འབྲེལ་ཡན་ལག་བཅུ་གཉིས་ཀྱི་ཐད་དུ་འཆད་
པར་འགྱུར་རོ། །ཕྱིན་བྱེད་བྱེད་སྒྲུབ་ཀྱི་ཕར་ཕྱིན་དང་། ཕྱིན་ཟིན་ལས་སྒྲུབ་ཀྱི་ཕར་ཕྱིན་
གྱི་མཚན་ཉིད་བཤད་པའི་ཕར་ཕྱིན་དྲུག་གམ་བཅུ་དང་། དམ་པ་དྲུག་གམ་བཅུ་ཞེས་པའི་
ཕར་ཕྱིན་དྲུག་ནི་ཡོངས་གྲགས་དང་། བཅུ་ནི་དབུས་མཐའ་ལས། སྦྱིན་དང་ཚུལ་ཁྲིམས་
བཟོད་བརྩོན་འགྲུས། །བསམ་གཏན་དང་ནི་ཤེས་རབ་ཐབས། །སྨོན་ལམ་སྟོབས་དང་
ཡེ་ཤེས་དང་། །འདི་དག་ཕ་རོལ་ཕྱིན་བཅུའོ། །ཞེས་གསུངས་པ་ལྟར་རོ། །དེ་དག་ལྷག་



གསེར་ཕྲེང་དཀའ་གནད།
p1
པར་ཐོབ་ཚུལ་ས་བཅུ་ལ་རིམ་པར་སྦྱར་ཚུལ་རྒྱན་འཇུག་གཉིས་སོགས་ལས་ཤེས་པར་བྱ།
དམ་པ་དྲུག་ནི། ཐེག་བསྡུས་ལས། འདི་དག་གི་མཚན་ཉིད་ཇི་ལྟར་བལྟ་ཞེ་ན། དམ་པ་
དྲུག་གིས་བལྟ་བར་བྱ་སྟེ། དེ་དྲུག་ནི་གནས་དམ་པ། དངོས་པོ་དམ་པ། ཆེད་དུ་བྱ་བ་
དམ་པ། ཐབས་ལ་མཁས་པ་དམ་པ། ཡོངས་སུ་བསྔོ་བ་དམ་པ། རྣམ་པར་དག་པ་དམ་
པ་དང་དྲུག་གོ །དེ་དག་ལས་དང་པོ་ནི། བྱང་ཆུབ་ཀྱི་སེམས་ཀྱི་གནས་པའི་ཕྱིར་རོ། །གཉིས་
པ་ནི། སེམས་ཅན་མཐའ་དག་ཀུན་ཏུ་སྤྱོད་པའི་ཕྱིར་རོ། །གསུམ་པ་ནི། སེམས་ཅན་
ཐམས་ཅད་ལ་ཕན་པ་དང་བདེ་བའི་ཆེད་དུ་བྱ་བའི་ཕྱིར་རོ། །བཞི་པ་ནི། རྣམ་པར་མི་
རྟོག་པའི་ཡེ་ཤེས་ཀྱིས་ཡོངས་སུ་ཟིན་པའོ། །ལྔ་པ་ནི། བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་ཡོངས་སུ་བསྔོ་བའོ། །དྲུག་པ་ནི། ཉོན་མོངས་པ་དང་ཤེས་བྱའི་སྒྲིབ་
པས་སྒྲིབ་པ་ལས་ཡང་དག་པར་གྲུབ་པའོ། །དབུས་མཐའ་ལས། དམ་པ་བཅུ་གཉིས་ཡང་།
དམ་པ་བཅུ་གཉིས་བདག་ཉིད་དེ། །རྒྱ་ཆེ་བ་དང་ཡུན་རིང་དང་། །ཆེད་དུ་བྱ་དང་མི་ཟད་
དང་། །རྒྱུན་མི་འཆད་དང་ཚེགས་མེད་དང་། །དབང་འབྱོར་བ་དང་ཡོངས་བཟུང་དང་།།
རྩོམ་དང་ཐོབ་དང་རྒྱུ་མཐུན་དང་། །འགྲུབ་པ་དམ་པ་འདོད་པ་ཡིན། །ཞེས་གསུངས་
པའི་དང་པོ་གཉིས་སྤྱི་དང་ལྷག་མ་བཅུ་བྱེ་བྲག་ལ་སྦྱར་ཏེ། མོས་སྤྱོད་དང་ས་དང་པོ་ནས་
བཅུ་བའི་བར་སྦྱར་བ་འགྲེལ་བ་འགྲེལ་བཤད་དག་ལས་བྱུང་བ་གཙོ་བོ་ལ་དགོངས་སམ་
དཔྱད་གསུངས། མདོ་སྡེ་རྒྱན་ལས། སྦྱིན་པའི་མི་མཐུན་ཕྱོགས་ཉམས་དང་། །རྣམ་
པར་མི་རྟོག་ཡེ་ཤེས་ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་
སྨིན་བྱེད་རྣམ་གསུམ། །ཞེས་གསུངས་པ་ལྟར་ཕར་ཕྱིན་གཞན་ལྔ་ལ་ཡང་ཁྱད་པར་བཞི་
བཞི་ཚང་དགོས་ཚུལ་འོག་ཏུ་འཆད་དོ། །ཐེག་དམན་ལ་ཕར་ཕྱིན་མེད་དེ། ཐེག་བསྡུས་
བཤད་སྦྱར་ལས། ཉན་ཐོས་བསེ་རུ་རྣམས་ལ་ནི། །ཕ་རོལ་ཕྱིན་དྲུག་མིང་ཡང་མེད། །ཅེས་
གསུངས་པའི་ཕྱིར། ཤེར་ཕྱིན་ནི་སངས་རྒྱས་ཀྱི་ས་ཁོ་ནར་ཡོད་ན། ཕར་ཕྱིན་གཅིག་



2
གསེར་ཕྲེང་དཀའ་གནད།
ཀྱང་སློབ་ལམ་ན་མེད་པས། ཞེས་སོགས་གསེར་ཕྲེང་ལས། ཤེར་ཕྱིན་དང་ཕར་ཕྱིན་ཁྱད་
མེད་དུ་ཡང་ཡང་གསུངས་པའི་ཕྱིར་ན། དེ་གཉིས་དོན་གཅིག་ཡིན་ནོ། །རྣམ་བཤད་ལས།
གཞུང་དང་ལམ་ཤེར་ཕྱིན་གཉིས་ནི། ཤེར་ཕྱིན་བཏགས་པ་བ་ཡིན་ཏེ། ཞེས་པ་ནི། ཤེར་
ཕྱིན་ཞེས་པའི་ཕྱིན་སྒྲ་ཕྱིན་ཟིན་ཁོ་ན་ལ་འཇུག་པའི་དབང་དུ་བྱས་པ། ལོ་ཆེན་དང་བུ་སྟོན་
དང་། གཡག་གཞོན་གཉིས་སོགས་ལྟར་དང་། གསེར་ཕྲེང་ལས། ཕྱིན་སྒྲ་ཕྱིན་བྱེད་
དང་ཕྱིན་ཟིན་གཉིས་ཀ་ལ་འཇུག་པའི་དབང་དུ་བྱས་པ་ཉ་ཊིཀ་སོགས་ལྟར་རོ། །གཙོ་བོའི་
དབང་དུ་བྱས་ན་སྔ་མ་དང་། གཙོ་ཕལ་གཉིས་ཀའི་དབང་དུ་བྱས་ན་ཕྱི་མ་ལྟར་ཡིན་པས་
དོན་ལ་འགལ་བ་མེད་དོ། །དེ་བཞིན་གྲྭ་ཚང་སོ་སོའི་ཡིག་ཆ་རྣམས་ལས་རྗེ་བཙུན་པ་དང་
བསོད་གྲགས་པ་གཉིས་ཀྱི་ཡིག་ཆའི་ཚིག་ཟིན་སྔ་མ་ལྟར་དང་། ཀུན་མཁྱེན་དང་བསྟན་
དར་བ་གཉིས་ཀྱིས་ཡིག་ཆའི་ཚིག་ཟིན་ཕྱི་མ་ལྟར་ཡིན་མོད་གཉིས་ཀས་གཉིས་ཀ་ཁས་ལེན་
པས་དོན་ལ་འགལ་བ་མེད་དམ་སྙམ། གཙོ་བའི་དབང་དུ་བྱས་ན་སངས་རྒྱས་ཁོ་ན་དང་།
ཕལ་བ་བྱང་སེམས་ལ་ཡོད་པར་བཞི་ག་མཐུན་ནམ་སྙམ་སྟེ་མཁས་པའི་དབང་པོ་རྣམས་
དགོངས། གཞུང་ཤེར་ཕྱིན་ཤེར་ཕྱིན་བཏགས་པ་བར་འདོད་པ་ལ་སེ་འབྲས་དགེ་གསུམ་
གྱི་ཡིག་ཆ་བདུན་ག་མཐུན་པ་རེད་སྙམ། དེར་མ་ཟད་བཀྲ་ཤིས་ལྷུན་པོའི་གྲྭ་ཚང་གསུམ་
གྱི་ཡིག་ཆ་དང་། གཙང་དུ་ཡང་ལྷ་དང་ཕུན་གསུམ་གྱི་ཡིག་ཆ་རྣམས་དང་། ལྷོ་ཁ་དྭགས་
པོ་བཤད་སྒྲུབ་གླིང་གི་ཡིག་ཆ་རྣམས་དེ་ལ་མཐུན་པ་རེད་འདུག །མདོ་སྟོད་མདོ་སྨད་དང་
སོག་ཡུལ་རྣམས་ཀྱི་གྲྭ་ཚང་སོ་སོའི་ཡིག་ཆ་རྣམས་སེ་འབྲས་ཡིག་ཆའི་རྗེས་འབྲང་ཡིན་པས་
ལོགས་སུ་འབྲི་མི་དགོས་སོ། །དེ་བཞིན་ལྷོ་ཁ་ལ་མངའ་རིས་གྲྭ་ཚང་པཎ་ཆེན་ཤན་ཏི་བའི་
མིག་ཆ་དང་། ཤངས་དགའ་ལྡན་ཆོས་འཁོར། ནག་ཆུ་ཞབས་བརྟན་དགོན་པ་སེར་བྱེས་
ཡིག་ཆ་དང་། བྱང་དུ་རོང་པོ་དགོན་ཆེན་སྒོ་མང་ཡིག་ཆ་ཡིན་པས་ལོགས་སུ་མ་བྲིས། སངས་
རྒྱས་ཀྱི་བཀའ་དང་གཞུང་ཤེར་ཕྱིན་གཉིས་ལ་མུ་བཞི་ཡོད།



གསེར་ཕྲེང་དཀའ་གནད།
nag
གསེར་ཕྲེང་ལས། ལུས་མདོར་བསྟན་ལ། གྲངས་ཀྱི་སྒོ་ནས་ཡུམ་གྱི་དབྱེ་བ། དབྱེ་
བ་མིང་གིས་ཁྱད་པར་དུ་བྱས་པའི་ཚུལ་གཉིས་ལས། གཉིས་པ་ལ་ལྔ། དངོས་བརྒྱད་ཀྱི་
མཚན་ཉིད། གྲངས་ངེས། གོ་རིམ་ངེས་པ། ས་མཚམས། ཟློས་པ་སྤང་པའོ། །རྣམ་
མཁྱེན་གྱི་མཚན་ཉིད་གསེར་ཕྲེང་དང་རྣམ་བཤད་གཉིས་ལས་ཚིག་མི་འདྲ་བ་བྱུང་བ་ནི། སྔ་
མ་མདོ་ཡི་དངོས་བསྟན་དང་། ཕྱི་མ་མངོན་རྟོགས་རྒྱན་གྱི་དངོས་བསྟན་གྱི་དབང་དུ་བྱས་
པས་དོན་ལ་འགལ་བ་མེད་དོ། །གཞི་ཤེས་དང་ལམ་ཤེས་གཉིས་ཀྱི་མཚན་ཉིད་གསུངས་
པ་དེ། མདོའི་དངོས་བསྟན་གྱི་དེ་གཉིས་ལ་དགོངས་པ་ཡིན། མདོའི་དངོས་བསྟན་གྱི་གཞི་
ཤེས་དང་ལམ་ཤེས་གཉིས་ཚོགས་ལམ་ནས་འཇོག་དགོས་པ། ལུས་རྣམ་བཞག་གི་ཚིགས་
བཅད་བཅོ་ལྔའི་སྐབས་སུ་མཁྱེན་པ་གསུམ་ལ་རྟེན་གྱི་གང་ཟག་བཤད་ལ་གཞན་ལྔ་ལ་མ་
བཤད་པའི་རྒྱུ་མཚན་གྱིས་སྒྲུབ་པའི་ཕྱིར་དང་། རྣམ་བཞག་རྟེན་གྱི་དབང་དུ་བྱས་པའི་
གཞི་ལམ་གཉིས་དང་། སྤྱིར་གཞི་ལམ་གཉིས་མི་འདྲ་བར་ཡང་ཡང་བཤད་པ་ལས་ཤེས་
པའི་ཕྱིར། འོག་ཏུ་གསེར་ཕྲེང་ལས། དེ་ལྟར་མཁྱེན་གསུམ་ལ་རྟེན་གསུངས་ནས་ལྷག་
མ་ལྔ་ལ་གསུངས་པ་ནི་མཁྱེན་གསུམ་དུ་ལྔ་འདུས་པ་ལ་དགོངས་པའོ། །ཞེས་གསུངས་པའི་
ཕྱིར། འགྲེལ་བ་དོན་གསལ་ལས། དེ་ལ་ཐམས་ཅད་མཁྱེན་པ་ཉིད་གསུམ་གྱིས་ནི་དོན་
བརྒྱད་བསྡུས་ལ། ཞེས་དང་། དེའི་དོན་ཚིག་གསལ་ལས། སྐབས་བསྡུས་པ་ལ་བཤད་
པ་གོང་དུ་གསེར་ཕྲེང་ལས་གསལ་བོར་གསུངས་པའི་ཕྱིར། ཆོས་བཤེས་ཀྱི་འདོད་ཚུལ་
འོག་ཏུ་སྐབས་བཞི་པའི་རྣམ་མཁྱེན་གྱི་རྣམ་པའི་རྩོད་ལན་ཐད་ཡང་འཆད་པ་འདིར་འབྲེལ་
ཆེ་བས་འཆད་པར་འགྱུར་རོ། །མངོན་རྟོགས་རྒྱན་ལས། དེ་ནས་ཐམས་ཅད་ཤེས་པ་
ཉིད། །ཅེས་པའི་དེ་ནས་ཞེས་པ་བརྒྱད་པོ་འདིའི་གོ་རིམ་སྟོན་པའི་ཚིག་གོ །ཞེས་གསེར་
ཕྲེང་ལས་གསུངས་པའི་ཕྱིར། རྩ་བ་ལས་མཚམས་སྦྱར་དངོས་སུ་བསྟན་པར་འགྱུར་རོ་
ཞེ་ན། གོ་རིམ་བསྟན་ཀྱང་གོ་རིམ་བསྟན་པ་ཙམ་ཡིན་གྱི་གོ་རིམ་གྱི་རྒྱུ་མཚན་མ་བསྟན་



24
གསེར་ཕྲེང་དཀའ་གནད།
པས་མཚམས་སྦྱར་མིན། ཞེས་བཤད་མཁན་བྱུང་མོད། དེ་ལྟ་ན་མཚམས་སྦྱར་ཡིན་ན།
རྒྱུ་མཚན་བསྟན་པས་ཁྱབ་དགོས་པས། དགོས་པ་དང་དྲི་བ་དང་ལན་གྱི་སྒོ་ནས་མཚམས་
སྦྱར་བ་རྣམས་ཀྱང་དེར་ཐལ་བའི་ཕྱིར་དཔྱད་པར་བྱའོ། །
གསེར་ཕྲེང་ལས། བཞི་པ་རྣམ་ཀུན་མངོན་རྫོགས་རྟོགས་པ་ནི། ཞེས་པ་ནས་ལྡོག་
པས་དབྱེ་ན་བཞིའོ། །ཞེས་རྣམ་རྫོགས་སྦྱོར་བས་དོན་རྣམ་བརྒྱ་དང་དོན་གསུམ་འཛིན་སྟངས་
ཡུལ་དུ་བྱས་ནས་གཙོ་བོར་བསྒོམ་པ་དང་། མཐར་གྱིས་སྦྱོར་བས་ཤེས་རྣམ་བརྒྱ་དང་
དོན་གསུམ་འཛིན་སྟངས་ཡུལ་དུ་རིམ་གྱིས་བསྒོམ་པར་གསུངས་པའི་དབང་དུ་བྱེད་པའི་
རྒྱུ་འབྲས་དེ་གཉིས་ཀྱི་གང་ལ་སྒོམ་དབང་ཐོབ་རྒྱུའི་ཡུལ་དང་། བརྟན་པ་རྒྱུ་འབྲས་གཉིས་
ཀྱི་བརྟན་པའི་ཡུལ་གཉིས་ལ་སྒོམ་བྱུང་ཐོབ་པ་ཅིག་ཅར་ཡིན་ནམ་རིམ་ཅན་ཡིན། ཡུལ་
སྐྱེ་མེད་གསུམ་དང་ཡུལ་ཅན་མཁྱེན་པ་གསུམ་ལ་སྒོམ་བྱུང་ཐོབ་པ་ཅིག་ཅར་ཡིན་ནམ་རིམ་
ཅན་ཡིན། སྒོམ་བྱུང་དེ་དག་རྟོག་པ་རྟོག་མེད་གང་ཡིན་དང་། ཚད་མ་དང་བཅད་ཤེས་
རེ་ཡོད་མེད། ཁམས་གོང་མའི་སས་བསྡུས་དགོས་མི་དགོས། སྲེད་པས་བདག་གིར་འཛིན་
པའི་སས་བསྡུས་པ་དགོས་མི་དགོས་སོགས་ལ་དཔྱད། རྣམ་རྫོགས་སྦྱོར་བ་ཐོབ་པ་ལ་ཞི་
གནས་ཐོབ་མི་དགོས་ཏེ། སེམས་བསྐྱེད་ཐོབ་པ་ཞི་གནས་ལ་རག་ལས་པ་ཧ་ཅང་ཐལ་བར་
ལམ་རིམ་ཆེན་མོར་གསུངས་པའི་ཕྱིར། བསམ་བྱུང་གི་ངོ་བོར་གྱུར་པའི་རྣམ་རྫོགས་སྦྱོར་
བས་མཁྱེན་གསུམ་གྱི་རྣམ་པ་བརྒྱ་དང་དོན་གསུམ་སྒོམ་པ་ཡོད་པའོ། །རྟོག་པ་སྒོམ་བྱུང་
ལ་ཚད་མ་ཡོད་མེད་དཔྱད་པར་བྱ། སྐབས་བཞི་པ་བྱང་ཕྱོགས་དབང་སྟོབས་ཐད་དུ་འཆད་
པར་འགྱུར་རོ། །མདོར་བསྡུས་ན། སྐྱེ་མེད་གསུམ་ལ་སྒོམ་བྱུང་ཐོབ་རྗེས་སུ། མཁྱེན་
པ་གསུམ་ལ་དབང་ཐོབ་པའི་རྩེ་སྦྱོར་དང་། འདིའི་རྗེས་སུ་མཐར་གྱི་སྦྱོར་བ་བསྒོམ་གསུངས་
པ་དགོངས་པ་བདེའོ། །དེ་ལྟར་ཀུན་མཁྱེན་ཉིད་གསུམ་ཆོས་རྣམས་ཀྱི། །ཞེས་སོགས་ཀྱི་
རྩ་འགྲེལ་གཉིས་ཀྱིས་འགྲུབ་པའི་ཚུལ་ཤེས་དགོས་སོ། །རྣམ་རྫོགས་སྦྱོར་བའི་སྒོམ་ཚུལ་



གསེར་ཕྲེང་དཀའ་གནད།
725
མཉམ་གཞག་གཙོ་བོ་དང་། མཐར་གྱིས་སྦྱོར་བའི་སྒོམ་ཚུལ་རྗེས་ཐོབ་གཙོ་བོ་ཡིན་པ་མཐར་
གྱིས་སྦྱོར་བ་བཅུ་གསུམ་གསུངས་པས་སྒྲུབ་པའི་ཕྱིར། འོན་ཀྱང་རྣམ་རྫོགས་སྦྱོར་བའི་
སྒོམ་ཚུལ་ལ་རྗེས་ཐོབ་ཀྱི་སྒོམ་ཚུལ་ཡོད་དེ། དེ་ལ་སྐབས་བཞི་པ་ནས་བཤད་པའི་སྒོམ་
ཚུལ་དྲུག་ཡོད་པའི་ཕྱིར། འཆད་པར་འགྱུར་རོ། །རྣམ་རྫོགས་སྦྱོར་བ་དང་མཐར་གྱིས་
སྦྱོར་བ་གཉིས་ཀ་སྒོམ་པའི་གང་ཟག་བྱེ་བྲག་པ་གཅིག་ཡོད་དམ་མེད། ཐེག་ཆེན་གྱི་ཚོགས་
ལམ་ཐོབ་པ་དང་མཉམ་དུ་གཉིས་ཀ་ཐོབ་པས་སོ། །མཁྱེན་གསུམ་གྱི་རྣམ་པ་བརྒྱ་དང་དོན་
གསུམ་ཅིག་ཅར་སྒོམ་པའི་གང་ཟག་དང་རིམ་གྱིས་སྒོམ་པའི་གང་ཟག་ཡིན་པ། ཡང་ན་
དེ་དག་དུས་གཅིག་ལ་སྒོམ་པའི་གང་ཟག་དང་རིམ་པའི་སྒོམ་པའི་གང་ཟག་ཡིན་པ་ཡོད་དམ།
བསྡུས་སྒོམ་སྦྱོར་བ་དང་རྣམ་རྫོགས་སྦྱོར་བ་གཉིས་ལ་ཁྱད་པར་མེད་པའི་ཕྱིར་རོ། །བསྡུས་
སྒོམ་སྦྱོར་བའི་སྒྲ་དོན་ཚང་བའི་རྣམ་རྫོགས་སྦྱོར་བ་ཡིན་པ་བྱེ་བྲག་པ་ཞིག་གང་བཞག་དཔྱད་
པར་བྱའོ། །བྱང་སེམས་ཡིན་ན་དེ་བསྒོམ་བྱའི་གཙོ་བོར་བྱེད་པའི་ཁྱབ་ཟེར་དགོས་སམ་
སྙམ། རྣམ་རྫོགས་སྦྱོར་བ་བྱང་སེམས་ཀྱི་ཉམས་ལེན་ཡིན་པ་བཞིན་དུ་སྦྱོར་བ་གཞན་གསུམ་
ཡང་བྱང་ཆུབ་སེམས་དཔའི་ཉམས་ལེན་ཡིན་ཟེར་དགོས་སམ། ཉམས་ལེན་དང་སྒོམ་དོན་
གཅིག་པས། ཉམས་སུ་བླངས་བྱ་དང་བསྒོམ་བྱ་གཉིས་ཀྱང་དོན་གཅིག་གམ། མཁྱེན་
གསུམ་གྱི་རྣམ་པ་བརྒྱ་དང་དོན་གསུམ་ཉམས་སུ་མི་ལེན་པའི་བྱང་སེམས་ཡོད་དམ། སྟོང་
པ་ཉིད་མ་རྟོགས་པའི་བྱང་སེམས་ཡོད་པས་སོ། །
གསེར་ཕྲེང་ལས། གཉིས་པ་ནི། ཅིའི་ཕྱིར་དངོས་པོ་བརྒྱད་དུ་ངེས་ཤེ་ན། ཞེས་
པ་ནས་དེ་ལྟར་ཐོས་བསམ་གྱིས་གཏན་ལ་ཕབ་ནས་སྦྱོར་བས་ཉམས་སུ་བླངས་པའི་འབྲས་
''ལ་ནི་ཆོས་སྐུ་གཅིག་པུར་ཟད་པས་གྲངས་ངེས་སོ། །ཞེས་གསུངས། དེ་ཡང་གང་ཟག་
གཅིག་འཚང་རྒྱ་བ་ལ་ཤེས་པར་བྱ་བའི་ཡུལ་དང་ཉམས་སུ་ལེན་པའི་ལམ་དང་འབྲས་བུ་
''གསུམ་དུ་གྲངས་ངེས་ལ། དེ་ཡང་དང་པོ་ལ་མཁྱེན་གསུམ་དང་། གཉིས་པ་ལ་སྦྱོར་བཞི་
*



གསེར་ཕྲེང་དཀའ་གནད།
26
དང་། གསུམ་པ་ལ་ཆོས་སྐུར་ངེས་པའི་ཕྱིར་ཏེ། དཔེར་ན་ཚོང་པ་ཚོང་གི་ཁེ་ཐོས་ན་དེའི་
ཐབས་ལ་འཇུག་པ་ལྟར་དང་པོར་འབྲས་བུ་ལ་བྲོད་པ་སྐྱེད་པའི་དོན་དུ་རང་གཞན་གྱི་དོན་
གཉིས་དང་ལྡན་པའི་རྣམ་མཁྱེན་བསྟན་ཏོ། །དེ་ཐོས་ན་དེའི་ཐབས་ལ་འཇུག་པས་དེའི་ཐབས་
ལམ་ཤེས་དང་། དེའི་གོལ་ས་ཤེས་པ་ཡང་གཞི་ཤེས་ལ་རག་ལས་པས་གཞི་ཤེས་བསྟན་
ཏེ༑ ཞེས་གསུངས། འོ་ན་ཉམས་ལེན་ལ་སྦྱོར་བཞིར་ངེས་པ་ཅི་ཞེ་ན། མཁྱེན་གསུམ་
གཏན་ལ་ཕབ་པ་ཙམ་གྱིས་མི་ཆོག་པས་དེ་ཉམས་སུ་ལེན་དགོས་ལ། དེ་ལ་ཡང་ལམ་གྱི་
རྟོགས་པ་རང་རྒྱུད་ལ་མ་སྐྱེས་པ་སྐྱེད་པར་བྱེད་པ་དང་། སྐྱེས་ཟིན་ཁྱད་པར་དུ་བྱེད་པ་
གཉིས་སུ་ཡོད་པས་བཞིར་ངེས་ཏེ། རྣམ་ཀུན་ནི་མ་ཐོབ་པ་ཐོབ་བྱེད་དང་། རྩེ་མོ་ནི་ཐོབ་
པའི་སྐབས་དང་། མཐར་གྱིས་པ་ནི་ཐོབ་ཟིན་ཁྱད་པར་ཅན་དུ་སྐྱེད་བྱེད་དང་། སྐད་ཅིག་
མ་ནི་དེ་གྲུབ་པའི་སྐབས་ཙམ་ཡིན་པས་སོ། །འོ་ན་རྒྱུ་འབྲས་སྐོར་གཅིག་གིས་ཆོག་མོད་
གཉིས་ཀྱིས་ཅི་བྱ་ཞེ་ན། དབང་དུ་བྱེད་པ་རྒྱུ་འབྲས་མེད་ན་འབད་མེད་ལྷུན་གྲུབ་ཀྱི་ཆོས་
སྐུ་མ་འཐོབ་ལ། བརྟན་པ་རྒྱུ་འབྲས་མེད་ན་ཆོས་གཅིག་མངོན་དུ་བྱེད་པ་ན་ཐམས་ཅད་
མངོན་དུ་བྱེད་པའི་རྣམ་མཁྱེན་མི་འཐོབ་པས་གཉིས་ཀ་དགོས་སོ་ཞེས་སྔོན་གྱི་མཁས་པ་དག་
འཆད་དོ། །འདི་ལྟར་ཡང་བཤད་ནུས་ཏེ། རྟོགས་པ་རྒྱུད་ལ་མ་སྐྱེས་ན་ཤེས་པ་ཙམ་གྱིས་
སྤང་བྱ་འཇོམས་མི་ནུས་པས་དེ་སྐྱེད་པའི་ཐབས་རྣམ་ཀུན་དང་། རྒྱུད་ལ་སྐྱེས་ནས་དབང་
དུ་གྱུར་པ་ཉིད་རྩེ་མོ་ཡིན་པའི་ཕྱིར་རོ། །རྒྱུད་ལ་སྐྱེས་པ་དེ་ཡང་ཡིད་ལ་དམིགས་རྣམ་གསལ་
བར་གསོས་མ་བཏབ་ན་སྐྱེས་པ་ཙམ་གྱིས་ལམ་མཐར་ཕྱིན་པར་མི་ནུས་པས་དེ་ལ་ནི་མཐར་
སྐད་གཉིས་དགོས་ཏེ་རྒྱུ་འབྲས་ཡིན་པའི་ཕྱིར་རོ། །ཞེས་གསུངས་པའི་ཕྱིར། དེ་དག་ལ་
དགོངས་ནས་རྗེ་གུང་ཐང་པས། ཁ་ཅིག་མཁྱེན་གསུམ་དུས་གསུམ་གྱི་འཕགས་རྒྱུད་ལ་
ཡོད་པས་རལ་གྲི་ཐང་ལ་བཞག་པ་ལྟར་ས་མཚམས་མེད། སྦྱོར་བཞི་ད་ལྟར་གྱི་རྒྱན་གྱི་
ཆེད་དུ་བྱ་བའི་གདུལ་བྱའི་རྒྱུད་ནས་འཇོག་དགོས་པས་རལ་གྲི་ལག་ཏུ་བླང་བ་ལྟར་ས་



གསེར་ཕྲེང་དཀའ་གནད།
797
མཚམས་ཡོད་ཟེར་བ་འདིས་མཁྱེན་གསུམ་ལ་ས་མཚམས་མེད་ཅེས་ཚིག་ལ་སྐྱོན་ཆགས་
པས་ཆུ་མི་ཐུབ་ཀྱང་། དོན་འདི་ལྟར་རང་ལུགས་ལའང་ཁས་ལེན་དགོས་སམ་སྙམ་སྟེ།
དེ་ལྟ་མིན་ན་ལམ་ཤེས་དེ་སྐབས་གཉིས་པའི་བསྟན་བྱའི་གཙོ་བོའི་ལམ་ཤེས་ཡིན་ལ། རྣམ་
རྫོགས་སྦྱོར་བ་སྐབས་བཞི་པའི་བསྟན་བྱའི་གཙོ་བོའི་རྣམ་རྫོགས་སྦྱོར་བ་མིན་པའི་རྒྱུ་མཚན་
ཤོད་དཀའ་གསུངས། ཞེས་དང་། དེས་ན་མངོན་རྟོགས་རྒྱུན་གྱི་སྐབས་དང་པོ་གསུམ་
དུ་མཁྱེན་གསུམ་གཙོ་བོར་བསྟན་པ་རྣམས་རིགས་ངེས་མ་ངེས་ཀྱི་དབྱེ་བ་མ་ཕྱེ་བར་དུས་
གསུམ་གྱི་འཕགས་པ་ཀུན་གྱིས་འཐོབ་རུང་ལ། སྐབས་བར་པ་བཞིའི་སྐབས་སུ་གཙོ་བོར་
བསྟན་པའི་སྦྱོར་བཞི་རྣམས་ནི་བྱང་སེམས་རིགས་ངེས་ཁོ་ནས་ཐོབ་པར་ངེས་སོ། །འོ་ན།
རྣམ་རྫོགས་སྦྱོར་བ་སྐབས་བཞི་པའི་སྐབས་སུ་བསྟན་བྱའི་གཙོ་བོར་བྱས་ནས་བསྟན་པར་
ཐལ། ཚིག་དོན་ཡན་ལག་གི་སྒོ་ནས་རྒྱས་པར་བསྟན་
བསྟན་པའི་ཕྱིར། ཁྱབ་སྟེ། མཁྱེན་པ་
གསུམ་རིམ་བཞིན་སྐབས་དང་པོ་གསུམ་གྱི་བསྟན་བྱའི་གཙོ་བོ་ཡིན་པའི་རྒྱུ་མཚན་དེའི་ཕྱིར།
ཞེ་ན། ལན་ཅི། གཞན་དུ་ན། དེ་ལྟར་ཀུན་ཤེས་ཉིད་ལུགས་ལ། །ཞེས་སོགས་ཀྱི་བསྟན་
བྱའི་གཙོ་བོ་ཡིན་ན། སྐབས་གསུམ་པའི་བསྟན་བྱའི་གཙོ་བོ་ཡིན་པའི་ཁྱབ་པར་ཐལ་བའི་
ཕྱིར་ཏེ། འཆད་པར་འགྱུར་རོ། །གོང་དུ་གསེར་ཕྲེང་ལས་དེ་ལྟར་ཐོས་བསམ་གྱིས་གཏན་
ལ་ཕབ་ནས་སྦྱོར་བས་ཉམས་སུ་བླངས། ཞེས་གསུངས། དེ་ཡང་ཐོས་པ་དང་ཐོས་བྱུང་།།
བསམ་པ་དང་བསམ་བྱུང་། སྒོམ་པ་དང་སྒོམ་བྱུང་རྣམས་ལས། དང་པོ་ཐོས་བསམ་
སྒོམ་གསུམ་དུ་ཕྱེ་པའི་ཐོས་པ་ནི། བྱང་ས་ལས། དེ་ལ་ཐོས་པ་གང་ཞེ་ན། སངས་རྒྱས་
ཀྱི་གསུང་རབ་ལ་མོས་པས་མདོ་སྡེ་ལ་སོགས་པའི་ཆོས་རྣམས་ལེན་པ་དང་། འཛིན་པ་
དང་། ཁ་ཏོན་བྱེད་པ་ལ་མངོན་པར་བརྩོན་པ་གང་ཡིན་པའོ། །ཞེས་དང་། རྗེ་བློ་གྲོས་
རྒྱལ་མཚན་གྱི་གསུང་ལས། སྔོན་ཆད་བློ་ཡུལ་མ་བཟུང་བའི། །ཆོས་གང་ཐོས་ནས་བློར་
བཟུང་བ། །དེ་ལ་ཐོས་པ་ཞེས་བྱར་བཤད། །རྣ་བར་ཐོས་ཀྱང་བློར་མ་བཟུང་། །དེ་ལ་



cs
གསེར་ཕྲེང་དཀའ་གནད།
ཐོས་པའི་མིང་མི་འབྱུང་། །ཞེས་གསུངས། དེ་གསུམ་དུ་ཕྱེ་བའི་ཐོས་པ་ལ་ཐོས་དོན་ཤེས་
དགོས་མི་དགོས་དཔྱད། གསུམ་དུ་ཕྱེ་བའི་ཐོས་བྱུང་ནི་ལེགས་བཤད་གསེར་གྱི་ཕྲེང་བ་
ལས། འདིར་གསུང་རབ་ཉན་པ་ལས་སྐྱེ་བའི་ཤེས་རབ་ཐོས་བྱུང་། ཞེས་གསུངས་པ་ལྟར།
རང་སྟོབས་ཀྱིས་བསམ་བྱུང་མ་རྙེད་ཀྱང་གཞན་བཤེས་གཉེན་ནམ་ལུང་ཚད་མ་ལས་སྐྱེ་
བའི་ཆོས་རྣམ་པར་བྱེད་པའི་བློ་གྲོས་དེ་ཡིན་པའི་ཕྱིར། ལམ་རིམ་ལས། དང་པོར་གཞན་
ལས་ཉན་ནས་གཞན་སྟོབས་ཀྱིས་ངེས་པར་བྱེད། ཞེས་གསུངས་པའི་ཕྱིར། མདོ་སྡེ་དགོངས་
འགྲེལ་ལས། བྱང་ཆུབ་སེམས་དཔའི་ཐོས་པ་ལས་བྱུང་བའི་ཤེས་རབ་ཀྱིས་ནི་ཚིག་འབྲུ་
ལ་གནས་པ། ཞེས་པ་ནས་སོ་སོར་ཡང་དག་པར་རིག་པར་བྱེད་དོ། །ཅེས་གསུངས་པས་
ཚིག་ཙམ་མམ་དོན་ངེས་པའི་ཐོས་བྱུང་གི་ཤེས་རབ་ལྟ་བུ་མཚན་གཞི་དང་། ཤེས་རབ་
དེ་དང་མཚུངས་ལྡན་གྱི་སེམས་དང་སེམས་བྱུང་གཞན་ཡང་ཡོད་པས་སོ། །བློ་རིག་བདུན་
གྱི་ནང་ནས་དུ་ཡོད་དཔྱད། གསུམ་དུ་ཕྱེ་བའི་བསམ་པ་ནི། བྱང་ས་ལས། བསམ་པ་
གང་ཞེ་ན། རབ་ཏུ་དབེན་པར་ཆོས་ངེས་པར་སེམས་པ་ལ་མངོན་པར་དགའ་བའི་དོན་
ལ་མངོན་པར་རྟོགས་པ་དང་། ཀུན་ཏུ་སྤྱོད་པ་དང་། གཏན་ལ་འབེབས་པ་གང་ཡིན་པའོ།།
ཞེས་དང་། ལམ་རིམ་ལས། དེས་ན་ཐོས་པའི་དོན་དེ་རང་གིས་ལུང་དང་རིགས་པས་
ཚུལ་བཞིན་དུ་བསམ་སྟེ། རང་སྟོབས་ཀྱིས་ངེས་པར་བྱེད། ཞེས་གསུངས་པ་ལྟར། རིགས་
པ་བཞི་སོགས་ལུང་རིགས་ཀྱིས་དོན་ལ་ཚུལ་བཞིན་དུ་བསམ་ནས་ཚད་མས་ངེས་པ་འདྲེན་
ཕྱིར་དུ་སེམས་པ་དེ་བསམ་པ་ཡིན་ནོ། །རིགས་པ་བཞིས་སེམས་པ་ལྟ་བུ་མཚན་གཞི། རིགས་
པ་བཞི་ནི། ལྟོས་པའི་རིགས་པ། བྱ་བ་བྱེད་པའི་རིགས་པ། འཐད་པའི་རིགས་པ། ཆོས་
ཉིད་ཀྱི་རིགས་པ་དང་བཞི་ཀུན་བཏུས་ལས་གསུངས་པ་ལྟར་རོ། །བསམ་བྱུང་ནི། གསེར་
ཕྲེང་ལས། དེའི་དོན་རིགས་པས་བརྟགས་པ་ལས་ངེས་པ་རྙེད་པའི་ཤེས་རབ་ནི་བསམ་བྱུང་།
ཞེས་གསུངས་པ་ལྟར་ཐོས་པའི་དོན་ལ་རིགས་པས་དཔྱད་པ་ལས་ངེས་པ་རྙེད་པའི་བློ་གྲོས་



གསེར་ཕྲེང་དཀའ་གནད།
2
སོ༑ ༑དཔེར་ན། བདག་མེད་རྟོགས་པའི་རྗེས་དཔག་ལྟ་བུ་མཚན་གཞི། དེ་ལ་བཅད་
ཤེས་ཡོད་དམ་དཔྱད། གསུམ་དུ་ཕྱེ་བའི་སྒོམ་ནི། བྱང་ས་ལས། སྒོམ་པ་གང་ཞེ་ན།
མདོར་བསྡུ་ན་རྣམ་པ་ལྔར་རིག་པར་བྱའོ། །ཞི་གནས་དང་ལྷག་མཐོང་དང་། ཞི་གནས་
དང་ལྷག་མཐོང་སྒོམ་པ་དང་། ཞི་གནས་དང་ལྷག་མཐོང་ལ་མངོན་པར་དགའ་བའི། ཞེས་
དང་། གཞན་དོན་དོན་གཉེར་གྱི་འགྲེལ་བ་ལས། ཡིད་དོན་ལས་གཞན་དུ་མི་གཡེང་བར་
ཁ་ནང་དུ་ཕྱོགས་ཏེ་དོན་དེ་ཉིད་བསྣན་ཏེ་ཡིད་ལ་བྱེད་པ་ལ་སྒོམ་ཞེས་ཟེར་བ་ཡིན། ཞེས་
དང་། ལམ་རིམ་ལས། དེ་ལྟར་ཐོས་བསམ་གྱིས་ངེས་པར་བྱས་ཏེ་ཐེ་ཚོམ་དང་བྲལ་བ་
ན་ཡང་དང་ཡང་དུ་འདྲིས་པར་བྱེད་པ་ལ་སྒོམ་པ་ཞེས་ཟེར་བས། ཞེས་སོགས་གསུངས་
པ་ལྟར། ཐོས་བསམ་གྱི་དོན་ལ་སྒྲོ་འདོགས་ཚད་མས་བཅད་དེ་ངེས་པའི་དོན་ལ་དཔྱད་
འཇོག་ཅི་རིགས་ཀྱི་སྒོ་ནས་ཡིད་ལ་འཛིན་ཅིང་དོན་དེ་ལས་གཞན་དུ་མི་གཡེང་བར་ཁ་ནང་
དུ་ཕྱོགས་ཏེ་དོན་དེ་ཉིད་བསྣན་ཏེ་ཡིད་ལ་འདྲིས་པར་བྱེད་པ་དེ་སྒོམ་མོ། །སྒོམ་བྱུང་ནི།
གསེར་ཕྲེང་ལས། ངེས་པ་རྙེད་པ་དེ་ཉིད་རྩེ་གཅིག་པའི་ཏིང་ངེ་འཛིན་བསྒོམ་པ་ལས་བྱུང་
བའི་སྒོམ་བྱུང་གི་ཤེས་རབ་ཏུ་འདོད་པར་བྱའོ། །ཞེས་གསུངས་བའི་ཁུངས་ནི། མདོ་སྡེ་
དགོངས་འགྲེལ་ལས། སྒོམ་པ་ལས་བྱུང་བའི་ཤེས་རབ་ཀྱིས་ནི་ཚིག་འབྲུ་ལ་གནས་པ་དང་།
ཚིག་འབྲུ་ལ་གནས་པ་མ་ཡིན་པ་དང་། སྒྲ་ཇི་བཞིན་པ་དང་དགོངས་པ་ཅན་དང་། ཤེས་
བྱའི་དངོས་པོ་དང་མཐུན་པ་དང་། ཏིང་ངེ་འཛིན་གྱི་སྤྱོད་ཡུལ་གྱི་གཟུགས་བརྙན་མངོན་
གྱུར་བ་རྣམ་པར་ཐར་བ་དང་། ཆོས་ཤིན་ཏུ་རྗེས་སུ་བསྟན་པ་རྣམ་པར་ཐར་པར་བྱེད་
བའི་དོན་ཀྱང་སོ་སོར་ཡང་དག་པར་རིག་པར་བྱེད་དོ། །ཅེས་དང་། མཛོད་འགྲེལ་སོགས་
་་ལས་དེ་བཞིན་གསུངས་པའི་ཕྱིར། དེ་ལྟར་ན། བསམ་བྱུང་གིས་ངེས་པའི་དོན་ལ་དཔྱད་
''འཇོག་ཅི་རིགས་ཀྱི་སྒོ་ནས་རྩེ་གཅིག་ཏུ་དམིགས་ཏེ་སྒོམ་པ་ལས་བྱུང་བའི་ཤེས་རབ་མཚུངས་
ཙི་རིགས་དེ་སྒོམ་བྱུང་ཡིན་ནོ། །དེ་ལ་རྟོག་པ་དང་རྟོག་མེད་ཀྱི་ཤེས་པ་གཉིས་ཡོད།



s
གསེར་ཕྲེང་དཀའ་གནད།
རྟོག་པ་སྒོམ་བྱུང་ལ་ཚད་མ་ཡོད་དམ་མེད། སྦྱོར་ལམ་གྱི་འཐད་དུ་དོགས་པ་ཅུང་ཟད་ཡོད།
འཆད་པར་འགྱུར་རོ། །སྒོམ་བྱུང་གི་རྟོག་པ་ལ་གོང་མའི་སས་བསྡུས་ཡིན་པས་ཁྱབ་བམ་
དཔྱད། སྒོམ་བྱུང་ཙམ་ལ་མ་ཁྱབ་སྟེ། སྒོམ་བྱུང་ཟག་མེད་ཡོད་པའི་ཕྱིར། ཞེ་ན་གོང་
འོག་མི་འདྲ་བའི་ཁྱད་པར་ཡོད་དམ་དཔྱད། གོང་གི་ས་བཅད་གསུམ་པ་དང་བཞི་པ་གཉིས་
གོང་འོག་ཅི་རིགས་སུ་བཤད་པས་ལོགས་སུ་མ་བྲིས། ལེགས་བཤད་གསེར་ཕྲེང་ནང་གོང་
འོག་ཅི་རིགས་པར་གསུངས་པའི་ཟློས་པ་སྤང་པ་རྣམས་ཕལ་ཆེར་མངོན་རྟོགས་རྒྱན་གྱི་ས་
བཅད་དུ་བཤད་ཟིན་པ་ལས་ཤེས་པར་བྱ། འདིར་མང་དོགས་ནས་མ་བྲིས་སོ། །རྣམ་
མཁྱེན་མངོན་རྟོགས་རྒྱུན་ལས་ཚར་མང་པོ་བསྟན་ཏེ། མཆོད་བརྗོད། གང་དང་ཡང་
དག་ལྡན་པས་ཐུབ་རྣམས་རྣམ་པ་ཀུན་དང་སྣ་ཚོགས་འདི་གསུངས་པ། ཞེས་དང་། དགོས་
འབྲེལ་ལས་ངག །བྱ་བ་རྩོམ་པའི་དགོས་པ་ཡིན། །ཞེས་ཉིང་དགོས་མཐར་ཐུག་རྣམ་མཁྱེན་
དང་། ལུས་མདོར་བསྟན། ་རྣམ་ཀུན་མཁྱེན་ཉིད། ཅེས་དང་ལུས་རྒྱས་བཤད། ཐུབ་
པའི་རྣམ་ཀུན་མཁྱེན་པ་ཉིད། །ཅེས་དང་། ཡན་ལག་རྒྱས་བཤད་སེམས་བསྐྱེད་པ་ནི་གཞན་
དོན་ཕྱིར། ཞེས་པ་ནས་ངེས་འབྱུང་བསྒྲུབ་པ་ཡིན་ཤེས་བྱ། །བར། སྐབས་བཞི་པ། དྲན་
པ་ཉེར་བཞག་ནས་བཟུང་སྟེ། ནས། སུམ་ཅུ་རྩ་དགུ་དག་ཏུ་བཞེད། །བར། སྐབས་
བརྒྱད་པ། རྣམ་པ་ཐམས་ཅད་མཁྱེན་ཉིད་དང་། །ཞེས་དང་། དོན་བསྡུས་དང་པོ། དོན་
བསྡུས་གཞན་དེ་རྣམ་པ་དྲུག །མཁྱེན་གསུམ་སྦྱོར་བཞི་ལྔ་དང་ཆོས་སྐུ་དང་དྲུག །དོན་
བསྡུས་གཞན་དེ་རྣམ་པ་གསུམ། །མཁྱེན་གསུམ་དང་སྦྱོར་བཞི་དང་ཆོས་སྐུ་དང་གསུམ་
མོ༑ ༑ཚར་དགུ་གསེར་ཕྲེང་ལས། དེ་ལྟར་སེམས་བསྐྱེད་པ་ནས་ངེས་སྒྲུབ་དང་བཅ
པོ་རྣམས་ཀྱིས་ཡུལ་ལམ་རྒྱུའི་སྒོ་ནས་མཚོན་པའི་རྣམ་མཁྱེན་ནི་ཐུབ་པའིའོ། །ཞེས་སེམས་
བསྐྱེད་ནས་ངེས་འབྱུང་སྒྲུབ་པའི་བར་གྱི་ཆོས་བཅུས་རྣམ་མཁྱེན་རྒྱུའི་སྒོ་ནས་མཚོན་ཚུལ་
དང་། ཡུལ་གྱི་སྒོ་ནས་མཚོན་ཚུལ་གཉིས་ཡོད་པར་གསུངས་པའི་དང་པོ་ནི། སྒྲུབ་པ་
ཅས་



གསེར་ཕྲེང་དཀའ་གནད།
s1
རྣམ་མཁྱེན་གྱི་རྒྱུ་ཡིན་ལ། དེའང་རྟེན་དམིགས་པ་ཆེད་དུ་བྱ་བ་སྒྲུབ་པ་རང་གི་ངོ་བོ་སྟེ།
ཁྱད་པར་བཞི་ལྡན་ཡིན་པ་དང་། རྟེན་དེའང་བསམ་པའི་ཁྱད་པར་སེམས་བསྐྱེད་པ། དེ་
གོང་དུ་འཕེལ་བའི་ཁྱད་པར་གདམས་ངག །སྦྱོར་བའི་ཁྱད་པར་ངེས་འབྱེད་ཡན་ལག་ལ་
གནས་པ། རིགས་ཀྱི་ཁྱད་པར་ཆོས་ཀྱི་དབྱིངས་ཏེ་ཁྱད་པར་བཞི་ལྡན་དང་། སྒྲུབ་པ་རང་
གི་ངོ་བོ་ལའང་གོ་སྒྲུབ་སོགས་བཞི་ཡོད་པས། དེ་ལྟར་ན་མཚོན་བྱེད་གཞན་རྣམས་སྒྲུབ་
པའི་ཁྱད་ཆོས་དང་། ཐེག་ཆེན་སྒྲུབ་པ་རང་ཉིད་རྣམ་མཁྱེན་གྱི་རྒྱུ་ཡིན་པས་རྒྱུས་འབྲས་
བུ་མཚོན་པ་ཡིན་ལ། བླ་མེད་བྱང་ཆུབ་དོན་དུ་གཉེར་བ་རྣམས་ཀྱིས་དེ་ཐོབ་པའི་ཐབས་
ཆ་ཚང་མཁྱེན་ན་དེ་ཙམ་གྱིས་རྣམ་མཁྱེན་རྫོགས་པ་ཡིན་པས། འདིར་མཚོན་བྱེད་ཀྱི་ཆོས་
བཅུས་རྣམ་མཁྱེན་དུ་བགྲོད་པའི་ལམ་ཆ་ཚང་ཞིག་བསྟན་པ་ཡིན་ལ། རྣམ་མཁྱེན་གྱིས་
དེ་མངོན་སུམ་དུ་གཟིགས་པས་ཡུལ་གྱིས་ཡུལ་ཅན་མཚོན་པར་བྱེད་པ་ཡིན་གསུངས། སེམས་
བསྐྱེད་སོགས་ཆོས་བཅུས་རྣམ་མཁྱེན་ཇི་ལྟར་མཚོན་ཚུལ་བཤད་པ་དེའི་རིགས་པས་མཚོན་
བྱེད་དྲུག་ཅུས་མངོན་རྟོགས་ཐ་མ་བདུན་མཚོན་ཚུལ་དཔག་ནས་ཤེས་པར་བྱའོ། །གསེར་
ཕྲེང་ལས། གཞན་ཡང་། ཆོས་མངོན་པ་བ་རྣམས་སེ་གོལ་གཅིག་གཏོགས་པའི་ཡུན་ལ་
སྐད་ཅིག་དྲུག་ཅུ་རེ་ལྔ་འདའ་བར་འདོད་པར་མཛོད་འགྲེལ་ལས་བཤད་ཅིང་དེའི་ཆ་དང་།
གདགས་པར་བཤད་པའི་རྡུལ་གོ་ས་འཕོ་བ་གཉིས་ཀ་ཡང་དུས་མཐའི་སྐད་ཅིག་གི་ངོས་འཛིན་
ཡིན་པས་དེ་གཉིས་དུས་མཐའི་སྐད་ཅིག་ཡིན་མིན་སོ་སོར་བགྲང་བ་དང་། སུམ་བརྒྱ་དྲུག་
ཅུ་རྩ་བརྒྱད་འདའ་ཞེས་བཀོད་པ་ནོར་རོ། །ཞེས་གསུངས་པ་དང་། རིན་ཆེན་ཕྲེང་བ་
ལས། ཇི་ལྟར་སྐད་ཅིག་མཐའ་ཡོད་པ། །དེ་བཞིན་ཐོག་མཐའ་དབུས་བརྟག་དགོས། །ཞེས་
དང་། ཕར་ཕྱིན་ལམ་བསྒྲིགས་ལས། སེ་གོལ་གཏོགས་པའི་ཡུལ་ལ་སྐད་ཅིག་མ་སུམ་
བརྒྱ་དྲུག་ཅུ་རེ་ལྔ་འདའ་བའི་ཚུལ་བསམ་ན་ཡིད་བརྟན་རུང་བ་ཅུང་ཟད་ཀྱང་མེད་པའི་མི་
རྟོག་པའི་འདུ་ཤེས་བསྒོམ་པར་བྱའོ། །ཞེས་གསུངས་པ་གཉིས་ཇི་ལྟར་མི་འགལ། ཡང་



གསེར་ཕྲེང་དཀའ་གནད།
132
གསེར་ཕྲེང་ལས། དེས་ན་སྐད་ཅིག་སྦྱོར་བྱ་རྫོགས་ཀྱི་སྐད་ཅིག་ཡིན་པས་རྒྱན་དང་ལྡན་
ཡང་སྔ་མ་ལས་ཕྱི་མ་ཁྱད་པར་དུ་འཕགས་པར་མི་བྱའོ། །ཞེས་སྐད་ཅིག་མའི་སྦྱོར་བ་ཞེས་
པའི་སྐད་ཅིག་དེ་བྱ་རྫོགས་ཀྱི་སྐད་ཅིག་རྒྱུན་ལྡན་གྱི་ཡུན་ཐུང་གཅིག་ལ་འདོད་ཀྱང་སྔ་མ་
ལས་ཕྱི་མ་ཁྱད་པར་དུ་འཕགས་པར་མི་བྱའོ། །ཞེས་གསུངས་པ་འདིས་སྐབས་བཞི་པར།
སེམས་ནི་སྔ་མས་བྱང་ཆུབ་པར། །ཞེས་སོགས་ལ་ཡང་ཞིབ་ཆ་ཐོན་དགོས་པར་སྣང་ངོ༌།།
འཆད་པར་འགྱུར་རོ། །རྒྱུན་མཐའི་བར་ཆད་མེད་ལམ་ལ་སྐད་ཅིག་སྔ་ཕྱི་བར་གསུམ་
དུ་ཕྱེ་པའི་སྐད་ཅིག་དང་པོ་རྒྱུད་མཐའི་བར་ཆད་མེད་ལམ་ཡིན་མིན་དང་སྒྲིབ་པའི་དངོས་
གཉེན་ཡིན་མིན་སོགས་གདན་ས་ཆེན་པོར་གསུང་རྒྱུན་མང་། སྡུད་པ་ལས། འབྲུ་མར་
སྙིང་པོ་འབར་བ་ཕྲད་པ་དང་པོ་ཡིས། །སྙིང་པོ་ཚིག་མིན་དེ་མེད་པར་ཡང་དེ་མི་ཚིག །མེ་
ལྕེ་ཕྲད་པ་ཐ་མས་སྙིང་པོ་ཚིག་མིན་ལ། །མེ་ལྕེ་ཐ་མ་མེད་པར་སྙིང་པོ་ཚིག་མིན་ལྟར། །དང་
པོའི་སེམས་ཀྱིས་བྱང་ཆུབ་མཆོག་རེག་མ་ཡིན་ལ། །དེ་མེད་པར་ཡང་དེ་ལ་རེག་པར་ནུས་
མ་ཡིན། །ཐ་མའི་སེམས་ཀྱིས་བྱང་ཆུབ་ཞི་བ་ཐོབ་མིན་ལ། །དེ་མེད་པར་ཡང་དེ་ཐོབ་
ནུས་པ་མ་ཡིན་ནོ། །ཞེས་སོགས་མང་ངོ༌། །གསེར་ཕྲེང་ལས། དབྱེ་གཞི་ནི་སངས་རྒྱས་
ཀྱི་སྐུ་ཙམ་མོ། །དབྱེ་བའི་ངོ་བོ་ནི་རྣམ་པ་བཞིར་ནི་ཡང་དག་པར་བརྗོད་དོ། །ཅེས་པ་
ནས་སྐུ་འདི་དག་གི་གྲངས་དང་ཡེ་ཤེས་ཀྱི་ཁྱད་པར་རྣམས་འོག་ཏུ་སྟོན་པར་འགྱུར་རོ། །དེ་
བཞི་ནི་དངོས་ཡིན་ལ་ཞར་བྱུང་མཛད་པ་ནི་ཆོས་སྐུས་བདག་རྐྱེན་བྱས་པ་ལས་བྱུང་བའི་
རྣམ་པར་དཀར་བའི་ཡོན་ཏན་ནོ། །དབྱེ་ན་ཉེར་བདུན་ནོ། །ཞེས་གསུངས། དེ་ཡང་།
ཆོས་སྐུ་མཛད་པ་དང་བཅས་པ། ཞེས་དང་། ཆོས་ཀྱི་སྐུ་ཡི་འཕྲིན་ལས་ནི། །ཞེས་གསུངས་
པའི་ཆོས་སྐུ་སྔ་མ་ལ་ཆོས་སྐུ་སྤྱི་དང་ཡེ་ཤེས་ཆོས་སྐུ་གཉིས་དང་། ཆོས་སྐུ་ཕྱི་མ་ལ་སྤྲུལ་
སྐུ་དང་། ཡེ་ཤེས་ཆོས་སྐུ་གཉིས། གཞུང་སྔ་མས་བསྟན་པའི་འཕྲིན་ལས་ལ་ཡེ་ཤེས་ཆོས་
སྐུའི་འཕྲིན་ལས་དང་། གཞུང་ཕྱི་མས་བསྟན་པའི་འཕྲིན་ལས་ལ་སྤྲུལ་སྐུའི་འཕྲིན་ལས་



གསེར་ཕྲེང་དཀའ་གནད།
s
དང་ཡེ་ཤེས་ཆོས་སྐུའི་འཕྲིན་ལས་གཉིས་ཡོད་པ་ནི། དེ་བཞིན་འཁོར་བ་ཇི་སྲིད་འདིའི།།
ལས་ནི་རྒྱུན་མི་ཆད་པར་འདོད། །ཅེས་པའི་དེ་བཞིན་ཞེས་པ་ཡེ་ཤེས་ཆོས་སྐུ་ལ་སྦྱར་ཚུལ་
གྱིས་ཤེས་སླ། འོག་ཏུ་འཆད་པར་འགྱུར། ཟློས་སྤང་ནི། ཁོ་བོའི་མངོན་རྟོགས་རྒྱན་གྱི་
ས་བཅད་དུ་རྒྱས་པར་བཤད་ཟིན་པས་འདིར་མང་དོགས་ནས་མ་བྲིས་སོ། །
གསེང་ཕྲེང་ལས། གཉིས་པ་ལ་གཉིས། ཚིག་ལེའུར་བྱས་པ་དང་འབྲེལ་བའི་དོན་
གཞན་བཤད། ཚིག་ལེའུར་བྱས་པ་ཉིད་ཀྱི་དོན་བཤད་པའོ། །དང་པོ་ལ་གཉིས། མདོ་
དང་ཇི་ལྟར་སྦྱར་བ་དང་སྦྱར་ཚུལ་ལ་རྩོད་པ་སྤང་བའོ། །དང་པོ་ནི། གལ་ཏེ་རྒྱན་འདིས་
མདོ་དོན་ཀུན་སྡུད་ན་ཅིའི་ཕྱིར་འདིར་གླེང་གཞི་དང་། རྟག་ཏུ་ངུ་དང་། ཆོས་འཕགས་
དང༌། ཡོངས་གཏད་ཀྱི་ལེའུ་བཞི་གོ་སླ་པས་མ་བསྡུས་པ་དང་། གཞན་ཡང་བར་བར་
དུ་གང་ཟག་ལུང་བསྟན་པ་དང་། སྔོན་རབས་ལ་སོགས་པ་འགའ་ཞིག་མ་བསྡུས་སོ། །དེས་
ན་སེམས་བསྐྱེད་པའི་ལེའུ་ནས་ཆོས་ཉིད་མི་འགྱུར་བར་བསྟན་པའི་ལེའུའི་བར་གྱི་མདོའི་
དོན་རྟོགས་པར་དཀའ་བ་རྣམས་རྒྱན་དང་སྦྱར་རོ། །ཁ་ཅིག་བྱམས་ཞུས་རྒྱན་གྱིས་མ་བསྡུས་
པར་འཆད་པར་ཅུང་ཟད་རྩིངས་སོ། །གླེང་གཞི་ནི་འགྲེལ་བ་ཁུངས་མ་གང་གིས་ཀྱང་རྒྱན་
དང་མ་སྦྱར་རོ། །ལེའུ་ཕྱི་མ་གསུམ་ནི་རྒྱུན་སྣང་དང་གནད་ཀྱི་ཟླ་འོད་གཉིས་ཀར་གོ་སླ་
བས་རྒྱན་གྱིས་མ་བསྡུས་ཞེས་གསལ་བར་གསུངས་ལ། ཞེས་གསུངས། དེ་དག་ནི་མདོ་
དང་སྦྱར་པའི་འགྲེལ་བ་བཅུ་གཉིས་ཀྱིས་མདོ་རྒྱན་སྦྱར་ཚུལ་གྱི་དབང་དུ་བྱས་ལ། དེ་ལྟ་
ན༑ ཁ་ཆེ་དྷརྨ་ཤྲཱིས་མཛད་པར་གྲགས་པའི་སྟོང་ཕྲག་བརྒྱ་པའི་བཤད་པས་མངོན་རྟོགས་
རྒྱན་འབུམ་དང་སྦྱར་ནས་འགྲེལ་བའི་སྐབས། ཡུམ་འབུམ་པ་ལ་བྱམས་ཞུས། ཆོས་འཕགས།
རྟག་ཏུ་ངུ་། ཡོངས་གཏད་ཀྱི་ལེའུ་བཞི་མེད་དམ་སྙམ་པའི་དོགས་པ་སྐྱེ་སྲིད་དེ། ལེའུ་དེ་
བཞི་ཀླུའི་ཡུལ་དུ་ལུས་པས། དེང་སང་གི་ཡུམ་རྒྱས་པ་ལ་ཡང་བློ་ཀ་འབུམ་མ་ལོངས་ཤིང་
མཇུག་གི་ཆོས་ཉིད་མི་འགྱུར་བའི་ལེའུ་བསྡུས་པས་ཀྱང་དོན་གྱིས་ཚང་ཟེར་ཚུལ་གཅིག་དང་།



གསེར་ཕྲེང་དཀའ་གནད།
194
ཡང་ཁ་ཅིག་གིས། བྱམས་ཞུས་དང་ཆོས་འཕགས་སྡོམ་པའི་ལེའུ་གཅིག །རྟག་ཏུ་ངུའི་
ལེའུ་དང་གཉིས། ཡོངས་གཏད་ཀྱི་ལེའུ་དང་གསུམ། ཉི་ཁྲི་དང་བརྒྱད་སྟོང་པ་ནས་ཁ་
བསྐང་བའི་ལུགས་སུ་བྱས་ནས་ཡུམ་འགའ་ཞིག་གི་མཇུག་ཏུ་ལེའུ་དེ་གསུམ་བསྣན་ནས་ལེའུ་
དོན་ལྔ་བྱས་པ་ཡང་ཡོད་ཟེར། ཡང་འགོས་ཆོས་གྲུབ་ཀྱིས་རྒྱ་ནག་ནས་བསྒྱུར་པ་ལ་ཡོད་
ཟེར། འདི་ལྟར་ན་མགོན་པོ་ཀླུ་སྒྲུབ་ཀྱིས་ཀླུའི་ཡུལ་ནས་ཡུམ་རྒྱས་པ་སྤྱན་དྲངས་པའི་ཚེ་
ལེའུ་དེ་བཞི་ཀླུའི་ཡུལ་དུ་ལུས་པ་འགོས་ཆོས་གྲུབ་ཀྱིས་རྒྱ་ནག་ནས་བསྒྱུར་པའི་ཡུམ་རྒྱས་
པ་ལ་ཡོད་ཟེར་དགོས་པས། རྒྱ་ནག་ཡུལ་ཀླུའི་ཡུལ་དང་རྒྱ་མི་ཀླུའི་རིགས་ཟེར་དགོས་སམ་
སྙམ། མ་ཟད་ཀླུའི་རྒྱལ་པོ་རྒྱ་མཚོས་ཞུས་པའི་མདོ་ལས། ཀླུ་ཉི་ཁྲི་ཆིག་སྟོང་གིས་སེམས་
བསྐྱེད་པར་གསུངས་ལ། རྒྱལ་པོ་དེ་དང་ཀླུ་དེ་དག་གང་གི་རྣམ་ཅན་ཡིན་ནམ། གཞན་
ཡང་རྒྱ་མི་ཀླུའི་རིགས་ཡིན་པར་བཤད་རྒྱུ་མང་པོ་ཡོད་ཀྱང་སྐབས་མ་ཡིན་པས་མ་བྲིས་
སོ༑ ༑
གསེར་ཕྲེང་ལས། གཉིས་པ་ནི།། གལ་ཏེ་རྒྱན་དང་མདོ་སྦྱར་བ་མདོ་ཁ་ཅིག་སྒྲ་
ཇི་བཞིན་པ་དང་། ཁ་ཅིག་སྒྲ་ཇི་བཞིན་པ་མ་ཡིན་ཡང་རྒྱུ་མཚན་སྣང་བས་སྦྱར་རིགས་
མོད། འོན་ཀྱང་བྱང་ཆུབ་རྒྱས་བཤད་ཀྱིས་སེམས་བསྐྱེད་གཉིས་པ་བསྟན་པར་འདོད་པ་
ལྟ་བུ་མདོ་དེས་དོན་དེ་སྟོན་པ་ལ་ངེས་བྱེད་མེད་པ་དང་། དྲོད་ཀྱི་སྐབས་སུ་བུད་མེད་དུ་
མི་སྐྱེ་བར་བརྗོད་པ་ལྟ་བུ་རྣམས་དང་། རྒྱན་དུ་དོན་ཡོད་པ་གླེགས་བམ་ཁ་ཅིག་ལས་མདོ་
མི་སྣང་བ་ཇི་ལྟར་སྦྱར་ཞེ་ན། ལན་ནི། མདོ་སྦྱར་བའི་རྒྱུ་མཚན་མེད་པ་ལྟར་སྣང་བ་རྣམས་
ནི་དེ་དག་ཏུ་སྦྱར་བའི་རྒྱུ་མཚན་གཉིས་ཡོད་པས་སྦྱར་དུ་རུང་སྟེ། དང་པོ་ནི། རིམ་པ་
བཞིན་སྦྱར་རིགས་པ་རྣམས་སྦྱར་བ་ན་ལྷག་མ་རྣམས་དེ་དང་སྦྱོར་བར་ཤུགས་ལ་གོ་སྟེ་དེ་
ཡང་དངོས་སུ་བརྗོད་པ་ལ་གཙོ་བོར་མ་གྱུར་པའོ། །གཉིས་པ་ནི། དེ་བཞིན་བཤེགས་པས་
རྗེ་བཙུན་ལ་དེ་ལྟར་སྦྱར་བའི་ལུང་མངའ་བའི་ཕྱིར་ཡང་ཡིན་ཏེ། རྗེ་བཙུན་རྒྱལ་ཚབ་ཏུ་



གསེར་ཕྲེང་དཀའ་གནད།
735
དབང་བསྐུར་བས་དམ་པའི་ཆོས་ཀྱི་མཛོད་གཞན་གྱིས་བལྟ་བའི་གནས་མིན་པ་ལ་ཕའི་ལུང་
གིས་དབང་བསྐུར་བའི་ཕྱིར་རོ། །རྒྱུ་མཚན་དང་པོའི་སྦྱར་ཚུལ་ལ་ཡང་གཉིས་ཡོད་དེ།
ཟླ་ཡིས་ཟླས་གཞན་བསྡུས་པའི་སྦྱར་ཚུལ་དང་། གཙོ་བོས་འཁོར་རྣམས་བསྡུས་པའི་སྦྱར་
ཚུལ་གཉིས། དང་པོ་ནི། དྲོད་དུ་བུད་མེད་དུ་མི་སྐྱེ་བར་བསྟན་པ་ལྟ་བུའི་རྒྱན་གྱི་སྒྲས་
མ་ཟིན་པ་རྣམས་ནི་ཟླས་བསྡུས་ཏེ་དེས་ན་རང་གི་སྐབས་དེར་གཏོགས་པར་ཤེས་པར་འགྱུར་
རོ༑ ༑ཞེས་དང་། མཛོད་རྩ་བ་ལས། འདོད་རྟེན་ཆོས་མཆོག་བུད་མེད་ཀྱིས། །གཉིས་
ཀའི་རྟེན་ཅན་ཐོབ་པར་འགྱུར། །ཞེས་གསུངས་པའི་སྟེང་ནས་དཔྱད་ཚུལ་ཡོད་ཀྱང་མང་
དོགས་ནས་མ་བྲིས་སོ། །གཉིས་པ། གཙོ་བོས་འཁོར་རྣམས་བསྡུས་པའི་སྦྱར་ཚུལ་ནི།
ཁ་ཅིག་ནི་གཙོ་བོ་བརྗོད་པས་འཁོར་ཞར་ལ་བསྡུས་ཏེ་དཔེར་ན་རྒྱལ་པོ་འཁོར་བཅས་གཤེགས་
པ་ལ་རྒྱལ་པོ་གཤེགས་ཞེས་པ་ལྟ་བུའོ། །ཞེས་པ་ནས་ཚེ་བསྐལ་བ་སྟོང་ཕྲག་ཉི་ཤུ་ཉི་ཤུ་ཐུབ་
པར་ལུང་བསྟན་པ་ལྟ་བུའོ། །ཞེས་གསུངས། གཞན་ཡང་། ཚོགས་སྒྲུབ་བཅུ་བདུན་བསྟན་
པའི་གཙོ་བོའི་མདོ་བསྡུས་པས། འཁོར་མདོ་དྲན་པ་ཉེར་བཞག་དང་། མ་འདྲེས་པའི་མདོ་
རྣམས་ཞར་ལ་བསྡུས་པ་ལྟ་བུའོ། །དེ་དག་ལ་གཙོ་འཁོར་ཕྱེ་བའི་རྒྱུ་མཚན་ནི་འདིར་བསྟན་
ཚོགས་སྒྲུབ་ཆོས་མཆོག་ཆེན་པོ་ནས་ས་བཅུ་པའི་བར་ས་མཚམས་བཞག་ལ། དེའི་མདོ་
ལ་ཐེག་ཆེན་གྱི་མདོ་བཅུ་བདུན་སོགས་དྲན་པ་ཉེར་བཞག་ནས་བཟུང་མ་འདྲེས་བར་མདོ་
ཀུན་ཡོད་ཅིང་སྡེ་ཚན་དང་པོ་གསུམ་གྱི་མདོ་དང་མ་འདྲེས་པའི་མདོ་སོགས་འཁོར་རམ་
ཞར་བྱུང་ཡིན་པ་ཚོགས་སྒྲུབ་ཀྱི་ས་མཚམས་བཞག་པའི་གནད་ཀྱི་ཤེས་པའི་ཕྱིར། ཚོགས་
སྒྲུབ་ཐད་ཀྱི་གསེར་ཕྲེང་ལས་དེ་ལྟར་མངོན་རྟོགས་ཕལ་མོ་ཆེ་ལ་སྐབས་ཀྱི་མདོ་དང་ཞར་
བྱུང་གི་མདོ་རེ་རེ་ཡོད་པ་ཕྱེད་དགོས་སོ། །ཞེས་གསུངས་པས་ན། དོན་བདུན་བཅུ་རེ་
རེའི་མདོ་སྦྱར་ཚུལ་ལ་རྒྱུ་མཚན་དང་པོའི་སྦྱར་ཚུལ་གཉིས་ཡོད་ཀྱང་སྦྱར་ཚུལ་གཉིས་པོ་
གཏན་མི་འདྲ་གཙོ་འཁོར་དང་ཟླ་བོའི་དཔེས་ཤེས་པར་བྱའོ། །སེམས་བསྐྱེད་གཉིས་པའི་



s
གསེར་ཕྲེང་དཀའ་གནད།
མདོའི་སྦྱར་ཚུལ་དེ་གཙོ་འཁོར་དང་ཟླ་བོའི་སྦྱར་ཚུལ་མིན་ལ། རྒྱུ་མཚན་གཉིས་པ་ལུང་
གིས་དབང་བསྒྱུར་པས་སྦྱར་པར་གོ་བར་བྱ། ཚོགས་སྒྲུབ་ཀྱི་སྐབས་ཀྱི་གསེར་ཕྲེང་གི
གསུངས་ཚུལ་ལ་དཔག་ན། དོན་བདུན་བཅུ་པོ་གང་རུང་ཡིན་ན། མངོན་རྟོགས་རྒྱན་གྱི་
བཤད་བྱ་རྩ་བའི་མདོའི་ནང་དུ་རང་ཉིད་སྐབས་ཀྱི་མདོ་དང་ཞར་བྱུང་གི་མདོ་གཉིས་གཉིས་
ཀྱིས་བསྟན་པའི་ཁྱབ། མངོན་རྟོགས་རྒྱན་གྱི་བཤད་བྱ་རྩ་བའི་མདོ་ཡིན་ན། དོན་བདུན་
བཅུ་གཙོ་བོ་དང་ཞར་བྱུང་གཉིས་ཀྱི་སྒོ་ནས་བསྟན་པའི་ཁྱབ་ཟེར་དགོས་སམ་དཔྱད། མདོ་
སྡེ་ཁ་ཅིག་སྐབས་བརྒྱད་ཀྱི་ཁོངས་སུ་བསྟན་ཡང་གོ་སླ་བས་མ་བསྡུས་ཏེ། དཔེར་ན་གངྒཱའི་
ལྷ་མོ་བསྐལ་བ་སྐར་མ་ལྟ་བུ་ལ་དེ་བཞིན་གཤེགས་པ་གསེར་གྱི་མེ་ཏོག་ཏུ་འཚང་རྒྱ་བར་
ཁྲི་བརྒྱད་སྟོང་པའི་ལེའུ་རེ་བཞི་པ་དང་། སྡུད་པའི་ལེའུ་བཅུ་དགུ་པ་སོགས་སུ་བསྟན་པ་
དང་། དགེ་སློང་བརྒྱ་ཕྲག་དྲུག་ཅུ་བསྐལ་བ་སྐར་མ་ལྟ་བུ་ལ་མེ་ཏོག་བཀྲམ་པ་ཞེས་པའི་
དེ་བཞིན་གཤེགས་པ་ཚེ་བསྐལ་པ་སྟོང་ཕྲག་ཉི་ཤུ་ཉི་ཤུ་ཐུབ་པར་ལུང་བསྟན་པ་ལྟ་བུ་སྡུད་
པའི་ལེའུ་ཉེར་བརྒྱད་པར་བསྟན་པ་སོགས་རྒྱན་འདིར་གོ་སླ་བས་མ་བསྡུས་སོ། །གསེར་
ཕྲེང་ལས། རྒྱན་ན་ཡོད་པ་མདོ་ཡི་གླེགས་བམ་ཁ་ཅིག་ལས་མི་སྣང་བ་ནི་གཞུང་རབ་ཏུ་
རྒྱས་པ་འདི་སྒྲུབ་པར་དཀའ་བ་དང་། ལྔ་བརྒྱ་ཐ་མ་ལ་འགྲོ་བ་རྣམས་ཀྱི་བློ་ཡི་སྟོབས་བྲི་
བས་ལུང་གིས་ཚིག་ཉམས་པར་ཟད་ཀྱི་འདི་ལ་ལོག་པར་བསྟན་པའི་དྲི་མ་མེད་དེ་རྗེ་བཙུན་
གྱི་ཡུམ་དེ་ལྟར་གཏན་ལ་ཕབ་པའི་ཕྱིར་རོ། །ཞེས་སློབ་དཔོན་ཆོས་བཤེས་འཆད་པ་ནི་ལེགས་
པར་བརྟགས་པའོ། །ཞེས་གསུངས་པ་ལྟར་ཇི་བཞིན་གོ་བདེ་ཕྱིར་བསྣན་པ་དུ་ཞིག་ཡོད་
ཅེ་ན་སྐབས་གཉིས་པ། གང་གང་དོན་ནི་གང་གང་ལ། །ཞེས་པ་ནས་སྒྲ་མེད་ཀྱང་དེ་དེ་
ལྟར་སྣང་། །ཞེས་པའི་ཚིགས་བཅད་གཅིག་ལ་མདོ་མེད་དེ། དེའི་ཐད་ཀྱི་གསེར་ཕྲེང་
ལས། གཉིས་པ་ལ་གཉིས་ལས། དང་པོ་ནི། སྣང་ངོ་། །ཞེས་པ་ནས་དེའི་ཕྱིར་སྒྲ་མེད་
ཀྱང་ཆོས་སྟོན་པར་མི་འགལ་ལོ། །འདི་ལ་མདོ་མེད་དོ། ཞེས་གསུངས་པའི་ཕྱིར། སྐབས་



གསེར་ཕྲེང་དཀའ་གནད།
7
ལྔ་པ། འགོག་པ་མེད་པའི་རང་བཞིན་ལ། །མཐོང་ཞེས་བྱ་བའི་ལམ་གྱིས་ནི། །རྣམ་པར་
རྟོག་རིགས་ཅི་ཞིག་ཟད། །ཅེས་པ་ནས། ཡང་དག་མཐོང་ནས་རྣམ་པར་གྲོལ། །ཞེས་
པའི་བར་གྱི་ཚིགས་བཅད་གསུམ་ལའང་བཤད་བྱ་རྩ་བའི་མདོ་མེད་དེ། འགྲེལ་བ་དོན་གསལ་
ལས། དེ་ལྟར་ན་སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕམ་པར་བྱས་པ་བཞིན་དུ་
ཕྱིན་ཅི་ལོག་ལྡོག་པས་དེ་ཁོ་ན་ཉིད་མཐོང་ན་རྣམ་པར་གྲོལ་བར་འགྱུར་རོ། །དེ་ལྟར་ཞར་
ལ་འོངས་པ་བརྗོད་ནས་རྣལ་མ་མཐོང་བའི་ལམ་ཉིད། ཅེས་དང་། འདིའི་ཐད་གྱི་རྣམ་
བཤད་སྙིང་པོ་རྒྱན་ལས། དེ་ལྟར་མདོས་དངོས་སུ་མ་ཟིན་པའི་ཚིགས་བཅད་གསུམ་བྱང་
ཆུབ་ཆེན་པོའི་ཞར་ལ་འོངས་པ་བརྗོད་ནས་རྣལ་མ་སྟེ་དཀྱུས་མ་མཐོང་བའི་ལམ་ཉིད་དོ།།
ཞེས་གསུངས་པའི་ཕྱིར། གསེར་ཕྲེང་ལས། མཆོད་བརྗོད་དང་དགོས་འབྲེལ་ནི་རྒྱན་གྱིས་
མདོ་བཤད་པའི་སྔོན་འགྲོ་ཡིན་གྱི་མདོའི་བཤད་པ་དངོས་མིན་ཏེ། དཔེར་ན་འགྲེལ་བ་འདི་
ཡི་ཤེས་རབ་ཕ་རོལ་ཕྱིན་པ་ལ་ཞེས་སོགས་རྒྱན་གྱི་འགྲེལ་བ་མིན་པ་བཞིན་ནོ། །ཞེས་གསུངས་
པ་ལྟར། གོང་དུ་སྨོས་པའི་སྐབས་གཉིས་པ་དང་ལྔ་པའི་ཚིག་དེ་དག་མདོ་ཡི་བཤད་པ་མིན་
པར་ཐལ། དེ་དག་གི་བཤད་བྱ་རྩ་བའི་མདོ་མེད་པའི་ཕྱིར། འདོད་ན། མངོན་རྟོགས་
རྒྱུན་གྱི་ཡན་ལག་རྒྱས་བཤད་ཀྱི་ཚིག་ལ་ཡུམ་གྱི་མདོའི་དོན་མ་འགྲེལ་བ་ཡོད་པས། རྒྱན་
གྱི་ཡན་ལག་རྒྱས་བཤད་ཡོངས་རྫོགས་ཡུམ་གྱི་མདོ་ཡི་འགྲེལ་བ་མ་ཡིན་པར་ཐལ་ལོ།།
སོགས་དཔྱད།
གསེར་ཕྲེང་ལས། དེ་ལྟ་ན་བཤད་པ་ཡོངས་སུ་རྫོགས་པ་དང་། བཤད་པ་ལ་འཇུག་
པ་དང་། དྲི་བས་ལན་འདྲེན་པའི་མཚམས་སྦྱོར་ཡོད་པ་ལ་འདི་ལ་ནི་དང་པོ་གཉིས་ཚང་
ལ༑ ཕྱི་མ་ནི་རིགས་དང་དམིགས་རྣམ་གྱི་མཚམས་སྦྱོར་ལྟ་བུའོ། །ཞེས་དེ་ལྟར་བསྡུས་
པའི་དོན་ཀུན་བསྟན་ནས། ཞེས་པ་ནས། སེམས་བསྐྱེད་པ་རང་གི་ངོ་བོ་དམིགས་པ་དང་
བཅས་པ། ཞེས་པའི་མཚམས་སྦྱོར་དེ་ལ་དང་པོ་གཉིས་ཚང་བར་གསུངས་ལ། གལ་ཏེ་



8
གསེར་ཕྲེང་དཀའ་གནད།
ཆོས་ཀྱི་དབྱིངས་ཁོ་ན་འཕགས་པའི་ཆོས་རྟོགས་པར་འགྱུར་བའི་རྒྱུ་ཡིན་པའི་ཕྱིར། ཞེས་
པ་ནས་རང་བཞིན་དུ་གནས་པའི་རིགས་ཡིན་ན། ཞེས་པའི་མཚམས་སྦྱར་དང་། ཇི་སྐད་
བཤད་པའི་སྒྲུབ་པའི་རྟེན་གྱི་དམིགས་པ་གང་ཞེ་ན། ཞེས་པའི་མཚམས་སྦྱོར་གཉིས་ལྟ་བུ་
ཕྱི་མ་ཡིན་གསུངས། འདི་གཉིས་ཀྱི་སྔོན་དུ་སྦྱོར་ལམ་དམིགས་རྣམ་རྒྱས་བཤད་ཀྱི་མཚམས་
སྦྱར། དམིགས་པ་དང་རྣམ་པའི་ཁྱད་པར་ཇི་ལྟ་བུ་ཞེ་ན། ཞེས་པའི་མཚམས་སྦྱོར་དེ་དྲི་
བས་ལན་འདྲེན་པའི་མཚམས་སྦྱོར་ཡིན་པའི་ཕྱིར། རིགས་དང་དམིགས་རྣམ་གྱི་མཚམས་
སྦྱོར་དམིགས་སུ་དགར་བ་རྒྱུ་མཚན་གང་ཡིན། དམིགས་རྣམ་གྱི་མཚམས་སྦྱོར་དེ་སྦྱོར་
ལམ་དམིགས་རྣམ་གྱི་མཚམས་སྦྱོར་ཡིན་ན། འགྲེལ་བའི་མཚམས་སྦྱོར་གྱི་གོ་རིམ་དང་
མི་མཐུན་པས་གསེར་ཕྲེང་ལས། གོ་རིམ་ལོག་པ་གང་ཡིན་འོག་ཏུ་སློབ་དཔོན་འདིས་ས་
མཚམས་མཛད་པ་ཡང་མདོ་སྡེ་རྒྱན་གྱི་ས་མཚམས་ཀྱི་ལུང་དྲངས་ནས་དེའི་རྗེས་སུ་འབྲངས་
སོ༑ ༑ཞེས་པ་ནི། གོང་དུ་རྒྱལ་སྲས་ལ་ཡོད་པས་སངས་རྒྱས་ལ་ཡོད་པ་མི་ཁེགས་ལ།
ཞེས་པའི་རྒྱབ་རྟེན་ཏུ་སྣང་ངོ་། །ཡང་གསེར་ཕྲེང་ལས། དང་པོ་ཉེར་གཉིས་ཀྱི་མཐར་
ལྡན་པ་ནི་ཞེས་སྦྱར་བ་ངོ་བོ་ཡིན་ལ། ཞེས་པའི་ལྡན་པའི་དོན་མཚུངས་ལྡན་ལ་བྱེད་དམ་
གང་ལ་བྱེད། མཚུངས་ལྡན་ལ་བྱེད་ན། སེམས་བསྐྱེད་དང་པོ་འདུན་པ་དང་མཚུངས་
ལྡན་ནས། སེམས་བསྐྱེད་ཉེར་གཉིས་པ་ཆོས་སྐུ་དང་མཚུངས་ལྡན་གྱི་བར་ཡིན་ནམ།
མཚུངས་ལྡན་ལ་རྣམ་པ་ལྔ་ཚང་དགོས་པས་སོ། །རང་གྲོགས་སྦྱར་ན་ཡིན་རུང་ཡང་ཞིབ་
ཆ་མ་ནོར་བ་གལ་ཆེའོ། །གསེར་ཕྲེང་ལས། ཞེས་སློབ་དཔོན་ཆོས་བཤེས་འཆད་པ་ནི་
ལེགས་པར་བརྟགས་པའོ། །ཞེས་པ་ཡན་ལག་ལུས་རྣམ་གཞག་གི་ཚིགས་བཅད་བཅོ་ལྔའི་
བཤད་པ་རྫོགས་སོ། །
་་ཡན་ལག་རྒྱས་པར་བཤད་པ་ལ། གཉིས་པ་ལ་གསུམ། ཤེས་བྱ་མཁྱེན་གསུམ།
ཉམས་ལེན་སྦྱོར་བ་བཞི། འབྲས་བུ་ཆོས་སྐུའི་ཡན་ལག་རྒྱས་པར་བཤད་པའོ། །དང་པོ་



གསེར་ཕྲེང་དཀའ་གནད།
18
ལ་ཐོབ་བྱ་རྣམ་མཁྱེན། ཐོབ་བྱེད་ལམ་ཤེས། སྤང་བྱ་གཞི་ཤེས་ཀྱི་ཡན་ལག་རྒྱས་པར་
བཤད་པའོ། །དང་པོ་ལ་གསུམ། འབྲེལ་བརྗོད་པས་མཚམས་སྦྱར། རྣམ་མཁྱེན་གྱི་ཆོས་
རྒྱས་པར་བཤད། སྐབས་བསྡུ་བའོ། །དང་པོ་ནི། བཤད་པར་བཞེད་དོ། །ཅེས་པ་ནས།
དེ་ལྟར་བཤད་པ་ཡོངས་སུ་རྫོགས་པ་དང་། བཤད་པ་ལ་འཇུག་པ་དང་། དྲི་བས་ལན་
འདྲེན་པའི་མཚམས་སྦྱོར་ཡོད་པ་ལས་འདི་ལ་ནི་དང་པོ་གཉིས་ཚང་ལ། ཕྱི་མ་ནི་རིགས་
དང་དམིགས་རྣམ་གྱི་མཚམས་སྦྱོར་ལྟ་བུའོ། །ཞེས་བྱུང་། དེ་ཡང་དེ་ལྟར་བསྡུས་པའི་
དོན་ཀུན་བསྟན་ནས། ཞེས་པའི་གཞུང་དེས། རྣམ་པ་བཞིར་ནི་ཡང་དག་བརྗོད། །ཅེས་
པ་ཡན་ལག་ལུས་རྣམ་གཞག་གི་བཤད་པ་རྫོགས་ནས། སེམས་བསྐྱེད་པ་ནི་གཞན་དོན་ཕྱིར།།
ཞེས་པ་ནས་ཡན་ལག་རྒྱས་པར་བཤད་པ་ལ་འཇུག་པའི་འབྲེལ་བརྗོད་པས་མཚམས་སྦྱོར་
བ་ས་བཅད་དང་པོའི་དོན་ནོ། །དེར་མ་ཟད་མཚམས་སྦྱར་དེ་སྐབས་ཀྱི་གོ་རིམ་ངེས་པར་
བྱེད་པའི་མཚམས་སྦྱར་བརྒྱད་ཀྱི་དང་པོ་ཡིན་པ་སྔར་བཤད་ཟིན། །གསེར་ཕྲེང་ལས། གོང་
དུ་དེ་ལྟ་བུ་ཡུམ་གྱི་རྒྱན་འདིའི་རྗེས་སུ་འབྲང་བའི་འགྲེལ་བ་ལ་ཡང་མདོ་དང་སྦྱར་བ་བཅུ་
གཉིས་མ་སྦྱར་བ་དགུ་སྟེ་ཉེར་གཅིག་གོ །ཞེས་གསུངས་པས། འགྲེལ་བ་བཅུ་གཉིས་ཀྱིས་
མདོ་རྒྱན་སྦྱར་བའི་མཚམས་ནི་མངོན་རྟོགས་རྒྱན་ཡན་ལག་རྒྱས་བཤད་ནས་ཡིན་ལ། དེ་
ཡང་དང་པོར་མདོ་དང་བསྟན་བཅོས་སྦྱར་བའི་སྲོལ་ནི་འཕགས་པས་བཏོད་པར་མངོན་པས་
དེས་ནི་ཉི་ཁྲི་ལ་ལེའུ་བརྒྱད་དུ་བྱས་ཤིང་དེ་སྐབས་བརྒྱད་དང་བསྒྲིགས་ནས་སྦྱར་རོ། །ཞེས་
གསུངས་པ་ལྟར་དང་། དེ་བཞིན་སྡུད་པའི་བར་རོ། །མདོ་ཡི་མཚམས་ནི། ཉི་ཁྲིའི་སེམས་
བསྐྱེད་སྟོན་པའི་ཚིག་ནི། ཤཱ་རིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་
ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འདོད་པས་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་དང་། བརྒྱད་སྟོང་པ་ལས།
“རབ་འབྱོར་ཁྱོད་བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལས་



40
གསེར་ཕྲེང་དཀའ་གནད།
བརྩམས་ཏེ་སྤོབས་པར་བྱོས་ཤིག །ཅེས་སོ། །དེ་ཡང་ཉི་ཁྲི་ལས་དེ་ལྟར་གསུངས་པའི་
དོན་ནི། ཆོས་ཡང་དག་པར་སྡུད་པ་ལས། རྣམ་གྲངས་གང་གིས་ན་ཆོས་ཐམས་ཅད་བྱང་
ཆུབ་པ་ཡིན་ལ། ཆོས་ཐམས་ཅད་བྱང་ཆུབ་ཀྱང་མ་ཡིན། སྨྲས་པ། ཆོས་ཐམས་ཅད་
མཉམ་པ་ཉིད་དང་། ཆོས་ཐམས་ཅད་ཀྱི་དེ་བཞིན་ཉིད་ཁོང་དུ་ཆུད་པ་ནི་བྱང་ཆུབ་པའོ།།
ཞེས་པ་ལྟར་ཡིན་ལ། རྣམ་པ་ཐམས་ཅད་སྨོས་པའི་ཚིག་གི་ནུས་པ་འདོན་ཚུལ་ཆོས་དུ་མ་
ལ་བྱེད་མི་དགོས་ཀྱི། བུམ་པ་ལྟ་བུ་གཅིག་ལ་ཡང་། དེའི་ཆོས་ཉིད་མངོན་སུམ་དུ་གཟིགས་
བཞིན་དུ་ཆོས་ཅན་དང་། དེ་མངོན་སུམ་དུ་གཟིགས་བཞིན་དུ་ཆོས་ཉིད་མངོན་སུམ་དུ་
གཟིགས་པའི་དོན་ནོ། །ཕྱག་ན་རྡོ་རྗེ་དབང་བསྐུར་བའི་རྒྱུད་ལས་ཀྱང་། གང་དངོས་པོ་
ཐམས་ཅད་དང་བྲལ་བ་དེ་ནི་མི་འཁྲུག་པའོ། །གང་མི་འཁྲུག་པ་དེ་ནི་ཆོས་སོ། །ཆོས་
གང་ཡིན་པ་དེ་ནི་དེ་བཞིན་གཤེས་པས་མངོན་པར་རྫོགས་པར་སངས་རྒྱས་སོ། །ཞེས་
གསུངས་པའི་ཕྱིར། གོང་དུ་དྲངས་པའི་བརྒྱད་སྟོང་པའི་ཚིག་འདིའི་ཤེར་ཕྱིན་ལ་ཕྱིན་ཟིན་
དང་ཕྱིན་བྱེད་གཉིས་བྱས་ནས། གང་གིས། གང་གི་ཆེད་དུ། གང་ལ། ཇི་ལྟར་བསླབ་
ན༑ ཐབས་ཤེས་ཟུང་འབྲེལ་གྱི་སྒོ་ནས་སློབ་ཚུལ་སོགས་ཐེག་པ་ཆེན་པོའི་ལམ་གྱི་རིམ་
པ་ཆ་ཚང་བ་ཞིག་བསྟན་ཡོད་པས་འདི་དག་གིས་སེམས་བསྐྱེད་བསྟན་གསུངས་པ་ཡིན་ལ།
སེམས་བསྐྱེད་སྟོན་པ་ལ་དེ་འདྲ་ཞིག་དགོས་ཏེ། རང་རེའི་ཡིག་ཆའི་སེམས་བསྐྱེད་ཀྱི་མཚན་
ཉིད་སྟོན་སྐབས་སུ་ས་བོན་དང་སྡོམ་ལྟ་བུ་གསུངས་པའི་རྒྱུ་མཚན་ཡང་དེ་ཡིན་གསུངས།
ཐབས་ཤེས་ཟུང་འབྲེལ་གྱི་སྒོ་ནས་སློབ་ཚུལ་དེ་ཡང་བདག་གཞན་མཉམ་པ་ཉིད་དུ་རོ་གཅིག་
པར་རྟོགས་པའི་ཡེ་ཤེས་ལྟ་བུ་ལམ་དུས་ན་སེམས་བསྐྱེད་དང་ཟུང་འབྲེལ་དུ་སྒོམ་ཚུལ་ཁྱད་
པར་བ་ཞིག་གིས་སངས་རྒྱས་ཀྱི་སའི་དོན་དམ་སེམས་བསྐྱེད་ཀུན་རྫོབ་སེམས་བསྐྱེད་ཡིན་
མོད་ཀྱང་། སངས་འཕགས་ཀྱི་རྒྱུད་ཀྱི་ཡིད་ཀྱི་རྣམ་ཤེས་ཐམས་ཅད་ཀུན་རྫོབ་སེམས་བསྐྱེད་
མ་ཡིན་ཏེ། གཞན་དུ་ན། ཐེག་དམན་རྟོགས་རིགས་སུ་གྱུར་པའི་ཐེག་ཆེན་སེམས་བསྐྱེད་



གསེར་ཕྲེང་དཀའ་གནད།
74
ཡོད་པ་ཧ་ཅང་ཐལ་བར་འགྱུར་བའི་ཕྱིར། ཡེ་ཤེས་དེ་ཞི་མཐའ་འགོག་བྱེད་དུ་བཤད་པའང་
ཡོད་ལ། སྐབས་བཞི་པར་སྒྲིབ་པ་བཞིའི་ནང་ནས་ཕྱི་མ་གཉིས་བདེན་འཛིན་ཤས་ཆེ་བར་
གསུངས་པས་ཀྱང་འགྲུབ་བམ་སྙམ། ཞེས་རྗེས་གུང་ཐང་པས་གསུངས་པའི་ཕྱིར། སྤྱིར་
དང་པོར་གདམས་ངག་ཉན། དེ་ནས་རིགས་སད། དེ་ནས་སེམས་བསྐྱེད་དགོས་པ་ལྟ་བུ་
ཡིན་མོད། མངོན་རྟོགས་རྒྱན་སྡུད་པ་དང་སྦྱར་པའི་འགྲེལ་བ་གསུམ་རྣམས་སུ་སེམས་
བསྐྱེད་ནས་སྦྱར་བ་ནི། སྡུད་པར་སེམས་བསྐྱེད་ཐོག་མར་བསྟན་པས་ཡིན་ལ། དེ་ནི་དཔེར་
ན་ལྷ་རིས་མཁན་གྱིས་ལྷ་སྐུ་ལ་ཡ་ཡོ་སོགས་ཀྱི་སྐྱོན་མི་འབྱུང་བའི་ཆེད་དུ་ཚངས་ཐིག་འདེབས་
པ་ལྟར་མི་རྟག་པ་སྒོམ་པ་སོགས་ཆོས་ལྡན་གྱི་བྱ་བ་གང་བྱས་པ་གོལ་ས་གཞན་དུ་མི་འགྲོ་
བར་སངས་རྒྱས་ཁོ་ནའི་རྒྱུར་འགྲོ་བ་ལ་ཐོག་མར་ཀུན་སློང་མ་མཐའ་སེམས་བསྐྱེད་བཅོས་
མ་རེ་ཚུན་ཆད་གསལ་འདེབས་དགོས་པར་ཤེས་པའི་ཚད་ཡིན་པར་ཡོངས་འཛིན་རིན་པོ་
ཆེ་ནས་ཐོས་པའི་མན་ངག་ཡིན་གསུངས། སྡུད་པ་དང་སྦྱར་བའི་ཚེ་སེམས་བསྐྱེད་ནས་
སྦྱོར་བ་ཡིན་པས། དེའང་འཕགས་པ་སྡུད་པ་ཞེས་པའི་འཕགས་པ་ནི་མདོ་གཞན་ལས་ཁྱད་
པར་འཕགས་པ་དང་། སྡུད་པ་ནི་དབང་འབྱོར་བའི་དོན་ཡིན་གསུངས། འདིར་འཁོར་
རྣམ་པ་བཞི་ཙམ་གསུངས་པ་ནི། དེ་དག་བརྟན་པའི་འཁོར་དང་། བྱང་སེམས་རྣམས་
རྫུན་འཕྲུལ་གྱིས་འཇིག་རྟེན་གྱི་ཁམས་གཞན་ནས་བྱོན་པ་སོགས་ཡིན་པས་མི་བརྟན་པའི་
རྒྱུ་མཚན་གྱིས་ཡིན་པར་གསུངས། སྡུད་པ་ལས། དགའ་དང་གུས་དང་དད་པའི་མཆོག་
ནི་ཉེར་བཞག་སྟེ། །སྒྲིབ་པ་ཉོན་མོངས་བསལ་ནས་དྲི་མ་ལས་འདས་པ། །འགྲོ་དོན་མངོན་
ཞུགས་ངེས་པའི་ཤེས་རབ་ཕ་རོལ་ཕྱིན། གང་ལ་དཔའ་རྣམས་སྤྱོད་པ་དེ་ནི་མཉན་པར་
གྱིས། །ཞེས་གསུངས་པའི་དགའ་དང་ཞེས་པས་ཐེག་པ་ཆེན་པོའི་ལམ་འབྲས་བུ་དང་བཅས་
པ་ལ་དང་བའི་དད་པ་དང་། གུས་དང་ཞེས་པས་བླ་མེད་བྱང་ཆུབ་ཐོབ་པར་འདོད་པའི་
མངོན་འདོད་ཀྱི་དད་པ་དང་། དད་པའི་མཆོག་ཅེས་པས་བླ་མེད་བྱང་ཆུབ་དེའང་ཤེར་ཕྱིན་



12
གསེར་ཕྲེང་དཀའ་གནད།
ས་ལམ་
ཉམས་སུ་བླངས་པ་ལ་ཐོབ་པར་འགྱུར་བའི་རྒྱུ་འབྲས་ཀྱི་འབྲེལ་བ་ངེས་པའི་ཡིད་ཤེས་ཀྱི་
དད་པ་བསྟན་ལ། སྒྲིབ་པ་ཉོན་མོངས་བསལ་ནས་དྲི་མ་ལས་འདས་པ། ཞེས་པས་ལ་
འབྲས་ཐོབ་པ་ལ་གེགས་བྱེད་པས་སྒྲིབ་པ། རང་རྒྱུད་ལྡན་གྱི་གང་ཟག་སྡུག་བསྔལ་བར་
བྱེད་པའི་ཉོན་མོངས་གཞོམ་བྱ་ཡིན་པས་དྲི་མ་ཞེས་སོ་སོར་བསྟན་ལ། འདིས་ཆོས་སྐུ་བསྟན་
པར་བྱས་ན་རུང་ངམ་སྙམ། དེ་ལྟར་ན་དང་པོར་བྱང་ཆུབ་དོན་གཉེར་གྱི་འདུན་པ་དང་།
འགྲོ་དོན་མངོན་ཞུགས་ཞེས་པས་བྱང་ཆུབ་འདོད་པ་དེའང་གཞན་དོན་དུ་ཡིན་པ་དང་། དཔའ་
རྣམས་ཞེས་པས་བྱང་ཆུབ་སེམས་དཔའ་དང་། སྤྱོད་པ་ཞེས་པས་ལམ་ལ་སློབ་ཚུལ་བསྟན་
པ་ཡིན་པས། རྟེན་གྱི་གང་ཟག་གིས། དགོས་པ་གང་གི་ཕྱིར། ཡུལ་གང་ལ། ཚུལ་ཇི་
ལྟར་བསླབ་པར་བྱ་བ་རྣམས་བསྟན་པ་ཡིན་གསུངས། ཞེས་རྗེ་གུང་ཐང་པས་གསུངས་
པའི་ཕྱིར། མདོ་རྒྱན་སྦྱར་བའི་འགྲེལ་བ་གཞན་རྣམས་ཀྱང་མདོ་རྒྱུན་མཚམས་གང་ནས་
སྦྱར་བའི་ཚུལ་སོ་སོའི་སྦྱར་ཚུལ་ལ་གཟིགས་ཐུབ་ན་ཤིན་ཏུ་ལེགས་པ་དང་། དེ་ལྟར་མ་
བྱུང་ཡང་གོང་གི་དེ་དག་ལ་དཔག་ནས་རགས་པ་ཙམ་གྱི་གོ་བ་ཕྲན་བུ་ཡིད་དཔྱོད་ཙམ་གྱིས་
རྙེད་རུང་ངོ་། །བྱང་ཆུབ་ཀྱི་སེམས་ཀྱིས་ཟིན་པའམ་བླ་མེད་བྱང་ཆུབ་ཏུ་བསྔོ་བའི་དགེ་
བ་ཁོང་ཁྲོས་བཅོམ་པ་ཡོད་མེད་ཅེས་ལམ་རིམ་ཆེན་མོ་དང་རྣམ་བཤད་དགོངས་པ་རབ་
གསལ་གཉིས་སུ་བཤད་ཚུལ་མི་འདྲ་བ་གཉིས་བྱུང་བ་ནི། འཁོར་གསུམ་མི་དམིགས་པར་
རྟོགས་པའི་ཤེས་རབ་ཀྱིས་མ་ཟིན་པ་དང་ཟིན་པའི་བྱང་ཆུབ་ཀྱི་སེམས་ཀྱིས་ཟིན་པ་དང་
བྱང་ཆུབ་ཏུ་བསྔོ་བའི་དགེ་བ་ལ་ཞིབ་ཆ་སྟོན་པར་བྱའོ། །གཞན་ཡང་། སངས་རྒྱས་ས་
ཡི་དོན་དམ་སེམས་བསྐྱེད་ཀུན་རྫོབ་སེམས་བསྐྱེད་ཡིན་ཏེ། གསེར་ཕྲེང་ལས། ཁ་ཅིག་
སངས་རྒྱས་ལ་སེམས་བསྐྱེད་མེད་པར་འདོད་པ་ལ། དོན་དམ་སེམས་བསྐྱེད་ཀྱང་མེད་
པར་ཧ་ཅང་ཐལ་ལོ། །ཞེས་གསུངས་པའི་ཕྱིར།
སངས་རྒྱས་འཕགས་པའི་རྒྱུད་ཀྱི་ཀུན་རྫོབ་སེམས་བསྐྱེད་ཀྱང་དོན་དམ་སེམས་



གསེར་ཕྲེང་དཀའ་གནད།
74
བསྐྱེད་ཡིན་པར་ཐལ། དམ་པ་གསུམ་ཚང་བའི་ཐེག་ཆེན་གཙོ་བོ་ཡིན་ཀྱི་རྣམ་རིག་ཁྱད་
པར་ཅན་ཡིན་པའི་ཕྱིར། ཁྱབ་སྟེ། གསེར་ཕྲེང་ལས། ཁྱད་པར་དེ་གསུམ་གྱིས་སེམས་
བསྐྱེད་པ་དོན་དམ་པ་ཉིད་དུ་སྟོན་ཏོ། །ཞེས་གསུངས་པའི་ཕྱིར། འདོད་ན། དེ་ཆོས་ཅན།
ཁྱོད་ཀྱི་རྒྱུན་སྔ་མར་གྱུར་པའི་སློབ་པའི་རྒྱུད་ཀྱི་མཉམ་གཞག་ཡེ་ཤེས་ཡོད་པར་ཐལ། འདོད་
པའི་ཕྱིར་ཞེ་ན། མ་ཁྱབ་ན་སངས་རྒྱས་ཀྱི་སའི་དོན་དམ་སེམས་བསྐྱེད་ལ། རང་གི་རྒྱུན་
སྔ་མར་གྱུར་པའི་སློབ་པའི་མཉམ་གཞག་ཡེ་ཤེས་ཡོད་མེད་གཉིས་ཡོད་པར་ཐལ། ས་བཅུའི་
མཉམ་གཞག་ཡེ་ཤེས་རྣམས་སངས་རྒྱས་ཀྱི་སའི་དོན་དམ་སེམས་བསྐྱེད་དུ་འགྱུར་ངེས་ཡིན་
པའི་ཕྱིར་དང་། སློབ་པའི་སའི་ཀུན་རྫོབ་སེམས་བསྐྱེད་རྣམས་ཀྱང་འཚང་རྒྱ་ངེས་ཡིན་
པའི་ཕྱིར་རོ། །ས་བཅུའི་མཉམ་གཞག་ཡེ་ཤེས་རྣམས་རྒྱུན་གཅིག་ཡིན་མིན་ཡང་དཔྱད་
པར་བྱའོ། །དེ་དག་ཏུ་འགྱུར་ངེས་ཀྱི་རྟོག་པ་གཅིག་ཡོད་དམ། རྒྱུན་སོ་སོ་བའི་རྟོག་པ་
མི་འདྲ་བ་བཅུ་ཡོད་གང་ཡིན། གང་ཟག་གཅིག་གི་དབང་དུ་བྱས་ན་རེད། །དཔེར་ན།
རྟེན་འབྲེལ་གྱི་རྟགས་ཀྱིས་གཞི་ལམ་རྣམ་གསུམ་བདེན་མེད་དུ་སྒྲུབ་པའི་བསྒྲུབ་བྱ་རྟོགས་
པའི་རྗེས་དཔག་གི་རྒྱུན་ཕྱི་མར་གྱུར་པའི་ས་བཅུའི་བར་ཆད་མེད་ལམ་བཅུ་དང་རྣམ་གྲོལ་
ལམ་བཅུ་ཡོད་མེད་དཔྱད། དེར་མ་ཟད་ས་དང་པོའི་བར་ཆད་མེད་ལམ་གྱི་རྒྱུན་སྔ་མར་
གྱུར་པའི་བདེན་མེད་སྒྲུབ་བྱེད་ཀྱི་གཏན་ཚིགས་དགུའི་བསྒྲུབ་བྱ་རྟོགས་པའི་རྗེས་དཔག་དགུ་
ཡོད་མེད་དཔྱད་དགོས། གང་ཟག་གཅིག་གི་དབང་དུ་བྱས་ནས། གང་ཟག་གཅིག་གཏན་
ཚིགས་དགུའི་ཕྱི་རྒོལ་ཡང་དག་ཏུ་འགྱུར་བ་ཡོད་མེད་ཡང་དཔྱད་དགོས་པ་སོགས་དོགས་
གནས་ཤིན་ཏུ་མང་ཡང་མང་དོགས་ནས་མ་བྲིས་སོ། །ཐལ་འགྱུར་བའི་ལུགས་ལ་ཉན་རང་
དགྲ་བཅོམ་པའི་རྟོགས་པ་སྔོན་སོང་གི་ཐེག་ཆེན་ཚོགས་སྦྱོར་བ་གཉིས་ཀྱི་རྒྱུད་ལ་དོན་དམ་
སེམས་བསྐྱེད་ཡོད་དམ་སྙམ་པའི་དོགས་པ་སྐྱེ་སྲིད་པས་ཞིབ་ཆ་ལ་དཔྱད་པར་བྱའོ། །གཞན་
ཡང་། སངས་རྒྱས་ཀྱི་ས་ན་དོན་དམ་སེམས་བསྐྱེད་དང་ཀུན་རྫོབ་སེམས་བསྐྱེད་གཉིས་



44
གསེར་ཕྲེང་དཀའ་གནད།
དོན་གཅིག་ཡིན་ཟེར་མཁན་འབྱུང་ཚེ་རྒྱུན་ལ་བསམས་ནས་དཔྱད་པར་བྱ། མན་ངག་ཡིན་
ནོ༑ ༑
གསེར་ཕྲེང་ལས། ལུས་རྟེན་ནི། ལམ་ཤེས་ཀྱི་མདོ་ལས། ལྷའི་བུ་དུ་མས་བྱང་
ཆུབ་ཏུ་སེམས་བསྐྱེད་པ་དང་། ཀླུའི་རྒྱལ་པོ་རྒྱ་མཚོས་ཞུས་པ་ལས། ཀླུ་ཉི་ཁྲི་ཆིག་སྟོང་
གིས་སེམས་བསྐྱེད་པར་གསུངས་པ་ལྟར་ཡིན་པས་སོ་ཐར་རྟེན་དུ་དང་། མི་ཁོམ་པ་ཐམས་
ཅད་དང་བྲལ་བ་དགོས་པ་མིན་ནོ། །ཞེས་དང་། ཀླུའི་རྒྱལ་པོ་མ་དྲོས་པས་ཞུས་པའི་མདོ་
ལས། ཀླུ་བདུན་ཁྲི་ཉིས་སྟོང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་
བསྐྱེད་དོ། །ཞེས་དང་། ཚ་བ་འཇོམས་པར་བྱེད་པས་མ་དྲོས་ཞེས་བཤད། དམྱལ་བའི་
ལུས་རྟེན་ལ་སེམས་བསྐྱེད་པ་ཡོད་དེ། བདག་ཅག་གི་སྟོན་པ་དམྱལ་བའི་ཤིང་རྟ་འདྲེན་
པའི་གྱད་དུ་འཁྲུངས་པའི་ཚེ་སེམས་བསྐྱེད་པར་དྲིན་ལན་བསབ་པའི་མདོ་ལས་གསུངས་
པའི་ཕྱིར། མདོ་སྡེ་བསྐལ་བཟང་དང་། ཕུང་པོ་གསུམ་པའི་མདོ་དང་། སྙིང་རྗེ་པདྨ་
དཀར་པོའི་མདོ་དང་། གསང་བ་བསམ་གྱིས་མི་ཁྱབ་པའི་མདོ་རྣམས་སུ་མིའི་ལུས་རྟེན་
ལ་སེམས་བསྐྱེད་པར་གསུངས། ཡི་དྭགས་ཀྱི་ལུས་རྟེན་ལ་སེམས་བསྐྱེད་པ་ཡོད་དེ། ཟ་
མ་ཏོག་བཀོད་པའི་མདོ་ལས། སྤྱན་རས་གཟིགས་ཀྱིས་ཡི་དྭགས་དུ་མ་བདེན་པ་ལ་བཀོད་
པར་གསུངས་པའི་དགོངས་པ་སེམས་བསྐྱེད་ལ་བཀོད་པ་ཡིན་པར་བཤད་དོ། །ཅེས་དང་།
ལྷ་མ་ཡིན་གྱི་ལུས་རྟེན་ལ་སེམས་བསྐྱེད་པ་ཡོད་དེ། མདོ་རྒྱ་ཆེར་རོལ་བ་ལས། དེའི་ཚེ་
ལྷ་ཀླུ་དང་གནོད་སྦྱིན་དང་དྲི་ཟ་དང་ལྷ་མ་ཡིན་དང་ནམ་མཁའ་ལྡིང་དང་ལྟོ་འཕྱེ་ཆེན་པོ་
ཚོགས་གྲངས་ལས་འདས་པ་དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཏུ་སེམས་བསྐྱེད་དོ། །ཞེས་གསུངས་པའི་ཕྱིར། ངན་འགྲོའི་སེམས་རྟེན་ལ་བྱང་ཆུབ་ཀྱི་
སེམས་སྐྱེ་བ་མེད་དེ། དེ་སྐྱེས་མ་ཐག་རྒྱལ་སྲས་དང་བདེ་འགྲོ་བར་འགྱུར་བ་སྤྱོད་འཇུག་
ལས་དཔེ་ལྔས་བཤད་པའི་ཕྱིར། དེ་ཉིད་ལས། བྱང་ཆུབ་སེམས་སྐྱེས་གྱུར་ན་སྐད་ཅིག་



གསེར་ཕྲེང་དཀའ་གནད།
745
གིས། །ཞེས་པ་ནས་བྱམས་མགོན་བློ་དང་ལྡན་པས་ནོར་བཟང་བཤད། །ཅེས་གསུངས་
པའི་ཕྱིར། བྱང་ཆུབ་ཀྱི་སེམས་ཀྱི་ཕན་ཡོན་དང་བསྔགས་པ་དེ་དག་བྱམས་མགོན་བློ་དང་
ལྡན་པ་བྱང་ཆུབ་སེམས་དཔའི་སྡོང་བོ་བཀོད་པའི་མདོར་བྱང་ཆུབ་སེམས་དཔའ་གཞོན་ནུ་
ནོར་བཟང་ལ་སྒྲ་ཇི་བཞིན་པར་བཤད་པའི་པའི་ཕྱིར་རོ། །སྡོང་བོ་བཀོད་པའི་མདོ་ལས།
རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །ཞེས་
པ་ནས་ཉོན་མོངས་པའི་དགྲ་ཕམ་པར་བྱེད་པ་ལ་མདུང་ཐུང་ལྟ་བུའོ། །ཞེས་པའི་བར་ནི།
སྤྱོད་འཇུག་གི་ཚིག་དེ་དག་གི་བཤད་བྱ་རྩ་བའི་མདོ་ཡིན་ནོ། །དབུ་མ་རྒྱན་ལས། ཡང་
དག་ཤེས་ཚོལ་སྔོན་བཏང་སྟེ། །དོན་དམ་རྣམ་པར་ངེས་གྱུར་ནས། །ཞེས་གསུངས་པ་
ལྟར་ཐེག་ཆེན་རིགས་ངེས་དབང་རྣོན་གྱིས་སྙིང་རྗེ་ཆེན་པོའི་སྔོན་དུ་སྟོང་པ་ཉིད་རྟོགས་དགོས་
པས། སྟོན་པ་དང་རྒྱུད་གཅིག་པའི་དམྱལ་བའི་རྟེན་ལ་སེམས་བསྐྱེད་མ་ཐག་པའི་རྒྱུད་ལ་
འཇུག་སེམས་ཡོད་མེད་དང་། དེའི་ལུས་དེ་དམྱལ་བའི་ལུས་ཡིན། དམྱལ་བ་པའི་ལུས་
མིན་སོགས་ཀྱི་ཞིབ་ཆ་ཕྲ་མོ་དང་། དང་པོར་དམྱལ་བའི་རྟེན་ལ་སྨོན་སེམས་དང་། ཁྱེའུ་
སྣང་བྱེད་ཀྱི་དུས་ཤཱཀྱ་ཐུབ་པ་ཆེན་པོ་ལས་འཇུག་སེམས་བསྐྱེད་ཅིང་། དེ་ནས་གྲངས་མེད་
གསུམ་གྱི་ཚོགས་བསགས་ཤིང་། ཞེས་སོགས་གསུངས་པ་རྣམས་ཀྱི་སྟེང་ནས་ཞིབ་ཆ་བྱེད་
བདེའོ། །བྱང་སེམས་ཀྱི་སེམས་བསྐྱེད་རྣམས་ནི་ཐོབ་འདོད་རྣམ་ཅན་ཡིན་ལ། སྙིང་རྗེ་
ནི་བྲལ་འདོད་རྣམ་ཅན་ཡིན་པས་དེ་ཡི་སེམས་རྟེན་ལ་ཇི་ལྟར་འཐད། རྒྱལ་བ་ལ་དམིགས་
པའི་དད་པ་ལའང་ཐོབ་འདོད་རྣམ་ཅན་མི་དགོས་ལ། བྱང་སེམས་ཀྱི་ཕན་ཡོན་ཐོས་པ་
ལས་བྱུང་བའི་ཤེས་རབ་ལ་ཡང་ཐོབ་འདོད་རྣམ་ཅན་གྱིས་མ་ཁྱབ་པའི་ཕྱིར། དེ་དག་བྱང་
ཆུབ་ཀྱི་སེམས་ཀྱི་སེམས་རྟེན་ཡིན་པ་གསེར་ཕྲེང་ལས་གསུངས་པའི་ཕྱིར། སེམས་རྟེན་
ལ་སེམས་དེ་དང་རྣམ་པ་མཚུངས་པ་མི་དགོས་སམ་སྙམ་པའི་དོགས་པའོ། །ཐོབ་བྱེད་སེམས་
རྟེན་དང་དངོས་གཞིའི་སེམས་རྟེན་ལ་ཁྱད་པར་ཕྱེ་ན་ལེགས་སམ་སྙམ།



746
གསེར་ཕྲེང་དཀའ་གནད།
གསེར་ཕྲེང་ལས། གཉིས་པ་ལ་གསུམ། མཚན་གཞི། མཚན་ཉིད། རབ་དབྱེའོ།།
དང་པོ་ལ་གཉིས། སློབ་དཔོན་གཞན་དང་། བསྟན་བཅོས་འདི་ཡི་འགྲེལ་བྱེད་ཀྱི་ལུགས་
སོ༑ ༑ཞེས་པ་ནས། དེ་གཉིས་ནི་བྱང་ཆུབ་དང་གཞན་དོན་ལ་དམིགས་པའོ། །ཞེས་པའི་
བར་མཁས་པ་དགུའི་བཤད་ཚུལ་བཀོད་པ་ལས། སྐུ་མཆེད་གཉིས་ཀྱིས་སེམས་དང་བསྐྱེད་
པ་གཉིས་ཀྱི་སྒྲ་བཤད་སོ་སོར་བྱས་ཏེ་བསྐྱེད་པའི་དོན། གསེར་ཕྲེང་ལས། ཞེས་གྲོགས་
འདུན་པ་དང་བཅས་པའི་སེམས་པ་ལ་སྨོན་ལམ་དུ་གསུངས་པས་སྐུ་མཆེད་དགོངས་པ་གཅིག་
ཏུ་འདུག་སྙམ་མོ། །ཞེས་དང་། འཕགས་སེང་གཉིས་ཀྱིས་སྒྲ་བཤད་གཅིག་བྱས་ནས་སེམས་
བསྐྱེད་ངོ་བོ་ཡིད་ཀྱི་རྣམ་ཤེས་བཤད་པ་ནི། གསེར་ཕྲེང་ལས། དང་པོ་ནི་འཕགས་པས།
སེམས་བསྐྱེད་པ་ཞེས་བྱ་བ་ལ་སེམས་ནི། ཞེས་པ་ནས། ཉི་ཁྲི་རྣམ་འགྲེལ་དུ་དེ་དང་མཐུན་
པར་མཚན་གཞི་བཟུང་ཞིང་། ཞེས་དང་། རྒྱན་སྣང་དང་ཚིག་གསལ་དང་ཨ་ཧྥུ་ཀ་རའི་
བཤད་ཚུལ་གསུམ་འཕགས་པས་གསུངས་པ་དང་མཐུན་པར་བཤད་ལ། ཚིག་གསལ་གྱི་
བཤད་པ་ཅུང་རྩིངས་སོ། །ཞེས་གསུངས། སྒྲ་བཤད་མི་འདྲ་བ་ཙམ་ལས་དོན་ལ་མཐུན་
ཏེ༑ སྐུ་མཆེད་གཉིས་ཀྱིས་སེམས་བསྐྱེད་སྨོན་ལམ་གྱི་ངོ་བོར་བཞེད་ཀྱང་སྨོན་ལམ་ཡིན་
མི་དགོས་པ་ནི། དཔེར་ན། དཀོན་མཆོག་སྒྲོན་མེ་ལས། དད་པས་སེམས་བསྐྱེད་ཀྱི་སེམས་
རྟེན་བྱས་པར་གསུངས་པ་བཞིན་ཡིན་པའི་ཕྱིར། དེའི་ཕྱིར་མཁས་པ་བཞི་རྗེས་འབྲང་དང་
བཅས་པ་ཤིན་ཏུ་མཐུན་ནོ། །དེ་དང་མི་མཐུན་པའི་ལུགས་ནི། གསེར་ཕྲེང་ལས། གཉིས་
པ་ནི། བུད་དྷ་ཤྲཱིས་ཞེས་པ་ནས་དོན་གཉེར་གྱི་འདུན་པ་ཉིད་སེམས་སུ་འདོད་པས་སེམས་
སེམས་བྱུང་རྫས་གཅིག་དུ་འདོད་དོ། །ཞེས་དང་། ཤཱནྟི་བ་ནི་ཡིད་དང་འདུན་པ་གཉིས་
ཆར་ལ་འདོད་དེ། དག་ལྡན་ལས། ཞེས་པ་ནས་སེམས་བསྐྱེད་པའི་མཚན་ཉིད་དོ། །ཞེས་
བུད་དྷ་བྲིས་སེམས་དང་སེམས་བྱུང་གི་རྫས་རྣམས་སོ་སོར་གྲུབ་པ་མེད་པ་སེམས་སེམས་
བྱུང་རྫས་གཅིག་པའི་དོན་དུ་འདོད་ལ། འདི་ནི་མི་རིགས་ཏེ། སེམས་དང་སེམས་བྱུང་



གསེར་ཕྲེང་དཀའ་གནད།
147
རྫས་རེ་རེ་སོ་སོར་གྲུབ་རྒྱུ་ཡོད་པ་རྫས་མཚུངས་པའི་དོན་ཡིན་པའི་ཕྱིར། ཤཱནྟི་བས་སེམས་
བསྐྱེད་ལ་སེམས་དང་སེམས་བྱུང་ཆ་གཉིས་ཡོད་པར་འདོད་པ་མི་འཐད་དེ། སེམས་བསྐྱེད་
ནི་སེམས་ཡིན་ལ་བསྐྱེད་ཅེས་པ་ནི་ཡར་བསྐྱེད་པའི་དོན་དུ་སྣང་ངོ་། །འོག་ཏུ་གསེར་ཕྲེང་
ལས། ཡང་ན་འདུན་པ་སློབ་ལམ་དུ་རྟོག་པ་ཡིན་ཀྱང་སངས་རྒྱས་ཀྱི་སར་རྟོག་མེད་ཡིན་
ཏེ༔ ཞེས་གསུངས་པའི་དོན་ལ་སློབ་པའི་སར་རྟོག་མེད་དགེ་སེམས་ཡོད་པས་འདིའི་འཁོར་
དུ་ཡུལ་ངེས་ལྔའི་འདུན་པ་ཡོད་པས་ཇི་ལྟར་ཡིན་སྙམ་པའི་དོགས་པ་འགའ་ཞིག་ལ་སྐྱེ་སྲིད་
ཀྱང་ཞིབ་ཆ་དོན་གཉེར་གྱི་འདུན་པ་ལ་དགོངས་པ་ཡིན་ནམ་དཔྱད་པར་བྱའོ། །འཕགས་
སེང་གཉིས་ཀྱི་སེམས་དང་བསྐྱེད་ཅེས་པ་གཉིས་ལ་སྒྲ་བཤད་གཅིག་བྱས་ནས་སེམས་བསྐྱེད་
ཀྱི་ངོ་བོ་ཡིད་ཀྱི་རྣམ་ཤེས་སུ་བཤད་པ་ནི། འགྲེལ་བ་དོན་གསལ་ལས། ཡང་དག་པར་
རྫོགས་པའི་བྱང་ཆུབ་འདོད་པ་ཉིད་ནི་དེ་དོན་དུ་གཉེར་པ་དགེ་བའི་ཆོས་ལ་འདུན་པ་སེམས་
ལས་བྱུང་བ་ཡིན་ལ། ཞེས་པ་ནས་བྱང་ཆུབ་སེམས་དཔའ་རྣམས་ལ་སྨོན་ལམ་དང་ལྡན་
པའི་སེམས་དེ་སྐྱེའོ་ཞེས་བྱ་བར་ཤེས་པར་བྱ་བའི་ཕྱིར་ཡིན་ནོ། །ཞེས་གསུངས་པ་ལྟར་
དང་། འགྲེལ་ཆེན་གཉིས་ཀྱིའང་དགོངས་པའོ། །གཞན་ཡང་། འདུན་པ་སློབ་ལམ་དུ་
རྟོག་པ་ཡིན་ཀྱང་། ཞེས་པའི་འདུན་པ་དེ་དོན་གཉེར་གྱི་འདུན་པ་ལ་བྱ་དགོས་པ། གསེར་
ཕྲེང་ལས། འོ་ན་སངས་རྒྱས་ལ་འདོད་པ་ཡོད་པར་འགྱུར་ལ་དེ་ལྟ་ན་དེ་རྟོག་པ་ཡིན་པས་
མི་རིགས་ཤེ་ན། དེའི་ལན། ཟླ་འོད་ཁུངས་སུ་བྱས་ནས་ལན་གསུངས་པ་ལས་ཀྱང་ཤེས་
པར་བྱའོ། །གསེར་ཕྲེང་ལས། སེམས་བསྐྱེད་སྨོན་འདུན་གཉིས་ཀྱི་མིང་གིས་བསྟན་པའི་
རྒྱུ་མཚན་དང་དགོས་པ་དང་དངོས་ལ་གནོད་བྱེད་རྣམས་ཤིན་ཏུ་གསལ་བས་ཟུར་དུ་དོགས་
དཔྱོད་མི་དགོས་སོ། །གསེར་ཕྲེང་ལས། གཉིས་པ་ནི། གཞན་དོན་དུ་རྫོགས་པའི་བྱང་
ཆུབ་འདོད་པ་དང་མཚུངས་ལྡན་དུ་འབྱུང་བའི་སེམས་སོ། །ཞེས་གསུངས། འདི་མདོའི་
དངོས་བསྟན་གྱི་སེམས་བསྐྱེད་ཀྱི་མཚན་ཉིད་ཡིན་ནམ་སྙམ་སྟེ། བྱང་ཆུབ་གཉིས་ཀྱི་མདོ་
，



748
གསེར་ཕྲེང་དཀའ་གནད།
དང་རྒྱན་སོགས་ཡང་དག་རྫོགས་པའི་བྱང་ཆུབ་འདོད། །ཅེས་པ་ཚིག་ཟིན་རྣམས་ཤིན་
ཏུ་མཐུན་པའི་ཕྱིར། མཁས་གྲུབ་ཐམས་ཅད་མཁྱེན་པས་སེམས་བསྐྱེད་སློབ་པ་ཁོ་ནར་བཤད་
པ་རྟོགས་དཀའི་སྣང་བ་ལས། འདིར་སངས་རྒྱས་པ་ནི། རྫོགས་པའི་སངས་རྒྱས་ཀྱི་དབང་
དུ་བྱས་པ་མིན་ཏེ། ནས་ཉེར་གཉིས་པའི་སྐབས་ཀྱི་མདོར། ཤཱ་རིའི་བུ་གཞན་ཡང་བྱང་
ཆུབ་སེམས་དཔའི་སྤྱོད་པ་བསྟན་པར་འདོད་པ་དང་། ཞེས་པ་ནས། གླང་པོ་ཆེའི་ལྟ་སྟངས་
ཀྱིས་བལྟ་བར་འདོད་པས་ཡུམ་ལ་བསླབ་པར་བྱའོ་ཞེས་གསུངས་པའི་ཕྱིར་དང་། མདོ་
ཚིག་དང་མཐུན་ཆེད་ཡིན་ནམ་སྙམ། མདོའི་དངོས་བསྟན་གྱི་དབང་དུ་བྱས་ན་སེམས་བསྐྱེད་
ཉེར་གཉིས་སློབ་པ་ཁོ་ནར་བཤད་དགོས་སམ་སྙམ། ཡིག་ཆར། རྫས་སྤྱི་ཆོད་ན་འདོད།
ཅེས་གསུངས་པའི་དགོངས་པའང་ཡིན། དབུ་མའི་ཡིག་ཆར་ཆོས་སྐུ་དང་ལྡན་པའི་སེམས་
བསྐྱེད་ཅེས་པའི་ཆོས་སྐུ་ས་བརྒྱད་པ་ནས་ཐོབ་དགོས་པར་གསུངས་པ་དང་མི་ཤིགས་པའི་
རྡོ་རྗེའི་ལུས་ས་བརྒྱད་པ་ནས་ཐོབ་པར་གསང་བ་གསམ་གྱིས་མི་ཁྱབ་པའི་མདོ་དང་བྱང་
སེམས་ཀྱི་སྡེ་སྣོད་ལས་རྒྱས་པར་གསུངས་པར་གསུངས་པའི་དགོངས་པ་རྣམས་བཙལ་བར་
བྱའོ། །གཞན་ཡང་། བྱང་ཆུབ་ཀྱི་མདོ་གཉིས་དང་རྒྱན་གྱི་དངོས་བསྟན་བསྟན་བྱའི་གཙོ་
བོའི་སེམས་བསྐྱེད་རྣམས་བྱང་སེམས་ཁོ་ནའི་དབང་དུ་བྱས་སམ་སྙམ་སྟེ། ལམ་ལ་དེ་ནི་
བཅོ་ལྔར་བཤད། །ཅེས་དང་། དྲན་པ་ཉེར་བཞག་ནས་བཟུང་སྟེ། །ཞེས་པ་ནས་སུམ་ཅུ་
རྩ་དགུ་དག་ཏུ་བཞེད། ཅེས་པའི་སྐབས་རྣམས་སུ་འཆར་པར་འགྱུར་རོ། །མདོར་བསྡུས་
ན༑ རྫས་སྤྱི་ཆོད་ན་འདོད་ཅེས་གསུངས་པ་ནི། དཔེར་ན། ལྷས་སྦྱིན་ཞེས་པའི་ཚིག་
གིས་དེའི་ཕུང་པོ་མ་བརྗོད་ཀྱང་། དེས་བརྗོད་པའི་ལྷས་སྦྱིན་ལ་ཕུང་པོ་ཡོད་པ་མི་འགལ་
བ་བཞིན་ནོ། །རྗེ་གུང་ཐང་པས་གསུངས་པ་ལྟར་རོ། །དངོས་བསྟན་གཙོ་བོ་དང་དངོས་
བསྟན་བསྟན་བྱའི་གཙོ་བོ་གཉིས་མི་འདྲ་བ་བྱེད་དགོས་སམ། མདོ་སྡེ་རྒྱན་ལས། རྒྱལ་
སྲས་རྣམས་ཀྱི་སེམས་བསྐྱེད་པ། །སྤྲིན་དང་འདྲ་བར་བསྟན་པ་ཡིན། །ཞེས་པའི་དགོངས་



གསེར་ཕྲེང་དཀའ་གནད།
149
པ༑ ལེགས་བཤད་གསེར་གྱི་ཕྲེང་བ་ལས། རྒྱལ་སྲས་ལ་ཡོད་པས་སངས་རྒྱས་ལ་ཡོད་
པ་མི་ཁེགས་ལ་ཞེས་དང་། རྒྱལ་སྲས་རྣམས་ཀྱི་ཐོབ་པར་བྱ་བའི་སེམས་བསྐྱེད་ཅེས་ཀྱང་
དགོངས་པ་བརྟག་ནུས། ཞེས་གསུངས་པ་རྣམས་ཀྱི་དགོངས་པ་གོང་དེ་མ་ཐག་པ་དེ་དག་
ཡིན་ནོ། །ཞིབ་ཏུ་དཔྱད་པར་བྱ། གསེར་ཕྲེང་ལས། སེམས་ཅན་ཐམས་ཅད་སངས་
རྒྱས་ལ་བཀོད་ནས་རང་ཉིད་སངས་རྒྱས་པར་འདོད་པ་ཕྱུགས་རྫི་ལྟ་བུ་དང་། ཞེས་པ་ནས།
བསམ་གྱིས་མི་ཁྱབ་པས་སྲིད་དོ། །ཞེས་པའི་བར་སེམས་བསྐྱེད་ཚུལ་མི་འདྲ་བ་གསུམ་
གསུངས་ལ། །བཅོམ་ལྡན་པས་སྔ་མ་གཉིས་ལྟར་ན་དེ་དག་མི་སྲིད་ཅེས་སོགས་གསུངས་
ལ༑ སྤྱན་རས་གཟིགས་སེམས་བསྐྱེད་ཚུལ་གྱིས་ཕྱེ་བའི་ཕྱུགས་རྫི་ལྟ་བུའི་སེམས་དེ་བསྐྱེད་
པ་ཡིན་པའི་ཞིབ་ཆ་དགོས་པ་དང་། སྤྱན་རས་གཟིགས་ཀྱི་སོ་ཐར་གྱི་སྡོམ་པ་བྱང་ཆུབ་
མཐའ་ཅན་ཡིན་པའི་ཞིབ་ཆ་ཡང་རྗེ་གུང་ཐང་པས་གསུངས་པ་ལྟར་རོ། །དེས་ན་ཕྱུགས་
རྫི་ལྟ་བུའི་སེམས་བསྐྱེད་ལ་སེམས་བསྐྱེད་མཚན་ཉིད་པ་དང་། སོ་ཐར་གྱི་སྡོམ་པ་ལ་བྱང་
ཆུབ་མཐའ་ཅན་གྱི་སྡོམ་པ་ཡོད་པར་ཤེས་པར་བྱའོ། །གསེར་ཕྲེང་ལས། །བྱང་སེམས་
ཀྱི་ཐུགས་སྦྱོང་ཚུལ་བསམ་གྱིས་མི་ཁྱབ་པས་སྲིད་དོ། །ཅེས་གསུངས་པའི་དགོངས་པ་དེ་
དག་ཡིན་ནོ། །
གསེར་ཕྲེང་ལས། དེ་ལྟར་གདགས་ཆོས་གཉིས་ལས་རྒྱུར་གྱུར་པའི་འདུན་པ་ནི་
གཞན་དོན་ལ་དམིགས་ནས་གཞན་སྡུག་བསྔལ་དང་བྲལ་འདོད་ཙམ་ཡིན་གྱི་བྱང་ཆུབ་སེམས་
ལ་མི་དམིགས་ཏེ། དེ་ནས་སེམས་བསྐྱེད་དང་རྒྱུ་འབྲས་ཡིན་པས་སེམས་བསྐྱེད་ཀྱི་སྔར་
འབྱུང་དགོས་པས་སོ། །ཞེས་གསུངས། གདགས་ཆོས་གཉིས་ལས་རྒྱུར་གྱུར་པའི་འདུན་
པ་ཆོས་ཅན། བྱང་ཆུབ་ལ་དམིགས་པར་ཐལ། གཞན་དོན་བྱང་ཆུབ་ལ་དམིགས་པའི་
ཕྱིར། ཞེ་ན། རང་དོན་བྱང་ཆུབ་ལ་མི་དམིགས་པ་གཞུང་དེའི་དོན་ཡིན་ཟེར་ན། གཞན་
དོན་བྱང་ཆུབ་ཆོས་ཅན། རང་དོན་བྱང་ཆུབ་ཡིན་པར་ཐལ། གཞན་ཉིད་ཀྱི་རང་དོན་



750
གསེར་ཕྲེང་དཀའ་གནད།
བྱང་ཆུབ་ཡིན་པའི་ཕྱིར། རང་གཞན་གཉིས་ཕ་རི་ཚུར་རི་བཞིན་ཡིན་པའི་ཕྱིར་ཏེ། བདག་
གཞན་བརྗེ་བའི་གེགས་བསལ་ནས་སྒོམ་ཚུལ་དེའི་ཕྱིར་དང་། དེའི་གེགས་ལ་གཉིས་ཡོད་
པ༑ བསླབ་བཏུས་དང་སྤྱོད་འཇུག་སོགས་ལས་ཤེས་པར་བྱའོ། །སེམས་བསྐྱེད་པ་ནི་གཞན་
དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །དེ་དང་དེ་ནི་མདོ་བཞིན་དུ། །བསྡུས་
དང་རྒྱས་པའི་སྒོ་ནས་བརྗོད། །ཅེས་གསུངས་པའི་དོན། རང་དོན་བྱང་ཆུབ་དེ་དང་གཞན་
དོན་བྱང་ཆུབ་དེ་ནི་ཡུམ་གྱི་མདོ་ལས་རྒྱས་བསྡུས་གཉིས་ཀྱི་སྒོ་ནས་བརྗོད་པའི་སེམས་བསྐྱེད་
མདོ་ལས་བཤད་པ་བཞིན་དུ་མངོན་རྟོགས་རྒྱན་ལས་བརྗོད་པ་ཡིན་གྱི་རང་དགར་ནི་མིན།
ཞེས་དང་། ཡང་ན་རང་དོན་འཐོབ་བྱའི་དམིགས་པ་དེ་དང་གཞན་དོན་ཆེད་དུ་བྱ་བའི་
དམིགས་པ་དེ་ནི་བསྡུས་རྒྱས་གཉིས་གཉིས་ཀྱི་སྒོ་ནས་ཡུམ་བར་མའི་མདོ་བཞིན་དུ་ཡུམ་
འབུམ་དང་བརྒྱད་སྟོང་པ་གཉིས་ཀར་བརྗོད་པ་དེ་དག་ལ་དམིགས་ནས་སེམས་བསྐྱེད་པའི་
ཚུལ་གཉིས་ཡོད་པ་ལེགས་བཤད་གསེར་གྱི་ཕྲེང་བ་དང་རྣམ་བཤད་སྙིང་པོའི་རྒྱན་གཉིས་
ལས་གསུངས་ལ། བརྒྱད་སྟོང་པར་མདོ་ཚིག་རྒྱས་བསྡུས་སོ་སོར་མེད་ནའང་རབ་འབྱོར་
ཞེས་སོགས་ལ་རྒྱས་བསྡུས་གཉིས་ཀྱི་དོན་ཚང་ཡོད་པ་ནི། གསེར་ཕྲེང་ལས། རྟོགས་དཀར་
བཤད་པ་ལྟར་བརྒྱད་སྟོང་པ་ལ་བྱ་སྟེ། ཞེས་པ་ནས། མདོ་ཚིག་གང་གིས་ན། ཤཱ་རི་བུ་
འདི་ལ་བྱང་ཆེན་ཞེས་སོགས་སོ། །གཞན་ཡང་། སྨོན་འཇུག་གཉིས་གང་ཟག་གཅིག་གི་
རྒྱུད་ལ་ཡོད་མེད་དང་། སྨོན་སེམས་ལ་འཚང་རྒྱ་ངེས་ཡིན་མིན་དང་དམ་བཅའ་ཅན་ཡིན་
མིན་གཉིས་རེ་ཡོད་མེད་དཔྱད། རྟོགས་དཀའི་སྣང་བ་ལས། སེམས་བསྐྱེད་གང་ལམ་
ལ་སློབ་པའི་བྱ་བས་མ་ཟིན་པ་ནི་སྨོན་སེམས་ཁོ་ན་ཡིན་ལ། དེ་གང་དེས་ཟིན་པ་འཇུག་
སེམས་ཡིན་ཅིང་། སྨོན་འཇུག་འགལ་བ་མིན་ནོ། །ཞེས་སོ། །འཇུག་སེམས་ཡིན་ན།
རང་གི་རྒྱུན་སྔ་མར་གྱུར་པའི་སྨོན་སེམས་ཡོད་པས་ཁྱབ་བམ་མ་ཁྱབ། སྨོན་སེམས་ལ་
རང་གི་རྒྱུན་ཕྱི་མར་གྱུར་པའི་འཇུག་སེམས་ཡོད་མེད་གཉིས་ཡོད་མེད། ཡང་ན། འཇུག་



གསེར་ཕྲེང་དཀའ་གནད།
751
སེམས་ཡིན་ན། རང་གི་རྒྱུན་སྔ་མར་གྱུར་པའི་སྨོན་སེམས་མེད་པས་ཁྱབ་བམ། སྨོན་
འཇུག་གཉིས་རྒྱུན་སོ་སོ་བ་ཁོ་ན་ཡིན་ནམ། །རིགས་སྨྲ་རྣམས་ཀྱིས་དགོངས་པར་མཛོད།
བྱང་སའི་ཚུལ་ཁྲིམས་ཀྱི་ལེའུའི་རྣམ་བཤད་ལས། བྱང་ཆུབ་ཀྱི་སེམས་འདོར་བ་ནི་སྨོན་
སེམས་འདོར་བའོ། །དེ་ལ་རྩ་ལྟུང་དུ་ཐབས་ལ་མཁས་པའི་མདོ་ལས་གསུངས་པས་རྩ་ལྟུང་
བསྐྱེད་པའི་རྟེན་བྱང་སེམས་ཀྱི་སྡོམ་ལྡན་དགོས་པས། སེམས་དོར་བའི་སྐད་ཅིག་དང་པོ་
ལ་སྡོམ་པ་ཡོད་ལ་གཉིས་པ་ནས་སྡོམ་པ་གཏོར་བ་ཡིན་གྱི་དོར་བ་ཙམ་ནས་བྱང་སེམས་
མ་ཡིན་པར་མི་འགྱུར་རོ། །ཞེས་གསུངས་འགའ་རེ་དོགས་པ་སྐྱེ་སྲིད་དེ། སེམས་བསྐྱེད་
རྒྱུད་ལ་མི་ལྡན་པའི་བྱང་སེམས་ཡོད་པར་ཐལ། སྨོན་སེམས་དོར་མ་ཐག་པ་དེ་བྱང་སེམས་
ཡིན་པའི་ཕྱིར་ཏེ། དོར་བ་ཙམ་ནས་བྱང་སེམས་མ་ཡིན་པར་མི་འགྱུར་རོ། །ཞེས་དང་།
གཞན་ཡང་། གྲུབ་མཐའ་གོང་མའི་ལུགས་ལ། ཕམ་པ་འཆབ་བཅས་སྡོམ་པའི་གཏོང་
རྒྱུ་ཡིན་ལ། དེ་ལྟ་ན། ཕམ་པ་འཆབ་བཅས་དགེ་སློང་གི་རྒྱུད་ལ་ཡོད་པར་ཐལ་བ་དང་།
ལས་འབྲས་མེད་པར་ལྟ་བའི་ལོག་ལྟ་རྣམ་སྙིང་གི་མདོ་ལས་བཤད་པའི་རྩ་ལྟུང་བཅུ་གསུམ་
པོ་གང་རུང་ཡིན་ལ། དེ་སྐྱེས་མ་ཐག་པའི་རྒྱུད་ལ་ཡང་བྱང་སྡོམ་ཡོད་པར་འདོད་དགོས་
ལ༑ དེ་ནི་མི་རིགས་སྟེ། མཛོད་རྩ་ལས། འདོད་གཏོགས་སྐྱེས་ནས་ཐོབ་པ་རྣམས། །རྒྱུ་
དང་འབྲས་ལ་སྐུར་འདེབས་པས། །ཀུན་གྱི་རིམ་གྱིས་མིའི་ནང་དུ། སྐྱེས་པ་བུད་མེད་
ཀྱིས་གཅོད་དོ། །ཅེས་འདོད་པའི་སྦྱོར་བྱུང་དགེ་བ་རྣམས་ལོག་ལྟ་ཆུང་ངུས་གཅོད་པར་
དེའི་འགྲེལ་བར་བཤད་པ་རྣམས་དང་འགལ་བའི་ཕྱིར། ཞེས་པའི་དོགས་པའོ། །དེ་དག་
གི་དོན་རྗེ་གུང་ཐང་བས་གསུངས་ཟིན་པ་ལྟར་དང་། གཞན་ཡང་། འཁོར་བ་དང་ངན་
སོང་གི་སྡུག་བསྔལ་ལ་འཇིགས་པ་དང༌། དེ་ལས་སྐྱོབ་པའི་ནུས་པ་དཀོན་མཆོག་ལ་ཡོད་
པར་ཡིད་ཆེས་པ་གཉིས་སྐྱབས་འགྲོའི་རྒྱུར་གསུངས་པས། དཀོན་མཆོག་གསུམ་ལ་ཡིད་
ཆེས་ཀྱི་དད་པ་སྐྱེས་མ་ཐག་པའི་རྒྱུད་ལ་སྐྱབས་འགྲོ་མེད་དམ་སྙམ་པའི་དོགས་པའང་སྐྱེ་



52
གསེར་ཕྲེང་དཀའ་གནད།
སྲིད་དེ། སྔར་གྱི་དོགས་པ་དེ་དག་དེའི་ཕྱིར་ཞེ་ན། དེའི་རྒྱུ་ཞེས་པ་རྒྱུ་མཚན་གྱིས་ཞེས་
པའི་དོན་ཡིན་ནམ་སྙམ་སྟེ། དེ་ལྟ་བུ་གཞན་ཡང་ཡོད་དེ། དབུ་མ་ཆེན་མོའི་ཡིག་ཆར།
འདོད་མི་ནུས་ཏེ། རྒྱུ་དང་། གང་ཟག་དང་། སྒྲ། བློ་བཞི་པོ་གང་རུང་ལ་ཡང་མ་ལྟོས་
པར་དེ་དེའི་ཁྱད་པར་བྱེད་ཚུལ་མེད་པའི་ཕྱིར། ཞེས་པའི་རྒྱུ་ཞེས་པ་རྒྱུ་མཚན་ཡིན་པ་དེའི་
ཕྱིར། རྒྱུ་འབྲས་ཀྱི་རྒྱུ་ལ་མི་བྱ་ན་ལེགས་སམ་སྙམ། ཚིག་བསྡུས་ཡིན་ནོ། །
རྒྱ་གར་མོན་གྷོ་སྒོ་མང་གྲྭ་དགེ་ཕྲུག་དོན་ནམས་ཀྱི་ཡིག་ཐོག་ནས་དྲི་བ། འགྲེལ་
བ་དོན་གསལ་དང་གསེར་ཕྲེང་རྣམ་བཤད་རྣམས་སུ་རྩ་བའི་དངོས་བསྟན་སེམས་བསྐྱེད་
ཉེར་གཉིས་ཀྱི་ས་མཚམས་བཤད་པ་ན་སྦྱིན་པ་དང་ལྡན་པའི་སེམས་བསྐྱེད་ནས་ཡེ་ཤེས་དང་
ལྡན་པའི་སེམས་བསྐྱེད་བར་བཅུ་རིམ་པ་བཞིན་ས་བཅུ་ལ་སྦྱར་ནས་དེའི་འོག་ཏུ་སེམས་བསྐྱེད་
ལྔ་ཁྱད་པར་གྱི་ལམ་ལ་སྦྱར་བ་མ་ཟད་ཁྱད་པར་གྱི་ལམ་དེ་ཡང་དག་པ་ས་གསུམ་ལ་བཞག་
པ་རྣམ་བཤད་ལས་གསལ་འདུག་པས་དེ་ལྟར་ན་སྔ་མ་གཉིས་ཕྱི་མ་རྣམས་ཀྱི་རྒྱུ་དང་ཕྱི་མ་
གཉིས་སྔ་མ་རྣམས་ཀྱི་འབྲས་བུ་དང་བར་བ་རྣམས་སྔ་མ་སྔ་མ་རྒྱུ་དང་ཕྱི་མ་ཕྱི་མ་འབྲས་
བུ་ཡིན་པའི་ཕྱིར། ཞེས་པ་དང་མི་འགལ་ཚུལ་མི་ཤེས་པས་གོ་བདེ་བོ་ཞིག་སྐྱབས་འཇུག་
བརྩེ་བས་གཟིགས་པ་མཁྱེན་མཁྱེན་ཞེས་པའི་ལན། དག་པ་ས་གསུམ་ཁྱད་པར་གྱི་ལམ་
ཡིན་མོད། འོན་ཀྱང་སྦྱིན་པའི་ཕར་ཕྱིན་དང་ལྡན་པའི་སེམས་བསྐྱེད་ནས་ཡེ་ཤེས་ཀྱི་ཕར་
ཕྱིན་དང་ལྡན་པའི་སེམས་བསྐྱེད་ཀྱི་བར་ས་བཅུ་དང་དེ་ནས་ལྔ་ས་བཅུ་པའི་ཁྱད་པར་གྱི་
ལམ་ལ་སྦྱོར་བ་གཞུང་ཀུན་མཐུན། དེ་ཡང་རྩ་བའི་སྒྲས་ཟིན་གཞིར་བཞག་ཡིན། རྩ་བའི་
སྒྲས་ཟིན་ཉེར་གཉིས་ལས་རིམ་ཅན་ཁོ་ནར་ཐོབ་པ་བཅོ་བརྒྱད་ལས་མེད། དེ་དབང་རྣོན་
གྱི་དབང་དུ་བྱས་ལ། ཤིན་ཏུ་དབང་རྣོན་གྱི་དབང་དུ་བྱས་ན་བཅུ་བདུན་རིམ་ཅན་ཁོ་ན་
དང་། རྒྱུ་མཚན་ནི་བསྐལ་ཆེན་གྲངས་མེད་དང་པོའི་ཚོགས་གསོག་པའི་འགོ་བརྩམས་པ།
སེམས་བསྐྱེད་ཐོབ་ཙམ་ནས་མ་ཡིན་གསེར་ལྟ་བུའི་སེམས་བསྐྱེད་ཐོབ་པ་ནས་འཇོག་གསུངས་



གསེར་ཕྲེང་དཀའ་གནད།
758
པ་འགྲེལ་བའི་ཟིན་བྲིས་ལྟར་དང༌། མཚན་ཉིད་བཞི་སོགས་སྒོམ་པའི་མཐུས་དབང་རྣོན་
འགའ་ཞིག་ལ། བསྐལ་ཆེན་གྲངས་མེད་དང་པོའི་ཚོགས་གསོག་པའི་འགོ་བརྩམས་པ། ཐར་
པ་ཆ་མཐུན་ཐོབ་པ་དུས་མཉམ་པ་སྐབས་བཞི་པའི་སྡོམ་ལྟར་རོ། །དེ་ལྟར་ན་ཤིན་ཏུ་དབང་
རྣོན་གཞིར་བཞག །ཚོགས་ལམ་འབྲིང་ཆུང་ངུའི་ཁོངས་སུ་གཏོགས་སམ་སྙམ་སྟེ། དཔེར་
ན་རྒྱུན་ཞུགས་ཞུགས་པའི་མིང་ཅན་གྱི་བྱང་སེམས་ལ། སེམས་དཔའ་རྣོ་འབྲིང་རྟུལ་གསུམ་
ཡོད་ཀྱང་འབྲིང་དེ་ཆེན་པོའི་ཁོངས་སུ་གཏོགས་པའང་ཡོད་པ་ནི། གསེར་ཕྲེང་ལས། རྟོགས་
པ་སྔ་མ་ལྟ་བུའི་དབང་རྣོན་ཤེས་རབ་ཀྱིས་ལམ་གྱི་རྗེས་སུ་འབྲང་བ་ནི། ཞེས་པ་ནས་སྒོ་
ཐམས་ཅད་ཀྱང་མངོན་དུ་ཕྱོགས་པར་འགྱུར་རོ། །ཞེས་སོ། །ཞེས་སེམས་དཔའ་དབང་
འབྲིང་གི་མདོ་སེམས་དཔའ་དབང་རྣོན་གྱི་མདོར་སྦྱར་བའི་ཕྱིར། དེ་དག་ལྟར་ན་ཤིན་ཏུ་
དབང་རྣོན་དབང་དུ་བྱས་ན་ཚོགས་ལམ་ཆེ་ཆུང་གཉིས་ཀྱི་དབྱེ་བ་ལས་ཆེ་འབྲིང་ཆུང་གསུམ་
གྱི་དབྱེ་བ་མེད་པ་འདྲ་སྟེ། གང་ཟག་གཞན་གྱིས་ཚོགས་ལམ་འབྲིང་གི་སྐབས་སུ་ཐོབ་རྒྱུའི་
ཡོན་ཏན་རྣམས་ཤིན་ཏུ་དབང་རྣོན་དེས་ཆུང་ངུའི་སྐབས་སུ་ཐོབ་པའི་ཕྱིར་རོ། །དེ་ནི་སྔ་
མ་གཉིས་རྒྱུ་དང་ཞེས་པའི་དགོངས་པའོ། །གཏེར་ལྟ་བུའི་སེམས་བསྐྱེད་ནས་གླུ་ལྟ་བུའི་
སེམས་བསྐྱེད་བར་བཅུ་ས་བཅུ་ལ་རིམ་གྱིས་སྦྱར་བ་ལྟར་ལ། དེའི་ས་བཅུ་པ་དེ་ས་བཅུ་
ཐོག་མའི་བར་ཆད་མེད་ལམ་གྱི་སྐབས་དང་། སེམས་བསྐྱེད་ལྔ་ས་བཅུའི་ཁྱད་པར་གྱི་ལམ་
ལ་སྦྱོར་ཞེས་པ་དེ་ས་བཅུ་ཐོག་མའི་རྣམ་གྲོལ་ལམ་གྱི་མཇུག་དང་། རྒྱུན་མཐའི་བར་ཆད་
མེད་ལམ་གྱི་སྔོན་ཏེ། དེ་གཉིས་ཀྱི་བར་ཡིན་པས། ར རང་རྒྱུད་པས་ཤེས་སྒྲིབ་བཅུ་གཅིག་
ཏུ་ཕྱེ་ནས་སྤོང་བར་འདོད་པ་དང་། ཐལ་འགྱུར་བས་བཞིར་ཕྱེ་ནས་སྤོང་བར་འདོད་པ་
གང་གི་དབང་དུ་བྱས་ཀྱང་། ས་བཅུ་པ་ལ་ཐོག་མཐའ་གཉིས་ཀྱི་བར་ཆད་མེད་ལམ་གཉིས་
དང་། ས་བཅུ་ཐོག་མའི་རྣམ་གྲོལ་ལམ་མ་གཏོགས་སྒྲིབ་པའི་དངོས་གཉེན་མ་བཤད་པས།
ལྔ་ཁྱད་པར་གྱི་ལམ་གྱི་སྐབས་སུ་ཐོབ་ཅེས་པའི་ཁྱད་པར་གྱི་ལམ་དེ་ས་བཅུ་པའི་མཉམ་བཞག་



754
གསེར་ཕྲེང་དཀའ་གནད།
གི་སྐབས་མིན་པ་འདྲ། བསམ་གཟུགས་བརྒྱད་ཀྱི་སྙོམས་འཇུག་གཅིག་ཅར་ཐོབ་པ་མེད་
པའི་རྒྱུ་མཚན་ནི། དེ་དག་གསར་དུ་ཐོབ་ན་མངོན་གྱུར་ཐོབ་དགོས་པ་བསམས་གཟུགས་
ཆེན་མོའི་ཡིག་ཆར་གསུངས་པ་ལྟར་དང་། དེ་ལྟར་ན་སེམས་བསྐྱེད་ལྔ་ག་གཅིག་ཅར་མངོན་
གྱུར་དུ་ཐོབ་བམ། དེ་ཡང་མི་རིགས་ཏེ་སེམས་ཅན་རྣམས་ཀྱི་རྣམ་པར་ཤེས་པ་ནས་རྒྱུན་
རེ་རེ་བ་ཁོ་ནའོ། །ཞེས་པ་དང་འགལ་བས་སོ། །ཞེ་ན། ལམ་གྱི་ཐོབ་ཚུལ་དང་སྙོམ་འཇུག་
གི་ཐོབ་ཚུལ་མི་འདྲའམ་སྙམ་སྟེ། གོ་སྒྲུབ་དྲུག་གམ་སོ་དྲུག་གཅིག་ཅར་ཐོབ་པ་མིན་ནམ་
འཆད་པར་འགྱུར་རོ། །རྩ་བའི་དངོས་བསྟན་གྱི་སྤྲིན་ལྟ་བུའི་སེམས་བསྐྱེད་དེ་ལོངས་སྐུས་
ཉེར་ལེན་བྱས་པའི་མཆོག་གི་སྤྲུལ་སྐུས་ཐོབ་རྒྱུ་ཡིན་པས་སངས་རྒྱས་མ་ཐག་པ་དེའི་རྒྱུད་
ལ་མེད་ལ། ཡང་ན་སྤྲུལ་གཞི་ལོངས་སྐུའི་རྒྱུད་ལ་ཡོད་ཟེར་དགོས་སམ་དཔྱད། རྒྱུ་མཚན་
སྔ་མ་དེའི་ཕྱིར་དངོས་བསྟན་གྱི་སེམས་བསྐྱེད་ཐ་མ་གསུམ་སྦྱོར་དངོས་འཇུག་གསུམ་གྱི་
སྒོ་ནས་སངས་རྒྱས་ཀྱི་སར་བསྡུས་པ་འགྲེལ་བ་དོན་གསལ་ལྟར་དང་། སྒྲ་སྙན་ལྟ་བུའི་
སེམས་བསྐྱེད་སྦྱོར་བའི་སྒོ་ནས་སངས་རྒྱས་ཀྱི་སར་བསྡུས་ཀྱང་རྒྱུན་མཐའི་བར་ཆད་མེད་
ནས་ཐོབ་པ་ཡིན་པས། ས་དགུ་འདས་ནས་ཡེ་ཤེས་ནི། །གང་གི་སངས་རྒྱས་སར་
གནས་པ། །ཞེས་པའི་དངོས་བསྟན་གྱི་ས་བཅུ་པའི་ཡེ་ཤེས་དེ་རྒྱུན་མཐའི་ཡེ་ཤེས་མན་
ཆད་ལ་མེད་དམ་སྙམ་སྟེ། ས་བཅུའི་ཐོག་མ་དང་རྒྱལ་པོ་ལྟ་བུའི་སེམས་བསྐྱེད་ནས་བཀོད་
མའི་ཆུ་ལྟ་བུའི་སེམས་བསྐྱེད་ཀྱི་བར་ལྔ་དང་སྦྱར་རྒྱུའི་ཁྱད་པར་གྱི་ལམ་གཉིས་ལ་ཡོངས་
སྦྱོང་སྦྱར་དགོས་པ་ལས་རྩ་བར་ས་དགུ་ཡན་ལ་ཡོངས་སྦྱོང་མ་སྦྱར་བའི་ཕྱིར་དང་། སྦྱར་
ན་རྩ་བར་སའི་ཡོངས་སྦྱོང་བརྒྱ་དང་བཅོ་ལྔ་ལས་མ་བཤད་པ་དང་འགལ་བར་འགྱུར་བའི་
ཕྱིར་རོ། །གཞན་ཡང་། སྟོན་པ་ཤཱཀྱ་ཐུབ་པ་ལྟ་བུ་ལ་མཚོན་ན། དེའི་ཉེར་ལེན་ལོངས་
སྐུ་དང་། དེའི་སྤྲུལ་གཞིའི་ལོངས་སྐུ་གཉིས་མི་འདྲ་བ་ཡིན་དགོས་པས། སྟོན་པ་ཤཱཀྱ་ཐུབ་
པ་འཛམ་བུའི་གླིང་དུ་མཛད་པ་བཅུ་གཉིས་མཛད་བཞིན་སྐབས་སྤྲུལ་གཞི་ལོངས་སྐུ་ཡོད་
ལམ་ནས



755
གསེར་ཕྲེང་དཀའ་གནད།
ལ་ཉེར་ལེན་ལོངས་སྐུ་མེད་ཟེར་དགོས་སམ་དཔྱད་པར་བྱ། ཐུབ་པ་གངས་ཅན་མཚོ་སྤྲུལ་
གཞི་ལོངས་སྐུ་དང་ཉེར་ལེན་ལོངས་སྐུ་གཉིས་ཡིན་མིན་ཡང་དཔྱད་དགོས། །ཡང་སྒྲ་སྙན་
ལྟ་བུའི་སེམས་བསྐྱེད་སྦྱོར་བའི་སྒོ་ནས་སངས་རྒྱས་ཀྱི་སར་བསྡུས་ཀྱང་རྒྱུན་མཐའི་བར་
ཆད་མེད་ལམ་གྱི་སྐབས་སུ་ཐོབ་རྒྱུ་ཡིན་པས། སེམས་ནི་སྔ་མས་བྱང་ཆུབ་བར། །ཞེས་
སོགས་ལྟར་རྒྱུན་མཐའི་བར་ཆད་མེད་ལམ་ལ་སྔ་ཕྱི་བར་གསུམ་དུ་ཕྱེ་བའི་གང་གི་སྐབས་
སུ་ཐོབ། དང་པོ་དང་དུས་མཉམ་དུ་ཐོབ་ན། མཐའ་མ་གཉིས་ཀྱི་སྐབས་སུ་གསར་དུ་ཡོན་
ཏན་གཞན་གང་ཐོབ། དེ་གསུམ་ནི་རིམ་ཅན་ཁོ་ན་ཡིན་ངེས་ལ། མ་ཟད་རྒྱུན་མཐའི་བར་
ཆད་མེད་ལམ་ལ་དྲུག་ཅུ་རེ་ལྔར་ཕྱེ་བའི་ཆ་རེ་རེ་ནས་རྒྱུན་མཐའི་བར་ཆད་མེད་ལམ་ཡིན་
མིན་དང་། རྒྱུན་མཐའི་བར་ཆད་མེད་ལམ་དང་སྐད་ཅིག་རེ་རེ་ནས་ཡུན་ཚད་མཉམ་པ་
ཡིན་ན། རེ་ལྔ་པོ་མཉམ་དུ་གྲུབ་བམ། དེ་ལྟར་ན་སྐད་ཅིག་སྔ་ཕྱི་བར་གསུམ་དུ་ཕྱེ་བ་མེད་
པར་ཐལ་བ་སོགས་མར་མེའི་དཔེ་ཡི་སྒོ་ནས་ཟབ་མོའི་ཆོས་ཉིད་རྣམ་པ་བརྒྱད་གཏན་ལ་
འབབ་ཚུལ་ཡོད་པ་བདག་གི་དགེ་བའི་བཤེས་གཉེན་གྱི་ཞལ་ལས་ཐོས་མྱོང་། གོང་གི་རྒྱན་
གྱི་ཚིག་དེའི་བཤད་བྱ་རྩ་བའི་མདོ་སྡུད་པའི་གངྒཱའི་ལྷ་མོའི་ལེའུ་ལས། འབྲུ་མར་སྙིང་པོ་
འབར་བ་ཕྲད་པ་དང་པོ་ཡིས། སྙིང་པོ་ཚིག་མིན་དེ་མེད་པར་ཡང་དེ་མི་ཚིག །མེ་ལྕེ་ཕྲད་
པ་ཐ་མས་སྙིང་པོ་ཚིག་མིན་ལ། །མེ་ལྕེ་ཐ་མ་མེད་པར་སྙིང་པོ་ཚིག་མིན་ལྟར། །དང་པོའི་
སེམས་ཀྱིས་བྱང་ཆུབ་མཆོག་རེག་མ་ཡིན་ལ། །དེ་མེད་པར་ཡང་དེ་ལ་རེག་པར་ནུས་མ་
ཡིན། །ཞེས་སོགས་དང་སྦྱར་ནས་ཞིབ་ཏུ་དཔྱད་དགོས། ཡང་ས་བཅུ་པ་ནས་འོད་ཟེར་
ཆེན་པོའི་དབང་བསྐུར་ཐོབ་པས་སྔར་མ་ཤེས་པ་གསར་དུ་ཤེས་རྒྱུ་མེད་པ་དང་། གསུང་
རབ་ཀྱི་དགོངས་པ་རང་དབང་དུ་འགྲེལ་ནུས་པ་རིག་པ་དྲུག་ཅུ་པའི་འགྲེལ་པར་དཔལ་ལྡན་
ཟླ་བ་གྲགས་པས་གསུངས་པ་ལྟར་དང་། དེའི་ས་བཅུ་པ་དེ་སེམས་བསྐྱེད་ལྔ་དུས་མཉམ་
དུ་ཐོབ་ཅེས་པའི་ས་བཅུའི་ཁྱད་པར་གྱི་དེ་ཡིན་ནམ། མཁས་པའི་དབང་པོ་སློབ་དཔོན་ཨ་



755
གསེར་ཕྲེང་དཀའ་གནད།
བྱཱ་ཀ་རའི་བཞེད་པ། ལེགས་བཤད་གསེར་འཕྲེང་སྐབས་བཞི་པར་སྦྱོར་མཐོང་སྒོམ་གསུམ་
མངོན་རྟོགས་རྒྱན་གྱི་སྐབས་དང་པོ་དྲུག་གི་སྐབས་སུ་ཚར་དྲུག་བཤད་པ་ལ་བཟློས་སྐྱོན་སྤོང་
ཚུལ་གྱི་སྐབས་སུ། དེས་ན་རྣམ་ཀུན་ཏུ་བཤད་པ་རྣམས་མཚན་ཉིད་པ་ཡིན་ལ་རྩེ་མཐར་
གཉིས་ཀྱི་དེ་རྣམས་བཏགས་པ་བའོ། །ཞེས་པ་ནས། དེས་ན་སྒོམ་སྤང་གྱ་གཅིག་པའི་གཉེན་
པོ་དངོས་སངས་རྒྱས་ས་ལ་འདོད་དོ། །ཞེས་གསུངས་པ་ལྟར་དང་། དེ་ལྟར་ན་སློབ་དཔོན་
ཆེན་པོ་ཨ་ཧྥུ་ཀ་རའི་ལུགས་ལ། སྒོམ་སྤང་ཉོན་མོངས་གྱ་གཅིག་པའི་དངོས་གཉེན་མེད་
དམ་དཔྱད་དགོས་ཏེ། ལེགས་བཤད་གསེར་གྱི་ཕྲེང་བ་ངེས་འབྱུང་སྒྲུབ་པའི་སྤང་གཉེན་
གྱི་ཐད་དུ། ཐུབ་དགོངས་ཀྱི་བཤད་པ་བཀོད་པར་ཐུབ་དགོངས་སུ་ཡང་སྒྲུབ་པ་སྒོམ་ལམ་
གྱི་ངོ་བོར་གྱུར་པའི་ས་དགུས་འདོད་པའི་སྤང་བྱ་དགུ་དང་། རྣམ་དག་སྒོམ་ལམ་གྱི་ངོ་
བོར་གྱུར་པའི་ཁྱད་པར་གྱི་ལམ་ཀྱིས་ས་བཅུ་པས་བསྡུས་པ་རྣམས་ཀྱི་གཟུགས་དང་གཟུགས་
མེད་ཀྱི་སྤང་བྱ་དགུ་ཚན་རྣམས་རིམ་ཀྱི་སྤོང་པར་འདོད་ཅིང་དེ་ཡང་འཕགས་པའི་དགོངས་
པར་འཆད་དོ། །ཞེས་བྱུང་ངོ༌། །གོང་གི་ཡང་སྒྲས་བསྡུས་ཚུལ་བདག་ཉིདཆེན་པོ་བློ་ལྡན་
ཤེས་རབ་ཀྱིས་ཉི་སྣང་གི་དགོངས་པ་ལེན་ཚུལ་གསེར་ཕྲེང་དེའི་ཐད་དུ་གསལ་ལོ། །ཐུབ་
དགོངས་ཀྱི་དགོངས་པ་དེ་ལྟར་ན། སྐབས་བཞི་པའི་གསེར་ཕྲེང་དུ་གྱ་གཅིག་པའི་གཉེན་
པོ་དངོས་སངས་རྒྱས་ཀྱི་ས་ལ་འདོད་པ་ཨ་བྱཱ་ཀ་རའི་བཞེད་པར་གསུངས་འདུག་པ་དང་།
གསེར་ཕྲེང་སྐབས་དང་པོར་སྒོམ་སྤང་ཉོན་མོངས་གྱ་གཅིག་པའི་གཉེན་པོ་རྣམ་དག་སྒོམ་
ལམ་ལ་བཞག་པ་ཨ་བྱཱ་ཀ་རའི་འདོད་པར་བཤད་པ་གཉིས་མི་འགལ་ཚུལ་ཇི་ལྟར་ཡིན།
གསེར་ཕྲེང་དགེ་འདུན་ཉི་ཤུའི་ཐད་དུ། སྤྱིར་ཨ་བྱཱ་ཀ་ར་རང་ལ་ཡང་ཡིད་བརྟན་ཐུབ་མི་
སྣང་སྟེ་ཞེས་པ་ལྟར་དེ་ཡང་ཡིན་ནམ་དཔྱད། །གསེར་ཕྲེང་ལས། སྤྱིར་ནི་ངོ་བོ་ཐ་དད་
པར་མ་ངེས་ཏེ་སེམས་བསྐྱེད་ཀུན་ཀྱང་འདུན་ལྡན་ཡིན་པའི་ཕྱིར་རོ། །ཞེས་གསུངས་པ་
ལྟར་སེམས་བསྐྱེད་ཉེར་གཉིས་རང་རྒྱུ་གཞན་དོན་དོན་གཉེར་གྱི་འདུན་པས་དྲངས་པ་



གསེར་ཕྲེང་དཀའ་གནད།
757
མཚུངས་མོད། རང་གྲོགས་བྱང་ཆུབ་དོན་གཉེར་གྱི་འདུན་པ་དང་མཚུངས་ལྡན་ཡིན་མིན་
དགོས་པ་སངས་རྒྱས་སའི་སེམས་བསྐྱེད་ཀྱིས་ཤེས། འགྲེལ་བ་དོན་གསལ་དངོས་བསྟན་
གྱི་འདུན་པ་དང་ལྡན་པའི་སེམས་བསྐྱེད་ཚོགས་ལམ་ཆུང་ངུ་ཁོ་ནར་དགོས་པ་མི་ཟད་པ་བརྒྱད་
ཅུ་སེམས་བསྐྱེད་ཉེར་གཉིས་ཀྱི་གྲོགས་སུ་སྦྱར་ཚུལ་ཉི་ཁྲི་དག་ལྡན་ལས་གསུངས་པ་ལྟར་
རོ༑ ༑གསེར་ཕྲེང་ཚིག་ཟིན་ལ་འདུན་ལྡན་ཡིན་ན་ངོ་བོ་ཐ་དད་མ་ཡིན་པའི་ཁྱབ་པར་གསུངས་
པ་ལྟ་བུ་སྣང་མོད། ཁྱོད་རང་ལྟ་བུའི་བློ་གསར་རྣམས་ལ་དཔྱད་པ་འཕེལ་ཆེད་ཡིན་པ་གདོན་
མི་ཟའོ། །སེམས་བསྐྱེད་པ་ནི་ལམ་མ་ཞུགས་ནས་ཡོད་ལ། སེམས་བསྐྱེད་ཐོབ་པ། ཐེག་
ཆེན་གྱི་ཚོགས་ལམ་ཐོབ་པ། རྣམ་རྫོགས་སྦྱོར་བ་ཐོབ་པ། མཐར་གྱི་སྦྱོར་བ་ཐོབ་པ་དུས་
མཉམ་པ་ཡོངས་གྲགས་ལ། དེ་ལྟར་ན་རྩ་བ་ལས། དྲི་བ་རྣམས་ཀྱི་དམིགས་པ་འདིར།
ཞེས་པ་ནས་རྣམས་པ་དང་ནི་བཅུར་བཤད་དོ། །ཞེས་པའི་ཐད་ཀྱི་གསེར་ཕྲེང་ལས། དྲོད་
མ་ཐོབ་པའི་བྱང་སེམས་རྣམས་གཞན་དོན་ལ་དམིགས་པ་སྲབ་པས་བདག་གཞན་བརྗེ་མི་
ནུས་པས་རང་གི་རྒྱུད་ལ་ཞེས་སོགས་གསུངས་ལ། ཞེས་བྱུང་བ་ལྟར་ན་སྤྱོད་འཇུག་ལས།
གསང་བའི་གདམས་པ་སྤྱད་པར་བྱ། །ཞེས་པའི་གསང་ཡུལ་ལ་ཉན་རང་སོགས་ཐེག་དམན་
གྱི་རིགས་ཅན་ཡོད་པར་མ་ཟད། ཐེག་ཆེན་ཚོགས་ལམ་པའང་ཡོད་དམ་སྙམ་པའི་དོགས་
པ་འགའ་ཞིག་ལ་སྐྱེད་སྲེད་ལ། མ་ཟད་ཐེག་ཆེན་ཚོགས་ལམ་པ་དེ་བདག་གཞན་མྱུར་དུ་
སྐྱོབ་པར་མི་འདོད་དམ་སྙམ་པའི་དོགས་པའང་སྐྱེ་སྲིད་པས། དེ་དག་ནི་རྩ་བར། དེ་དག་
ཉིད་ལ་སེམས་མཉམ་ཉིད། །ཅེས་སོགས་ཀྱི་དངོས་བསྟན་གཞིར་བཞག་གི་སྟེང་ནས་ཞིབ་
ཆ་བྱེད་ཐུབ་ན་གང་ལེགས་ཡིན་ལ་ཤེས་པར་ཡང་སླའོ། །
ཡང་གསེར་ཕྲེང་ལས། དེས་ན་ཚོགས་ལམ་ཆུང་ངུར་སྨོན་སེམས་དང་འབྲིང་ནས་
འཇུག་སེམས་བཞག་སྟེ། མདོ་ལས་བསམ་ལྡན་གྱི་སྐབས་སུ་ཕྱིན་དྲུག་ལ་སློབ་པར་བཤད་
ཅིང་། སློབ་དཔོན་ལྷ་དབང་བློས་ཀྱང་ཤེར་ཕྱིན་གྱི་འགྲེལ་བའི་དོན་སྒོམ་པའི་བཤད་པ་



ss
གསེར་ཕྲེང་དཀའ་གནད།
ལ་ཞེས་པ་ནས། དེ་ལ་སྨོན་པ་བྱང་ཆུབ་ཀྱི་སེམས་ནི་ས་ལྟ་བུའོ། །འཇུག་པ་བྱང་ཆུབ་
ཀྱིས་སེམས་ནི་གསེར་ལྟ་བུ་ནས་སྤྲིན་ལྟ་བུའི་བར་གྱི་ཉི་ཤུ་རྩ་གཅིག་གོ །ཞེས་སོ། །ཞེས་
པའི་དགོངས་པ་ནི་སྤྱོད་འཇུག་ལས། འགྲོ་བར་འདོད་དང་འགྲོ་བ་ཡི། །ཞེས་སོགས་ཀྱི་
དངོས་བསྟན་གྱི་འཇུག་སེམས་ཀྱི་རྒྱུར་གྱུར་པའི་སྨོན་སེམས་ཚོགས་ལམ་ཆུང་ངུ་ཁོ་ན་དང་།
འཇུག་སེམས་ནི་དེ་ཡན་ཆད་དུ་བཤད་ལ། དེ་འདྲའི་སྨོན་སེམས་དེ་རྩ་བའི་སྒྲས་ཟིན་གྱི་
སེམས་བསྐྱེད་ཉེར་གཉིས་ཀྱི་ས་ལྟ་བུའི་སེམས་བསྐྱེད་ཁོ་ན་དང་། དེའི་འབྲས་བུར་གྱུར་
པའི་འཇུག་སེམས་ལ་གསེར་ལྟ་བུའི་སེམས་བསྐྱེད་ནས་སྤྲིན་ལྟ་བུའི་སེམས་བསྐྱེད་གྱི་བར་
ཉེར་གཅིག་ཡོད་པ་གསེར་ཕྲེང་ལས་གསུངས་པ་དེ་སྡོང་པོ་བཀོད་པའི་མདོ་ཡི་སྒྲས་ཟིན་དང་
མཐུན་པའི་ཆེད་ཡིན་ནོ། །སྤྱིར་སྨོན་སེམས་ས་བདུན་པའི་བར་ཡོད་དེ། རང་རྒྱུད་པ་ལྟར་
ན་བདེན་འཛིན་མངོན་དུ་གྱུར་བའི་གོ་སྐབས་ས་བདུན་པ་ནས་བཅོམ་ལ། ཐལ་འགྱུར་བའི་
ལུགས་ལ་ས་བརྒྱད་པ་ནས་བདེན་འཛིན་སྤངས་པའི་ཕྱིར་ན། ཐལ་རང་གཉིས་ཀའི་ལུགས་
ལ་ས་བརྒྱད་པ་བ་སངས་རྒྱས་ཀྱིས་གསུང་གི་འོད་ཟེར་གྱིས་བསྐུལ་བའི་དགོས་པ་ཡོད་པའི་
ཕྱིར་ཏེ། རྒྱལ་བ་རྣམས་ཀྱིས་འགོག་ལས་སློང་བར་མཛད། །ཅེས་སོགས་གསུངས་པའི་
ཕྱིར། དེས་ན་སྨོན་སེམས་རྩ་བའི་སྒྲས་ཟིན་ཉེར་གཉིས་ཀྱི་དང་པོ་བཅུ་གཅིག་ལ་ཡོད་པས་
སོ༑ ༈ སྤྱིར་ན་དེ་ལྟར་ཡིན་ཀྱང་། དང་པོ་ཉིད་ནས་ཐེག་ཆེན་རིགས་ངེས་ཤིན་ཏུ་དབང་
རྣོན་ལ་སྨོན་སེམས་བསྐྱེད་པ་ཡོད་ཀྱང་སྨོན་སེམས་ཐོབ་པ་མེད་དམ་སྙམ་སྟེ། དབུ་མ་རྒྱན་
ལས།། ཡང་དག་ཤེས་འཚོལ་སྔོན་བཏང་སྟེ། །ཞེས་སོགས་གསུངས་པ་ལྟར་སྙིང་རྗེ་ཆེན་
པོའི་སྔོན་དུ་སྟོང་ཉིད་རྟོགས་དགོས་པའི་ཕྱིར་ཏེ། དེའི་སྔོན་དུ་འཁོར་བའི་རྩ་བ་བདག་འཛིན་
མ་རིག་པ་ལ་ཐུག་པའི་བར་ཤེས། དེ་སྤོང་ནུས་མི་ནུས་དཔྱད་ནས་དེའི་ཞེན་ཡུལ་མེད་པར་
རྟོགས་པ་གཞུང་དེའི་དོན་ཡིན་པའི་ཕྱིར། དེ་འདྲའི་དབང་རྣོན་དེ་ལ་དང་པོ་ཉིད་ནས་སྟོང་
ཉིད་རྟོགས་པའི་བློ་ཡི་བག་ཆགས་ཤུགས་དྲག་ཡོད་པས། དེས་སྟོང་ཉིད་རྟོགས་ཕྱིན་ཆད་



གསེར་ཕྲེང་དཀའ་གནད།
15
བློ་དེའི་བྱེད་པ་ཉམས་པ་མེད་ལ། དེའི་བྱེད་པ་མ་ཉམས་པར་བདེན་འཛིན་མངོན་དུ་གྱུར་
རྒྱུ་མེད་པ། རྒྱུད་བླ་མ་ལས། ཉི་མའི་དཀྱིལ་འཁོར་འོད་འབར་བ། །མིག་མེད་པས་ནི་
མཐོང་བ་མེད། །ཅེས་གསུངས་པའི་ཕྱིར། དེས་ན་གང་ཟག་དེ་ལྟ་བུ་ལ་དུས་ནམ་ཡང་
ཕྱིན་དྲུག་ཉམས་ལེན་གྱི་བྱ་བས་དངོས་སུ་མ་ཟིན་པའི་སེམས་བསྐྱེད་མེད་པའི་ཕྱིར་རོ།།
གཞན་ཡང་། འགྲོ་བར་འདོད་དང་འགྲོ་བ་ཡི། ཞེས་སོགས་ཐད་ཀྱི་དར་ཊཱིཀ་ལས། སྨོན་
འཇུག་སེམས་བསྐྱེད་ཙམ་ཞིག་ནི་ཚོགས་ལམ་ཁྱད་པར་ཅན་མ་ཐོབ་ནས་ཀྱང་ཡོད་ལ། ཞེས་
པ་ནས་ཐོག་མར་ཉམས་སུ་ལེན་ནུས་པ་ནས་སོ། །ཞེས་གསུངས་པས་ཐེག་ཆེན་ཚོགས་ལམ་
ཁྱད་པར་ཅན་ནི་རྣམ་རྫོགས་སྦྱོར་བ་ཐོབ་པ་ཙམ་ནས་མ་ཡིན་པར། བསྡུས་སྒོམ་སྦྱོར་བའི་
སྒྲ་དོན་ཚང་བའི་རྣམ་རྫོགས་སྦྱོར་བ་ཐོབ་པ་ནས་ཡིན་པར་མངོན་ནོ། །རྩ་བའི་དངོས་བསྟན་
གྱི་སེམས་བསྐྱེད་དང་རྩ་བའི་སྒྲས་ཟིན་གྱི་སེམས་བསྐྱེད་གཉིས་ལ་མི་འདྲ་བའི་ཞིབ་ཆ་དགོས་
སམ་སྙམ། རིགས་པས་བསྒྲུབ་ན། དང་པོ་ཐུགས་བསྐྱེད་པ་ནས་སྐད་ཅིག་ཀྱང་གཡེལ་
བ་མེད་པར་རླབས་པོ་ཆེའི་བརྩོན་འགྲུས་ཀྱི་སྒོ་ནས་བྱང་ཆུབ་ཆེན་པོ་བརྙེས་པ་མཉམ་མེད་
ཤཱཀྱའི་རྒྱལ་པོ་ལྟ་བུར་གྱུར་ཅིག །ཅེས་བདེ་སྨོན་ལས་གསུངས་པ་ལྟར། དང་པོ་སྟོང་ཉིད་
རྟོགས་པ་ནས་བླ་མེད་བྱང་ཆུབ་མ་ཐོབ་ཀྱི་བར་སྟོང་ཉིད་ཀྱི་ལྟ་བ་སྐད་ཅིག་ཀྱང་གཡེལ་བ་
མེད་པའི་གང་ཟག་ཡོད་པ་དཔེ་དེ་བཞིན་ཡིན་པའི་ཕྱིར། གོང་དུ་ཚོགས་ལམ་འབྲིང་ཆུང་
ངུའི་ཁོངས་སུ་གཏོགས་ཞེས་པ་དང་། རྒྱུན་ཞུགས་ཞུགས་པའི་མིང་ཅན་གྱི་བྱང་སེམས་
དབང་འབྲིང་དབང་རྣོན་གྱི་ཁོངས་སུ་གཏོགས་ཞེས་པ་སྐྱེ་འཕགས་ཀྱི་ཁྱད་པར་གྱིས་ཡིན་
ནམ་སྙམ་སྟེ་དཔྱད། སྦྱོར་ལམ་གོང་མར་འཕོས་ཚད་སྤང་བྱ་རྟོག་པ་ཉམས་སྨད་ཚུལ་དང་
ཏིང་ངེ་འཛིན་བཞི་ཐོབ་ཚུལ་སོགས་ཀྱིས་གོ་སླའང་། ཚོགས་ལམ་གསུམ་གྱི་འཕོས་ཚད་
དཀའ་བར་སྣང་བས། འདི་ལ་ས་པཎ་གྱི་བསྟན་པ་སྤྱིའི་རྣམ་གཞག་ལས། སྦྱོར་ལམ་དུ་
འཕོ་བར་མ་ངེས་པ་དང་། ངེས་པ་དང་། མྱུར་དུ་འཕོ་བར་ངེས་པ་ཞེས་གསུངས་རང་



760
གསེར་ཕྲེང་དཀའ་གནད།
རེའི་སྐབས་བཞི་པའི་ཡིག་ཆར་དྲན་པ་ཉེར་གཞག་སོགས་གསུམ་གྱི་གཙོ་བོའི་མཚམས་འཛིན་
ཚུལ་སོགས་ལ་དཔག་ན། དཔེར་ན། ནད་པ་ལྟ་བུ་ཞིག་ལ་མཚོན་ན། སྨན་ངོས་བླངས་
ཀྱང་ནད་སོས་མི་སོས་ད་དུང་ཐག་མི་ཆོད་པ་དང་། སོས་པར་ཐག་ཆོད་ཀྱང་མྱུར་དུ་སོས་
དཀའ་བ་དང་། མྱུར་དུ་སོས་སླ་བའི་སྐབས་གསུམ་ཡོད་པ་ལྟར། ཚོགས་ལམ་ཆུང་ངུའི་
ཚེ་ཉམས་མི་ཉམས་མ་ངེས་པ་དང་། འབྲིང་གི་ཚེ་མི་དགེ་བ་མ་སྐྱེས་པ་མི་བསྐྱེད་པ་སྐྱེས་
པ་སྤོང་པ་སོགས་གཉེན་པོས་མི་མཐུན་ཕྱོགས་ཀྱི་དབལ་བཅག་པས་གསེར་ས་འོག་ཏུ་ཡུན་
རིང་པོར་བཞག་ཀྱང་མི་རུལ་བ་དང་གཞན་དུ་མི་འགྱུར་པ་ལྟར་ཉམས་པ་མི་སྲིད་ཀྱང་མྱུར་
དུ་འཕོ་མི་ནུས་པ་དང་། ཆེན་པོའི་ཚེ་ཆོས་རྒྱུན་གྱི་ཏིང་ངེ་འཛིན་ལ་བརྟེན་ནས་ཕྱོགས་བཅུའི་
སངས་རྒྱས་ཀྱི་དྲུང་དུ་རྫུ་འཕྲུལ་གྱིས་བྱོན་ནས་གདམས་ངག་ཉན་པས། ཟླ་ཚེས་ཉིན་རེ་
བཞིན་འཕེལ་བ་ལྟར་ཡོན་ཏན་གོང་འཕེལ་དུ་འགྲོ་བས་སྦྱོར་ལམ་དུ་མྱུར་དུ་འཕོ་བར་ངེས་
པ་ཡིན་གསུངས། ཞེས་རྗེ་གུང་ཐང་པས་གསུངས་པ་སོགས་ངེས་པར་བྱའོ། །མ་ཟད་
སྦྱོར་ལམ་མན་ཆད་ན་རང་གྲོགས་སྦྱོར་བ་དང་ལྡན་པའི་སེམས་བསྐྱེད་ཡོད་ལ། སྦྱོར་བ་
དང་ལྡན་པའི་སེམས་བསྐྱེད་མེད་དེ། དེའི་སྦྱོར་བ་ལ་མེ་ལྟ་བུའི་སྟོང་ཉིད་རྟོགས་པའི་ལྷག་
མཐོང་དགོས་པ་རྣམ་བཤད་ལས་གསུངས་པའི་ཕྱིར་དང་། དེའི་མེ་དང་དཔེ་དོན་བྱེད་པའི་
སྦྱོར་བ་ལ་སྟོང་ཉིད་རྟོགས་པ་དགོས་ཀྱང་། སྦྱོར་བ་དང་མཚུངས་ལྡན་གྱི་སེམས་བསྐྱེད་
ཀྱི་སྦྱོར་བ་ལ་སྟོང་ཉིད་རྟོགས་པ་མི་དགོས་པ་ནི། བློ་གྲོས་མི་ཟད་པའི་མདོ་ལས། བཞི་
པོ་དེ་དག་ནི་བྱང་ཆུབ་སེམས་དཔའ་རྣམས་ཀྱི་སྦྱོར་བ་མི་ཟད་པ་སྟེ། བཞི་གང་ཞེ་ན། བྱང་
ཆུབ་སེམས་ཀྱི་སྦྱོར་བ་མི་ཟད་པ་དང་། ཆོས་ཀྱི་སྦྱིན་པ་སྟོན་པའི་སྦྱོར་བ་མི་ཟད་པ་དང་།
སེམས་ཅན་ཡོངས་སུ་སྨིན་པའི་སྦྱོར་བ་མི་ཟད་པ་དང་། དགེ་བའི་རྩ་བ་བསགས་པའི་སྦྱོར་
བ་མི་ཟད་པ་སྟེ། ཞེས་གསུངས་པའི་ཕྱིར། དེ་བཞིན་དུ་རང་གྲོགས་ཚུལ་ཁྲིམས་ཀྱི་ཕར་
ཕྱིན་དང་ལྡན་པའི་སེམས་བསྐྱེད་ས་དང་པོ་མན་ཆད་ན་ཡོད་ཀྱང་། ཚུལ་ཁྲིམས་ཀྱི་ཕར་



གསེར་ཕྲེང་དཀའ་གནད།
761
ཕྱིན་དང་ལྡན་པའི་དེ་ས་གཉིས་པ་ནས་འཇོག་དགོས་པ་སོགས་མང་པོ་ཡོད། དེ་དག་གི་
ཞིབ་ཆ་ལེགས་བཤད་གསེར་གྱི་ཕྲེང་བར་སེམས་བསྐྱེད་ཉེར་གཉིས་རང་རང་གི་མདོ་དང་
ཇི་ལྟར་སྦྱར་བའི་ཚུལ་རྣམས་ལ་ཞིབ་དུ་དཔྱད་ནས་ཤེས་པར་བྱེད། ཚུལ་ཁྲིམས་ཀྱི་ཕར་
ཕྱིན་དང་ལྡན་པའི་སེམས་བསྐྱེད་བློ་གྲོས་མི་ཟད་པའི་མདོ་ལས་ཇི་ལྟར་བསྟན་ཚུལ་ལ་རྗེ་
གུང་ཐང་པས་སྐབས་དང་པོའི་མཆན་འགྲེལ་དུ་ཞིབ་ཆ་གསུངས་པ་ཡང་གོ་བར་བྱའོ།།
གཞན་ཡང་། བྱང་ཆུབ་ཀྱི་སེམས་སྦྱང་བའི་རིམ་པ་ལ། ཇོ་བོ་ཆེན་པོ་ནས་བརྒྱུད་པ་ལ་
མན་ངག་རྒྱུ་འབྲས་བདུན་མ་དང་། རྒྱལ་སྲས་ཞི་བ་ལྷ་ནས་བརྒྱུད་པ་ལ་བདག་གཞན་མཉམ་
བརྗེའི་སེམས་སྦྱང་བ་གཉིས། དེ་ལྟར་བསྐྱེད་པའི་སེམས་བསྐྱེད་གཉིས་སོ་སོ་ཡིན་ནམ། དེ་
གཉིས་རྒྱུན་གཅིག་ཡིན་ནམ་ཐ་དད་ཡིན། ཡང་ན་དེ་གཉིས་དོན་གཅིག་ཡིན་ནམ། དེ་
གཉིས་པོ་རེ་རེ་ལ་སྨོན་འཇུག་གཉིས་གཉིས་ཡོད་དམ། བདག་གཞན་མཉམ་བརྗེའི་སེམས་
བསྐྱེད་ལ་གྲོགས་ཀྱི་སྒོ་ནས་དབྱེ་བའི་ཉེར་གཉིས་དང་། ས་མཚམས་ཀྱི་སྒོ་ནས་དབྱེ་བའི་
བཞི་དང་། བསྐྱེད་ཚུལ་གྱིས་དབྱེ་བའི་གསུམ་རྣམས་དབྱེ་རུང་མི་རུང་དང་། སེམས་
བསྐྱེད་དེ་གཉིས་བསྐྱེད་པའི་ལམ་མ་ཞུགས་ཡོད་མེད། ཡང་ན་བདག་གཞན་བརྗེ་བའི་སེམས་
བསྐྱེད་པ་ལ་ལམ་ཞུགས་དགོས་སམ། མན་ངག་རྒྱུ་འབྲས་བདུན་མ་རྒྱུ་བཞི་དང་རྐྱེན་བཞི་
དང་སྟོབས་བཞིའི་སྒོ་ནས་བསྐྱེད་པ་ལམ་མ་ཞུགས་ཡོད་པས་སོ། །གཞན་ཡང་། སྡོམ་
པ་བཟུང་བ་ནས་སེམས་དེ་འཇུག་པའི་སེམས་སུ་ཤེས་པར་བྱ་ཚུལ་ནི། འཇུག་སྡོམ་གྱི་སྤང་
བྱ་རྣམས་བསྲུང་བའི་སེམས་པའི་རིགས་དང་མི་ལྡན་ན་སྤྱོད་པ་ལ་སློབ་ཀྱང་རུང་སྨོན་སེམས་
དང་། དེ་འདྲའི་བསྲུང་སེམས་ཐོབ་པའི་སྟེང་ནས་སྤྱོད་པ་ལ་སློབ་པའི་སེམ་བསྐྱེད་ལ་འཇུག་
སེམས་དགོས་པ་ཡིན་གྱི་སྡོམ་པ་བཟུང་ཕྱིན་ཆད་ཀྱི་སེམས་བསྐྱེད་ཐམས་ཅད་འཇུག་སེམས་
སུ་བསྟན་པ་མིན་པའི་ཞིབ་ཆ་བྱེད། བདེན་འཛིན་མངོན་གྱུར་དུ་རྒྱུད་ལ་ལྡན་པའི་བྱང་སེམས་
ཡོད་པས་སོ། །མངོན་རྟོགས་རྒྱན་ལས། ཡོངས་སུ་བརྟག་ཕྱིར་སངས་རྒྱས་བསྟེན། །ཞེས་



762
གསེར་ཕྲེང་དཀའ་གནད།
དང་། དབུ་མ་ལ་འཇུག་པ་ལས། རྒྱལ་བ་རྣམས་ཀྱིས་འགོག་ལས་སློང་བར་མཛད། །ཅེས་
སོ༑ ༑འདི་ལ་ཐལ་རང་མི་འདྲ་བའི་ཞིབ་ཆ་དགོས། འཇུག་སྡོམ་གྱི་བསྲུང་བྱ་རྩ་ལྟུང་
བཅུ་བཞི། ཉེས་བྱས་ཞེ་དྲུག་དང་། ཚུལ་ཁྲིམས་གསུམ་ཕུན་སུམ་ཚོགས་པའི་རྒྱུ་སོ་གཅིག་
ཡོད་པ་རྣམས་བྱང་ཆུབ་གཞུང་ལམ་སོགས་ལས་ཤེས་པར་བྱ། གཞན་ཡང་། བྱང་ས་
དང་ལམ་སྒྲོན་དུ་བྱང་སྡོམ་གྱི་རྟེན་ལ་སོ་ཐར་གྱི་སྡོམ་པ་དགོས་པར་བཤད་པ་དང་པོར་ཐོབ་
པའི་རྟེན་ཁྱད་པར་ཅན་གྱི་དབང་དུ་བྱས་པ་དང་། བྱང་སྡོམ་དང་ལྡན་ཚད་ལ་སྲོག་གཅོད་
སྤོང་བ་ངེས་
ས་ཅན་དུ་དགོས་ནའང་། ལུས་ངག་གི་བདུན་གནང་བའི་སྐབས་སྲིད་པ། ཆང་
མ་གཏོགས་པའི་བཅས་རྐྱང་ནད་པ་ལ་གནང་བ་དཔེར་བྱས་པ་དང་། དེ་ལ་རྩོད་ཚུལ་བྱང་
སའི་ཚུལ་ཁྲིམས་ཀྱི་ལེའུ་དང་བྱང་ཆུབ་གཞུང་ལམ་སོགས་ལས་ཞིབ་ཏུ་ཤེས་པར་བྱ། ལུས་
ངག་གི་བདུན་གནང་ཡུལ་གྱི་བྱང་སེམས་ལ་སྐྱེ་འཕགས་གཉིས་ཡོད་མེད་དང་། གཞན་
དོན་བྱེད་པའི་ཡན་ལག་ཏུ་གྱུར་པའི་ཉོན་མོངས་ལ་རྩ་ཉོན་དང་ཉེ་ཉོན་ཀུན་ཡོད་མེད་དང་།
དེ་དག་ཉོན་མོངས་མཚན་ཉིད་པ་དང་བཏགས་པ་བ་གང་ཡིན་སོགས་སྐབས་གཉིས་པ་དང་
སྐབས་བཞི་པ་རྣམས་སུ་འཆད་པར་འགྱུར་རོ། །ལུས་ངག་གི་བདུན་གནང་ཡུལ་བྱང་སེམས་
ལ་དགེ་ཚུལ་སློང་ཡོད་མེད་ཀྱི་དོགས་གཅོད་བྱང་ཆུབ་གཞུང་ལམ་ལས་ཤེས་པར་བྱ། བདག་
གཞན་མཉམ་པར་སྒོམ་པའི་བློ་ལ་མྱོང་བ་ཐོན་པ་དང་བདག་གཞན་བརྗེ་བའི་བློ་ལ་མྱོང་བ་
ཐོན་པ་མི་འདྲ་བས་སྔ་མ་ཐེག་ཆེན་གྱི་སྦྱོར་ལམ་དྲོད་མ་ཐོབ་པ་ལ་མེད་དམ་སྙམ་དཔྱད།
གསེར་ཕྲེང་ལས། ཐེག་ཆེན་གྱི་སྦྱོར་ལམ་དྲོད་ཐོབ་བར་བདག་གཞན་བརྗེ་མི་ཐུབ་པར་
གསུངས་ལ། ལམ་རིམ་ཆེན་མོ་ལས། བདག་པོས་གཞན་གཅེས་པའི་སྨོན་སེམས་ཀྱིས་
ཀུན་ཏུ་དྲངས་པའི་འཇུག་སེམས་བྱང་ཆུབ་སེམས་དཔའ་རྣམས་ཀྱི་བཅས་མཚམས་སུ་
གསུངས། ད་དུང་ཡང་སེམས་བསྐྱེད་ཉེར་གཉིས་རྒྱུན་གཅིག་གམ་ཐ་དད། ཕྱི་མ་ལྟར་
ན༑ དེ་དག་ཏུ་འགྱུར་ངེས་ཀྱི་གཙོ་སེམས་རྒྱུན་ཐ་དད་པ་ཉེར་གཉིས་ཐོག་མེད་ནས་ཡོད་



གསེར་ཕྲེང་དཀའ་གནད།
768
དམ། སྔ་མ་ལྟར་ན། སངས་རྒྱས་ཀྱིས་སར་སེམས་བསྐྱེད་ཉེར་གཉིས་མེད་དམ། དེ་
བཞིན་དུ་ཟག་མེད་ཡེ་ཤེས་སྡེ་ཚན་ཉེར་གཅིག་སོ་སོར་ཕྱེ་ན་བརྒྱ་དང་བཞི་ཅུ་ཞེ་དྲུག་པོ་རེ་
རེའི་རྒྱུན་སྔ་མར་འགྱུར་བའི་སེམས་རྒྱུན་ཐ་དད་པ་གྲངས་མཉམ་དང་། དེ་དག་རེ་རེ་དང་
མཚུངས་ལྡན་གྱི་སེམས་བྱུང་ཡང་དེ་བཞིན་ཡོད་དམ། དེ་དག་རེ་རེའི་རྒྱུན་སྔ་མར་གྱུར་
པའི་ལམ་བཞི་རེ་དང་། ས་བཅུའི་བར་ཆད་མེད་ལམ་རེ་རྣམ་གྲོལ་ལམ་རེ་རྗེས་ཐོབ་ཡེ་
ཤེས་རེ་དང་། ཉན་ཐོས་ཀྱི་ལམ་སྔོན་སོང་ལ་ལམ་བཅུ་བཞི་དང་། རིགས་ངེས་རང་རྒྱལ་
གྱི་ལམ་སྔོན་སོང་ལ་ལམ་དགུ་རེ་ཡོད་དམ། དེ་དག་ཏུ་གྱུར་ངེས་ཀྱི་བློ་ལ་བློ་རིག་བདུན་
ག་ཡོད་མེད། བློ་རིག་བདུན་པོ་གང་རུང་མ་ཡིན་པའི་བློ་ཡོད་དམ། དེ་བཞིན་སངས་རྒྱས་
ཀྱི་སའི་མཁྱེན་གསུམ་གྱི་རྣམ་པ་བརྒྱ་དང་དོན་གསུམ་ལའང་དེ་བཞིན་དང་། བློ་རིག་བདུན་
པོ་རེ་རེ་དང་དེ་མ་ཡིན་པའི་བྱམས་པ་དང་སྙིང་རྗེ་དང་བྱང་ཆུབ་ཀྱི་སེམས་རྣམས་ལའང་
རྒྱུན་སྔ་མའི་ཐོག་མ་མེད་པ་ནི། མདོ་ལས། ཐོག་མེད་གྱུར་ཀྱང་མཐའ་མ་དང་ལྡན་པ།
ཞེས་དང་། རྩ་ཤེས་ལས། འཁོར་བ་འབའ་ཞིག་སྔོན་གྱི་མཐའ། །ཡོད་པ་ཡིན་པར་མ་
ཟད་ཀྱི། །ཞེས་དང་། དངོས་རྣམས་ཐམས་ཅད་ཉིད་ལ་ཡང་། །སྔོན་གྱི་མཐའ་ནི་ཡོད་
མ་ཡིན། །ཞེས་དང་། བཞི་བརྒྱ་པ་ལས། གང་ཚེ་འབྲས་བུ་གཅིག་གི་ཡང་། །ཐོག་མའི་
རྒྱུ་ནི་སྣང་མིན་པ། །ཞེས་དང་། ཇི་ལྟར་ས་བོན་མཐའ་མཐོང་ཞིང་། །དེ་ལ་ཐོག་མ་
ཡོད་མིན་ལྟར། །ཞེས་དང་། ཚིག་གསལ་ལས། འཁོར་བའི་བཤད་པ་རྒྱུ་དང་འབྲས་བུ།
ཞེས་པ་ནས་སྔོན་གྱི་མཐའ་མི་རིགས་སོ། །ཞེས་གསུངས་སོ། །མདོར་བསྡུས་ན། ཤེས་
བྱ་ལ་རྟག་དངོས་གཉིས་སུ་ངེས་ལ། །དངོས་པོ་ལ་གསུམ་དུ་ངེས། ཤེས་པ་གང་ཞིག་ཉེར་
ལེན་ལས་སྐྱེས་ན། དེའི་ཉེར་ལེན་ཤེས་པའམ་བག་ཆགས་གང་རུང་ལས་མ་འདས། བག་
ཆགས་དེ་ཡང་ཤེས་པ་ཡིན་པ་ཞིག་གིས་འཇོག་པ་ལས་གཞན་དུ་མ་མཆིས་པས། རྟག་པ་
དང་གཟུགས་དང་བག་ཆགས་མ་ཡིན་པའི་ལྡན་མིན་འདུ་བྱེད་ལ་ཤེས་པ་བྱེད་པའི་ནུས་པ་



764
གསེར་ཕྲེང་དཀའ་གནད།
མེད། ཤེས་པ་གང་ཞིག་ཉེར་ལེན་ལ་ལྟོས་མི་དགོས་ན། ཤེས་པ་གང་ཡིན་དུས་ཀུན་ཏུ་
སྐྱེ་རུང་བས་མངོན་སུམ་དང་འགལ་ལོ། །
གོང་གི་ས་བཅད་གཉིས་པ་སེམས་བསྐྱེད་དག་བྱེད་གདམས་ངག་ནོད་པ་ལ། གསེར་
ཕྲེང་ལས། གཉིས་པ་ལ་གཉིས། སྤྱི་དང་། ཡན་ལག་གི་དོན་ནོ། །དང་པོ་ལ་ལྔ་ལས།
དང་པོ་ནོད་པའི་རྟེན་ནི། སྤྱིར་གདམས་ངག་ཉན་པ་ཙམ་ཞིག་ཉན་རང་ལ་ཡང་ཡོད་ལ།
བྱེ་བྲག་ཏུ་ཐེག་པ་ཆེན་པོའི་གདམས་ངག་ལ་ཡང་ཕལ་བ་དང་ཁྱད་པར་ཅན་གཉིས་ལས་
འདིར་བསྟན་པ་ནི་ཕྱི་མ་སྟེ། ཞེས་པ་ནས་འཇིག་རྟེན་ཁམས་ནི་རྣམས་སུ་འགྲོ། །ཞེས་
སོ༑ ༑ཞེས་དང་། རྟོགས་དཀའི་སྣང་བ་ལས། གདམས་ངག་ཁྱད་པར་ཅན་དང་ཁྱད་
པར་ཅན་མིན་པ་ནི་སྟོན་པ་པོ་འཕགས་པ་དང་སོ་སྐྱེ། བརྗོད་བྱ་དོན་དམ་དང་ཀུན་རྫོབ་
སོགས་ཀྱིས་ཕྱེ་བ་ཅི་རིགས་ཡོད་དོ། །ཅེས་གསུངས་ལ། གསེར་ཕྲེང་ལས། དེའི་ཕྱིར་
ཐེག་ཆེན་གྱི་རིགས་ཅན་འཚང་རྒྱ་བའི་ལམ་ཆ་ཚང་སྟོན་པའི་མདོ་དང་བསྟན་བཅོས་ཐམས་
ཅད་གདམས་ངག་ཁྱད་པར་ཅན་ཡིན་ནོ། །ཞེས་གསུངས། བླ་མ་གསེར་གླིང་པའི་རྟོགས་
དཀའི་སྣང་བས་དཔྱད། གཉིས་པ་རྒྱུ་གང་ལས་ནོད་པ་ནི། རྒྱན་ལས། དེའི་ཚེ་ཆོས་ཀྱི་
རྒྱུན་ལས་ནི། །ཞེས་པ་ནས་ཆོས་ཀྱི་རྒྱུན་ཞེས་བྱ་བའི་ཏིང་ངེ་འཛིན་ཐོབ་ལ་ཞེས་པ་ལྟར་
གཟུང་ངོ༌། །ཞེས་གསུངས། ཆོས་ནོད་པའི་རྟེན་ལ་རྒྱུ་ཆོས་རྒྱུན་གྱི་ཏིང་ངེ་འཛིན་ཐོབ་
དགོས་པར་མདོ་སྡེ་རྒྱན་དང་འགྲེལ་ཆེན་ལས་ཚིག་ཟིན་ལ་གསུངས་པའི་དགོངས་དོན་གསེར་
ཕྲེང་ལས་ཤེས་པར་བྱའོ། །གསུམ་པ། ཡུལ་གང་ལ་ནོད་པ་ནི། གསེར་ཕྲེང་ལས། གསུམ་
པ་ནི། སངས་རྒྱས་ཁོ་ན་ཞེས་འཆད་ཀྱང་། ཞེས་པ་ནས་ཡུམ་གྱི་མདོ་ལྟ་བུའི་ཐེག་ཆེན་
གྱི་གདམས་ངག་ལ་ཡང་སྟོན་པ་པོ་ཉན་ཐོས་ཀྱང་དུ་མ་ཡོད་པའི་ཕྱིར་རོ། །ཞེས་དང་། དེས་
ན་ཐེག་ཆེན་གྱི་གདམས་ངག་ལ་ཐེག་ཆེན་གྱི་གདམས་ངག་ཡིན་པའི་ཁྱབ་པ་མེད་དོ། །གོང་
གི་ཀྱང་སྒྲས་རོང་རྒྱལ་སྡུད་དམ་སྙམ། །དེ་ལྟ་ན་རང་རྒྱལ་གྱིས་ལུས་ཀྱི་སྟོན་པའི་གདམས་



གསེར་ཕྲེང་དཀའ་གནད།
765
ངག་ལ་ཡང་ཐེག་ཆེན་གྱི་གདམས་ངག་ཡོད་དམ་ཞེ་ན། བརྗོད་པར་དཀའ་སྟེ། འདི་ལུང་
རྟོགས་གི་བསྟན་པ་གང་ཡིན་དཔྱད་ན་ཡ་མཚན་ཞིག་ཡོད། ཅེས་རྗེ་གུང་ཐང་པས་གསུངས་
ལ༈ དེ་ཡང་རྟོགས་དཀའི་སྣང་བར་ལུས་ངག་གི་རྣམ་རིག་གཉིས་རྟོག་དཔྱོད་ཀྱིས་ཀུན་
ནས་བསླང་བར་འདྲ་བས་སྟོན་པ་པོའི་ཤེས་པའི་རྩལ་སྟོན་བྱེད་དུ་མཚུངས་ལ་རྒྱུའི་རྟོག་དཔྱོད་
ཀྱང་གཡེང་བའི་རྒྱུར་མཚུངས་པའི་ཕྱིར། ལུས་ཀྱིས་སྟོན་པའང་བཀག་སྟེ། རང་རྒྱལ་
རང་གི་ཐུགས་ལ་ཤར་བ་ན། སྨོན་ལམ་གྱི་མཐུས་གདུལ་བྱ་ལ་གོ་བ་སྐྱེད་པར་གསུངས་
སྟེ༑ སྒྲ་མེད་ཀྱང་དེ་དེ་ལྟར་སྣང་། །ཞེས་པའི་ཚིག་གི་ནུས་པ་འདོན་ལུགས་འདི་ལེགས་
སམ་དཔྱད། །ཅེས་གསུངས། རྣམ་བཤད་སྙིང་པོ་རྒྱན་ལས། རང་སངས་རྒྱས་ཀྱིས་སྒྲ་
མེད་ཀྱང་ཆོས་སྟོན་པ་མི་འགལ་ཏེ། སྒྲ་མེད་ཀྱང་ཇི་ལྟར་འཚམས་པར་གདུལ་བྱ་ལ་རྟོགས་
པ་བསྐྱེད་ནུས་པའི་ཕྱིར། ཞེས་དང༌། ལུས་ཀྱིས་ཆོས་སྟོན་པ་ཁོ་ན་དགག་པ་བྱེད་པ་ནི་
མི་རིགས་པ་ཁོ་ནའོ། །ཞེས་གསུངས་པའི་ཕྱིར། རྣམ་བཤད་སྙིང་པོའི་རྒྱན་ལས། ལུས་
ཀྱི་རྫུ་འཕྲུལ་བསྟན་པས་གདུལ་བྱ་རྣམས་ཀྱིས་རྫུ་འཕྲུལ་དང་ལྡན་པ་ཙམ་ཞིག་རྟོགས་ནུས་
ཀྱི༔ བདག་མེད་ཀྱི་རྟོགས་པ་དང་ལྡན་པར་རྟོགས་མི་ནུས་པའི་ཕྱིར་དང་། ངག་གི་འབྲས་
རྟོགས་ལས་ནུས་པའི་ཕྱིར་རོ། །ཞེས་ངག་གི་འབྲས་རྟགས་ལས་བདག་མེད་རྟོགས་ནུས།
ལུས་ཀྱི་རྫུ་འཕྲུལ་ལས་བདག་མེད་རྟོགས་མི་ནུས་པའི་རྒྱུ་མཚན་ཚོལ། སྒྲ་མེད་ལུས་ཀྱི་
རྣམ་འགྱུར་གྱིས་སྟོན་པའི་གདམས་ངག་ཡོད་ཀྱང་། དེ་གདམས་ངག་མིན་ནའང་དེ་ལ་
དགོས་སོགས་ཆོས་བཞི་ཡོད་དམ་མེད་ཅེ་ན། ཡོད་པར་མངོན་ཏེ། འགྲེལ་ཆུང་ལས། གཞན་
དག་དགེ་སོགས་བཅུ་ལ་འཇུག་པར་བྱེད། ཅེས་དང་། རྣམ་བཤད་སྙིང་པོའི་རྒྱུན་ལས།
རང་སངས་རྒྱས་ཉིད་ཀྱི་གནས་སྐབས་ན་ཡང་སྔོན་གྱི་སྨོན་ལམ་ལ་སོགས་པའི་མཐུས་ཆོས་
སྟོན་པའི་སྒྲ་མེད་ཀྱང་གདུལ་བྱ་གང་ཞིག་མངོན་མཐོ་ངེས་ལེགས་ཀྱི་དོན་གང་ལ་རྣམ་པ་
ཇི་ལྟར་ཉན་པར་འདོད་པའི་གདུལ་བྱ་དེའི་རྣམ་པར་ཤེས་པ་ལ་དོན་དེ་རྣམ་པ་དེ་ཁོ་ན་ལྟར་



756
གསེར་ཕྲེང་དཀའ་གནད།
སྣང་བར་འགྱུར་བས་སོ། །ཞེས་གསུངས་པའི་ཕྱིར། དེ་འདྲ་བ་གོང་དུ་བཀའ་བསྟན་བཅོས་
ཀྱི་ཐད་དུ་བཤད་ཟིན་པས་གོང་འོག་ཀུན་སྒྲིག་ན་འབྲེལ་ཆེའོ། །ད་དུང་དཔྱད་བྱ་མང་ཡང་
མང་དོགས་ནས་འདིར་མ་བྲིས། ལམ་ཤེས་སྐབས་སུ་འཆད་པར་འགྱུར་རོ། །ཡིག་ཆར་
སྒྲ་མེད་ལུས་ཀྱི་རྣམ་འགྱུར་གྱིས་སྟོན་པའི་གདམས་ངག་ཡོད་ཀྱང་གདམས་ངག་མིན་
གསུངས་པ་དང་། རྒྱན་རྩོམ་དུས་ཀྱི་རྗེ་བཙུན་གྱི་ཐུགས་རྒྱུད་ལ་ཤར་པའི་རྒྱན་བསྟན་བཅོས་
ཡིན་པའི་རྒྱུ་མཚན་དུ་བརྗོད་བྱ་ཞེས་མ་གསུངས་པར་རྗོད་བྱེད་ཐམས་ཅད་ཐུགས་ལ་ཡོད་
པའི་ཕྱིར། ཞེས་གསུངས་པ་ནི། རྒྱན་རྩོམ་པ་པོ་ལྟ་བུ་ནི་སངས་རྒྱས་མ་ཐག་པ་དུས་ཉིད་
ནས་ཕྱིས་སུ་ཞལ་ནས་གསུང་དུས་ཀྱི་རྒྱན་གྱི་སྒྲ་ལྷང་ལྷང་གྲག་པར་གསན་ཡོད་པས་དེ་དུས་
སུ་ཐུགས་ལ་ཤར་བའི་རྒྱུན་ནི་སྒྲ་དང་བསྟན་བཅོས་གཉིས་ཀ་ཡིན། སེམས་ཅན་གྱི་ངག་
ཏུ་མ་ཐོན་གོང་དུ་བརྩམ་བྱའི་བསྟན་བཅོས་ཀྱི་ཚིག་དོན་རྣམས་ཐར་ཆགས་སུ་ཡིད་ལ་བྱས་
ཏེ་ཚགས་སུ་ཆུད་པ་ན་བསྟན་བཅོས་དེ་བརྩམས་པར་འཇོག་ཀྱང་ཡིད་ལ་ཤར་བའི་དེ་ནི་
སྒྲ་སྤྱིའི་ཕྲེང་བ་ཡིན་པས་མི་འདྲ་ཟེར་དགོས་སམ། སྒྲ་སྤྱིའི་ཕྲེང་བ་བསྟན་བཅོས་ཡིན་མིན་
དང་། སངས་རྒྱས་མ་ཐག་པའི་ཐུགས་རྒྱུད་ལ་ཤར་བའི་རྒྱན་དེ་ཞལ་ནས་གསུང་དུས་ཀྱི་
དབང་ཤེས་ཀྱི་གཟུང་བྱ་ཡིན་མིན་སོགས་སྤྲོ་བྱ་མང་ངོ་། །འདི་ནི་མཛོད་རྩ་བ་ལས། ད་
ལྟའི་དོན་ཕྱིར་དང་པོ་ལྔ། །ཞེས་སོགས་དང་བསྟུན་པའི་དོགས་པའོ། །བརྒྱད་སྟོང་པ་ལྟ་
བུ་ནི་འདིར་བསྟན་གདམས་ངག་བཅུ་ཆར་ཡིན་མོད། བཅུ་པོ་དེ་དག་ནང་ཕན་ཚུན་ཡིན་
ཁྱབ་མཉམ་ཡིན་མིན་དང་། དེ་དག་རེ་རེ་ལ་ཐེག་པ་ཆེ་ཆུང་གི་གདམས་ངག་གཉིས་རེ་
དང་། གདམས་པའི་གདམས་ངག་དང་། རྗེས་བསྟན་གྱི་གདམས་ངག་གཉིས་གཉིས་དང་།
དེ་དག་སོ་སོའི་མཚན་ཉིད་དང་མཚན་གཞི་རྣམས་གྲྭ་ཚང་སོ་སོའི་ཡིག་ཆ་རྣམས་ལས་ཤེས་
པར་བྱའོ། །རང་རེ་ཡིག་ཆར། ཨུ་བ་དེ་ཤ་ཉེ་བར་སྟོན་པ་ལ་འཇུག་པས། དེའི་ངག་
ངག་ཚིག་གཉིས་ཀྱི་ངག་ལ་བྱ་ལ། སྤྱིར་ངག་ལུས་ངག་གི་ངག་ལ་བྱེད་པས། དེ་ལ་ལྕེ་



གསེར་ཕྲེང་དཀའ་གནད།
76
རྐན་ལས་བྱུང་བ་དགོས་ཀྱང་། སྔ་མར་མི་དགོས་གསུངས། རྗེ་བཙུན་པ་དང་བསོད་གྲགས་
པས་གདམས་ངག་ལ་ངག་གིས་ཁྱབ་ཅིང་། །ངག་ལ་རང་རྒྱུ་སྐྱེས་བུའི་ལྕེ་རྐན་ལས་བྱུང་
བས་མ་ཁྱབ་ལ། ཐེག་ཆེན་གདམས་ངག་ལ་ཐེག་ཆེན་གྱི་ངག་དགོས་པས། ཉན་ཐོས་ཀྱི་
རྒྱུད་ཀྱི་ཡུམ་མདོ་ཉན་ཐོས་ཀྱི་ངག་ཡིན་པས་ཐེག་ཆེན་གྱི་གདམས་ངག་མིན་གསུངས། རྗེ་
བཙུན་པས་གཞན་དབང་བདེན་གྲུབ་ཏུ་སྟོན་པའི་མདོ་ངག་རྣམ་དག་ཡིན་པར་ཐལ་ལོ། །ཞེས་
གསུངས། གོང་དུ་གསེར་ཕྲེང་ལས། སྔ་མ་རྣམས་འགྲེལ་བ་འདི་ལ་ངེས་ཀྱང་ཕྱི་མ་ལ་
མ་ངེས་ཏེ་གདམས་ངག་སྤྱིར་བསྟན་གྱི་སྐབས་བཞིན་ནོ། །ཞེས་གསུངས་པའི་གདམས་
ངག་སྤྱིར་བསྟན་གྱི་འགྲེལ་བ་ནི། དབྱེ་བ་ཞར་ལ་བརྗོད་ནས་དེ་ལྟར་བྱང་ཆུབ་ཀྱི་སེམས་
དང་པོ་ལ་སོགས་པ། ཞེས་པ་ནས། བཅུ་ཡི་བདག་ཉིད་ཤེས་པར་བྱ། །ཞེས་གསུངས་པ་
ཡིན་ནོ། །བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་སྒྲུབ་པ་ལ། ཀུན་རྫོབ་
དང་དོན་དམ་པའི་བདེན་པ་ལས་མི་འདའ་བས་ཉན་ཐོས་ལ་སོགས་པ་དང་ཐུན་མོང་མ་ཡིན་
པ་མི་དམིགས་པའི་ཚུལ་གྱིས་འཇུག་པར་བྱའོ། །ཞེས་སློབ་པ་སྒྲུབ་པ་ལ་འདོམས་པ་དང་།
ཞེས་བྱུང་། འདིའི་ཐད་ཀྱི་གསེར་ཕྲེང་ལས། གོང་གི་ས་བཅད་སེམས་བསྐྱེད་དེ་དག་བྱེད་
གདམས་ངག་ནོད་པ་བཤད་པ་ལ། སྤྱི་དང་། ཡན་ལག་གི་དོན་ནོ། །གཉིས་པ་ཡན་ལག་
གི་དོན་ལ། མཚམས་སྦྱར། དོན་བཤད་པའོ། །དང་པོ་ནི། སེམས་བསྐྱེད་ཀྱི་ངོ་བོ་གཙོ་
བོར་བསྟན་ཅིང་དེའི་གནས་སྐབས་ཙམ་ལ་དབྱེ་བར་བཞག་པས་དབྱེ་བ་ཞར་ལ་བརྗོད་ནས་
དེའི་རྗེས་སུ་གདམས་ངག་གསུངས་ཏེ། ཞེས་པ་ནས་སེམས་བསྐྱེད་ཀྱི་དམིགས་ཡུལ་སྒྲུབ་
པའི་ཐབས་ཡུམ་ཡིན་པས་འདིར་བསྟན་པའི་སྒྲུབ་པ་ལ་ཡུམ་དུ་འདོད་པར་བྱ་སྟེ་སྔ་ཕྱི་ལེགས་
པར་འབྲེལ་བའི་ཕྱིར་རོ། །ཞེས་པའི་བར་དང་།
གཉིས་པ་དོན་བཤད་པ་ལ་གཉིས། གདམས་ངག་སྤྱིར་བསྟན། རྟོགས་དཀའ་བ་
བྱེ་བྲག་ཏུ་བཤད་པའོ། །དང་པོ་ལ་གསུམ། བསྟན། བཤད། མཇུག་བསྡུ་བའོ། །དང་པོ་



768
གསེར་ཕྲེང་དཀའ་གནད།
རྩ་བས་བསྟན་པ་ནི། དང་པོ་ནི། འདིར་བསྟན་གདམས་ངག་ནི་དབྱེ་གཞི། ཞེས་པ་ནས་
བཅུར་ཡོད་པས་སོ། །ཞེས་བྱུང་། གཉིས་པ་འགྲེལ་བས་བཤད་པ་ནི། གཉིས་ལ་བཞི།
སྒྲུབ་པ་རང་གི་ངོ་བོ། དམིགས་ཡུལ་བདེན་པ་བཞི། རྟེན་དཀོན་མཆོག་གསུམ། སྒྲུབ་པ་
ཕུན་ཚོགས་ཀྱི་རྒྱུ་ལ་གདམས་པའོ། །དང་པོ་ལ་གཉིས། ངོ་བོ་དང་། ཁྱད་པར་རོ། །ས་
བཅད་འདི་གཉིས་ཀྱི་དང་པོ་ནི། སྒྲུབ་པ་ལ་འདོམས་སོ། །དེ་གང་ན། འཇུག་པར་བྱའོ་
ཞེས་གདུལ་བྱ་ལ་སློབ་པའོ། །གང་ལ་འཇུག་ན། བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་
ཉེར་གཉིས་སྔར་ཇི་སྐད་བཤད་པ་བསྟན་པ་དཀར་ཆོས་མ་ལུས་པ། ཞེས་པ་ནས། འདིས་
ཀྱང་དབྱིག་གཉེན་གྱི་ཡིན་པ་ལ་ཐེ་ཚོམ་ཟའོ། །ཞེས་པའི་བར་རོ། །དེ་དག་ལ་གཟིགས་
ན་གོང་དུ་ཕྱི་མ་ལ་མ་ངེས་ཏེ། ཞེས་གསུངས་པའི་མ་ངེས་པར་སྒྲུབ་པའི་སྒྲུབ་བྱེད་རྣམས་
ཀྱང་ཤིན་ཏུ་གསལ་ལོ། །སྒྲུབ་པའི་ངོ་བོ་ལ་གདམས་པ་དེ་ཡང་ཐེག་ཆེན་གྱི་ལམ་གྱི་ལུས་
ཚང་བ་འདི་གཉིས་ཟུང་དུ་འཇུག་པ་ཁོ་ན་ལ་ལྟོས་པས། སྒྲུབ་པའི་ངོ་བོ་ཞེས་བཤད་དེ། གཞི་
ལ་བདེན་པ་གཉིས་ཟུང་འཇུག་ཏུ་སོང་ན་ལམ་ཚོགས་གཉིས་དང་། འབྲས་བུ་སྐུ་གཉིས་ཟུང་
འཇུག་འབྱུང་བ་ནི། གོང་དུ་འགྲེལ་བ་ལས། བྱང་ཆུབ་ཀྱི་སེམས་ཀྱི། ཞེས་པ་ནས་སྒྲུབ་
པ་ལ་འདོམས་པ་དང་། ཞེས་བཤད་ཟིན། སེམས་བསྐྱེད་ཀྱི་དབྱེ་བའི་སྐབས་ཀྱི་མདོ་ལས།
བྱང་ཆེན་གྱིས་ཆོས་ཐམས་ཅན་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་
འདོད་པས་ཡུམ་ལ་བསླབ་པར་བྱའོ། །ཞེས་གསུངས་པ་ལ། དེ་ལ་ཇི་ལྟར་བསླབ་དྲིས་
པའི་ལན་དུ། ཤཱ་རིའི་བུ་འདི་ལ་བྱང་སེམས་ཉིད་ཡོད་བཞིན་དུ་བྱང་སེམས་ཡང་དག་པར་
རྗེས་སུ་མི་མཐོང་། ཞེས་སོགས་ཀྱི་དོན་རྩ་བར་འཆད་པ་ལ། སྒྲུབ་དང་ཞེས་བྱུང་། ཤཱ་
རིའི་བུ་བྱང་ཆེན་བྱང་སེམས་ཉིད་ཡོད་བཞིན་དུ། ཞེས་སོགས་ཀྱི་མདོ་ཆོས་ཅན། སྒྲུབ་
པ་རང་གི་ངོ་བོ་ལ་འདོམས་པའི་གདམས་ངག་ཡིན་ཏེ། གཞན་དོན་དུ་ཆོས་སྐུ་དོན་དུ་གཉེར་
བའི་སྒོ་ནས་བྱང་ཆེན་དང་། བྱང་ཆེན་མིང་དང་། ཤེར་ཕྱིན་དང་། རྫོགས་བྱང་བཞི་



གསེར་ཕྲེང་དཀའ་གནད།
76
ཐ་སྙད་དུ་ཡོད་བཞིན་དུ་དོན་དམ་པར་དམིགས་སུ་མེད་པར་ཉམས་སུ་ལོངས་ཤིག་ཅེས་
འདོམས་པའི་ཤེར་མདོ་ཡིན་པའི་ཕྱིར།
གཉིས་པ་ཁྱད་པར་ནི། གསེར་ཕྲེང་ལས། གཉིས་པ་ནི། དེ་ལྟ་བུའི་སྒྲུབ་པ་དེ་
ཉན་ཐོས་དང་སོགས་པ་རང་རྒྱལ་རྣམས་དང་ཐུན་མོང་མ་ཡིན་པ་དེ་དག་ལས་ཁྱད་པར་
འཕགས་པ་ཡིན་ཏེ། སྦྱོར་བ་ཕྱིན་དྲུག་གིས་ཆེད་དུ་བྱ་བ་སེམས་ཅན་ཐམས་ཅད་ཀྱི་དོན་
དུ་རྟོགས་བྱ་ཆོས་སྐུ་ཐོབ་པར་བྱེད་པའི་ཕྱིར་ཏེ། ཤཱ་རིའི་བུ་གལ་ཏེ་ཛམྦུ་གླིང་འདི་དགེ་སློང་
ཤཱ་རིའི་བུ་དང་མོའུ་འགལ་གྱི་བུ་ལྟ་བུ་ཤ་སྟག་གིས་འདི་ལྟ་སྟེ་དཔེར་ན། འདམ་བུ། འོད་
མ༑ བུར་ཤིང་། སྨུག་མའི་ཚལ་ལམ། འབྲས་ཀྱི་ཞིང་ངམ། ཏིལ་གྱི་ཞིང་ལྟར། ཞེས་པ་
ནས་ཉན་ཐོས་མང་པོས་གང་བ་མཚོན་པ་ལ་དཔེ་གདམ་ཁ་ཅན་འདི་རྣམས་བྱུང་བས་སོ།།
ཞེས་པའི་བར་བྱུང་། དེ་ཡང་དཔེ་དྲུག་པོ་དེ་དག་གིས་མཚོན་ནས་ཐེག་དམན་གྱི་ངེས་འབྱེད་
བཞི་དང་། མཐོང་སྒོམ་སྟེ་རྟོགས་པའི་ཆོས་དྲུག་པོ་རྣམས་ནི་བྱང་ཆེན་ཡུམ་ལ་སྤྱོད་པའི་
ཤེས་རབ་ཉིན་གཅིག་བསྒོམ་པའི་བརྒྱའི་ཆར་ཡང་ཉེ་བར་མི་འགྲོ། སྟོང་གི་ཆ་དང་། བརྒྱ་
སྟོང་ནས་བྱེ་བ་བརྒྱད་སྟོང་གི་ཆ་དང་། གྲངས་སུ་ཡང་། ཆར་ཡང་། བགྲང་བར་ཡང་།
རྒྱུར་ཡང་དཔེར་ཡང་ཉེ་བར་མི་འགྲོའོ། །རྒྱུ་མཚན་ནི། གོང་དུ་བཀོད་པའི་རྟགས་དེའོ།།
དེ་ལྟར་ན་འོ་ན། གསང་བ་བསམ་གྱིས་མི་ཁྱབ་པའི་མདོ་ལས། དམ་པའི་ཆོས་ནི་འཛིན་
པ་དང་། །བྱང་ཆུབ་སེམས་ཀྱི་བསོད་ནམས་དེ། །སྟོང་པ་ཉིད་ལ་མོས་པ་ཡིས། །བཅུ་
དྲུག་ཆར་ཡང་མི་རིགས་ལགས། །ཞེས་བྱང་ཆུབ་སེམས་ཀྱི་བསོད་ནམས་དང་དམ་ཆོས་
འཛིན་པའི་བསོད་ནམས་གཉིས་སྡོམ་ཡང་སྟོང་པ་ཉིད་ལ་མོས་པའི་བཅུ་དྲུག་ཆར་ཡང་མི་
ཕོད་པར་གསུངས་པའི་ཕྱིར། སྟོང་པ་ཉིད་རྟོགས་པའི་བསོད་ནམས་ལ། སྨོས་ཅི་དགོས།
སྡུད་པ་ལས། འཛམ་བུའི་གླིང་ན་སེམས་ཅན་ཇི་སྙེད་མ་ལུས་པ། །དེ་དག་ཐམས་ཅད་
བྱང་ཆུབ་མཆོག་ཏུ་སེམས་བསྐྱེད་ནས། །ལོ་སྟོང་བྱེ་བ་མང་པོར་སྦྱིན་པ་བྱིན་བྱས་ལ། །ཀུན་



7c0
གསེར་ཕྲེང་དཀའ་གནད།
ཀྱང་འགྲོ་བའི་དོན་ཕྱིར་བྱང་ཆུབ་རྒྱུར་བསྔོ་ཡང་། །གང་ཞིག་ཤེས་རབ་ཕ་རོལ་ཕྱིན་པ་
མངོན་བརྩོན་པ། །ཐ་ན་ཉི་མ་གཅིག་གཅིག་རྗེས་སུ་མཐུན་བྱེད་ན། །དེ་ལ་སྦྱིན་པའི་ཕུང་
པོས་བསོད་ནམས་ཆར་མི་ཕོད། །ཅེས་གསུངས་པ་རྣམས་ཇི་ལྟར་མི་འགལ་སྙམ་པའི་དོགས་
པ་སྐྱེ་སྲིད་དོ། །ངོ་བོ་བདེན་པ་གཉིས་ལ་གྲུབ་མཐའ་སྨྲ་བའི་འདོད་ཚུལ་མི་འདྲ་བ་རྣམས་
ལས། བྱེ་སྨྲས་ནི། མཛོད་རྩ་ལས། གང་ལ་བཅོམ་དང་བློ་ཡིས་གཞན། །བསལ་ན་དེ་བློ་
མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་
དང་། ལུང་གི་རྗེས་འབྲང་གི་མདོ་སྡེ་པ་བདེན་གཉིས་ཀྱི་རྣམ་བཞག་བྱེ་སྨྲ་དང་མཐུན་ལ།
རིགས་པའི་རྗེས་འབྲང་གི་མདོ་སྡེ་བའི་ལུགས་ལ། སྒྲ་དང་རྟོག་པས་བཏགས་པ་ལ་མ་ལྟོས་
པར་རང་གི་སྡོད་ལུགས་ཀྱི་ངོས་ནས་རིགས་པས་དཔྱད་བཟོད་དུ་གྲུབ་པའི་ཆོས་དེ། དོན་
དམ་བདེན་པ་དང་། རྟོག་པས་བཏགས་པ་ཙམ་དུ་གྲུབ་པའི་ཆོས་དེ། དོན་དམ་བདེན་པ།
ཐ་སྙད་དཔྱོད་བྱེད་ཀྱི་རིགས་ཤེས་ཀྱི་ཚད་མས་རྙེད་པའི་དོན་དེ། ཀུན་རྫོབ་ཀྱི་བདེན་པའོ།།
སེམས་ཙམ་པས། དོན་དམ་དཔྱོད་བྱེད་ཀྱི་རིགས་ཤེས་ཀྱི་ཚད་མས་རྙེད་དོན་དེ། ཀུན་
རྫོབ་བདེན་པར་འདོད། རང་རྒྱུད་པས། རང་མངོན་སུམ་དུ་རྟོགས་པའི་མངོན་སུམ་གྱི་
ཚད་མས་གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་དེ། ཀུན་རྫོབ་བདེན་པ་
དང་། རང་མངོན་སུམ་དུ་རྟོགས་པའི་མངོན་སུམ་གྱི་ཚད་མས་གཉིས་སྣང་ནུབ་པའི་ཚུལ་
གྱིས་རྟོགས་པར་བྱ་བ་དེ། དོན་དམ་བདེན་པར་འདོད། ཐལ་འགྱུར་པས། ཐ་སྙད་དཔྱོད་
བྱེད་ཀྱི་ཚད་མས་རྙེད་དོན་གང་ཞིག །ཐ་སྙད་དཔྱོད་བྱེད་ཀྱི་ཚད་མ་རང་ཉིད་ལ་ཐ་སྙད་
དཔྱོད་བྱེད་ཀྱི་ཚད་མར་སོང་བ་དེ། རང་ཉིད་ཀུན་རྫོབ་བདེན་པ་དང་། འཇིག་རྟེན་ཤེས་
ངོ་ལ་ལྟོས་པའི་ཡང་ལོག་གཉིས་ཡོད་ཀྱང་ཡང་དག་ཀུན་རྫོབ་མེད་དེ། ཡང་དག་ཡིན་ན།
ཀུན་རྫོབ་མ་ཡིན་པས་ཁྱབ་པར་འདོད་པའི་ཕྱིར། དེ་ཡང་འཇིག་རྟེན་རང་དགའ་བའི་ཤེས་
པ་ཞེས་སྦྱར་ན་ཤར་བདེའོ། །འཇིག་རྟེན་ཤེས་ངོ་ལ་ལྟོས་པའི་ཡང་ལོག་གཉིས་པོ་རེ་རེ་



གསེར་ཕྲེང་དཀའ་གནད།
འ11
ལ་ཡུལ་དང་ཡུལ་ཅན་གཉིས་གཉིས་ཡོད་དགོས་པས་འཇིག་རྟེན་རང་འགའ་བའི་ཤེས་པ་
ངེས་པར་དགོས་སོ། །མཐར་ཐུག་དཔྱོད་བྱེད་ཀྱི་རིགས་ཤེས་ཀྱི་ཚད་མས་རྙེད་དོན་གང་
ཞིག་མཐར་ཐུག་དཔྱོད་བྱེད་ཀྱི་ཚད་མ་རང་ཉིད་ལ་མཐར་ཐུག་དཔྱོད་བྱེད་ཀྱི་ཚད་མར་
སོང་བ་དེ། རང་ཉིད་དོན་དམ་བདེན་པ་ཡིན་པར་འདོད། བདེན་གཉིས་མཚན་ཉིད་དེ་
ལྟར་ཡིན་པ་རིམ་བཞིན། འཇུག་པ་ལས། མཐོང་བ་རྫུན་པ་ཀུན་རྫོབ་བདེན་པར་གསུངས།།
ཞེས་དང་། སྤྱོད་འཇུག་ལས། བློ་ནི་ཀུན་རྫོབ་ཡིན་པར་འདོད། །ཅེས་སོ། །འཇུག་པ་
ལས། ཡང་དག་མཐོང་ཡུལ་གང་དེ་དེ་ཉིད་དེ། །ཞེས་དང་། སྤྱོད་འཇུག་ལས། དོན་
དམ་བློ་ཡི་སྤྱོད་ཡུལ་མིན། །ཞེས་དོན་དམ་བདེན་པ་གཉིས་སྣང་འཁྲུལ་པའི་བློ་ཡི་སྤྱོད་ཡུལ་
མ་ཡིན་ཏེ། གཉིས་སྣང་འཁྲུལ་བའི་བློ་ནི་ཀུན་རྫོབ་འཇོག་བྱེད་ཡིན་པའི་ཕྱིར། བདེན་པ་
གཉིས་ངོ་བོ་གཅིག་ལ་ལྡོག་པ་ཐ་དད་ཡིན་ཏེ། གཞན་དུ་ན། དགོངས་འགྲེལ་ལས་བཤད་
པའི་སྐྱོན་བཞི་བཞི་ཡོད་པའི་ཕྱིར་རོ། །ཤེས་བྱ་བདེན་གཉིས་ཀྱི་དབྱེ་གཞི་དང་། དེ་ལ་
གཉིས་སུ་དབྱེ་བ་ནི། ཡབ་སྲས་མཇལ་བའི་མདོ་ལས། ཤེས་པར་བྱ་བ་ཡང་ཀུན་རྫོབ་
དང་དོན་དམ་པའི་བདེན་པ་གཉིས་པོ་འདིར་ཟད་དོ། །ཞེས་གསུངས་པའི་ཕྱིར། འདིར་
ཟད་ཅེས་པ་ནི། དེ་ཉིད་ལས། འཇིག་རྟེན་མཁྱེན་པས་གཞན་ལ་མ་གསན་པར། །བདེན་
པ་འདི་གཉིས་ཉིད་ཀྱིས་བསྟན་པར་མཛད། །གང་ཞིག་ཀུན་རྫོབ་དོན་དམ་དེ་བཞིན་ཏེ། །བདེན་
པ་གསུམ་པ་འགའ་ཡང་མ་མཆིས་སོ། །ཞེས་དང་། རྩ་ཤེས་ལས། སངས་རྒྱས་རྣམས་
ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་ཀུན་རྫོབ་བདེན་
པ་དང་། །དམ་པའི་དོན་གྱི་བདེན་པའོ། །ཞེས་སོ། །དེའི་ཕྱིར་ན། ཤེས་བྱ་བདེན་གཉིས་
ཀྱི་དབྱེ་གཞི་མིན་ཟེར་བ་དང་། བདེན་པ་བདེན་གཉིས་ཀྱི་དབྱེ་གཞིར་འདོད་པ་དང་། མ་
བརྟགས་མ་དཔྱད་པའི་ཤེས་བྱ་བདེན་གཉིས་ཀྱི་དབྱེ་གཞིར་འདོད་པ། ཆོས་ཐམས་ཅད་
ཀྱི་ངོ་བོ་བདེན་གཉིས་ཀྱི་དབྱེ་གཞིར་འདོད་མཁན་རྣམས་ཀྱི་དགོངས་གཞི་ཇི་ལྟར་ཡིན་དཔྱད་



172
གསེར་ཕྲེང་དཀའ་གནད།
པར་བྱའོ། །ཐལ་རང་གཉིས་ཀའི་ལུགས་ལ། དོན་དམ་བདེན་པ་ལ། སྒྲས་བརྗོད་ཀྱི་སྒོ་
ནས་དབྱེ་ན། ཡུལ་ཅན་གྱི་ངེས་ངོར་སྤྲོས་པ་ཆོད་ཀྱང་སྣང་ངོར་གཉིས་སྣང་གི་སྤྲོས་པ་
མ་ཆོད་པའི་དོན་དམ་རྗེས་མཐུན་པ་དང་། སྣང་ངོ་ངེས་ངོ་གཉིས་ཀར་སྤྲོས་པ་ཆོད་པས་
རྣམ་གྲངས་མ་ཡིན་པའི་དོན་དམ་གཉིས་ཡོད་པའི་སྔ་མ་ལ་རིག་ཤེས་རྗེས་དཔག་ཡུལ་བཅས་
དང་། འཕགས་པའི་རྗེས་ཐོབ་སྒྱུ་མ་ལྟ་བུ་ཡུལ་བཅས་གཉིས་དང་། གཉིས་པ་ལ་འཕགས་
པའི་དོན་དམ་མཉམ་བཞག་ཡེ་ཤེས་དང་ཡུལ་གཉིས་ཀ་ཡིན་པའི་ཕྱིར། དེ་ལ་ཐེག་པ་གསུམ་
ཀའི་འཕགས་པ་ཡོད་མེད་ལ་ཐལ་རང་མི་འདྲ་བའི་ཞིབ་ཆ་དགོས། དོན་དམ་བདེན་པའི་
སྒྲས་བརྗོད་ཀྱི་དབྱེ་བ་དེ་དག་སེམས་ཙམ་པའི་ལུགས་ལའང་དབྱེ་རུང་ངམ་སྙམ་སྟེ། ལེགས་
བཤད་སྙིང་པོ་ལས། རྟོག་པ་ལ་གཉིས་སྣང་ཡོད་པ་དང་ཡུལ་དེ་གཉིས་སྣང་གི་རྣམ་པར་
འཆར་བ་གཉིས་དོན་མི་གཅིག་པའི་ཕྱིར་རོ། །དེ་ལྟ་མ་ཡིན་ན་གཉིས་སྣང་ནུབ་པ་རྣམ་རྟོག་
ལ་འཆར་མི་སྲིད་པར་ཁས་བླངས་དགོས་ན་དེ་ཡངམི་རིགས་ཏེ། གཉིས་སྣང་ནུབ་པ་མི་
སྲིད་པར་འགྱུར་བའི་ཕྱིར་རོ། །ཞེས་གསུངས་པའི་ཕྱིར་རོ། །དེས་ན་སྤྲོས་བཅས་སྤྲོས་
མེད་ཅེས་པ་ཇི་ལྟར་ཡིན། སྟོང་པ་ཉིད་སྤྲོས་བཅས་ཡིན་ནམ་སྤྲོས་མེད་ཡིན་ཞེ་ན། ཟབ་
ཞི་སྤྲོས་བྲལ་འོད་གསལ་འདུས་མ་བྱས། །ཞེས་སྤྲོས་བྲལ་ཡིན་པར་གསུངས་ལ། དབུ་
མ་ལ་འཇུག་པ་ལས། སྤྲོས་དང་བཅས་པར་སྟོང་པ་ཉིད། །བཅུ་དྲུག་བཤད་ནས་མདོར་
བསྡུས་ཏེ། །ཞེས་སོ། །དེ་དག་ཇི་ལྟར་མི་འགལ། སྤྲོས་པ་ལ་དགག་བྱའི་སྤྲོས་པ། ཀུན་
རྫོབ་ཀྱི་སྤྲོས་པ། ཡུལ་ཡུལ་ཅན་གྱི་སྤྲོས་པ་གསུམ་ཡོད་པ་ལས། དེ་དག་ལས་གཅིག་དང་
བཅས་ལ་གཉིས་དང་བྲལ་བ། གཉིས་དང་བཅས་ལ་གཅིག་དང་བྲལ་བ། གསུམ་ཀ་དང་
བཅས་པ། གསུམ་ག་དང་བྲལ་བ་བཞི། རྟོག་པ་ཐམས་ཅད་དོན་སྤྱིའི་སྣང་བ་དང་བཅས་
པས་ཀུན་རྫོབ་ཀྱི་སྤྲོས་པ་དང་བཅས་པ་ཡིན་ལ། གཉིས་སྣང་ནུབ་པ་དངོས་སུ་རྟོགས་པའི་
རྗེས་དཔག་ཚད་མ་སྤྲོས་བཅས་ཡིན་ལ། གཉིས་སྣང་ནུབ་པ་ཁྱོད་ལ་གཉིས་སྣང་གི་རྣམ་



གསེར་ཕྲེང་དཀའ་གནད།
773
པར་འཆར་རམ་ཞེ་ན། འདིའི་ཞིབ་ཆ་གོང་དུ་དྲངས་པའི་ལེགས་བཤད་སྙིང་པོའི་ལུང་ལས་
ཤེས་པར་བྱ། དེ་ལྟ་ན། གཉིས་སྣང་ནུབ་པ་ཡོད་ཟེར་དགོས་ལ། དེ་མི་རིགས་ཏེ། གཞི་
གྲུབ་ན། རང་བདེན་པར་འཛིན་པའི་བདེན་འཛིན་གྱི་སྤྲོས་པ་དང་བཅས་པས་ཁྱབ་པའི་
ཕྱིར། སེམས་ཙམ་པའི་ལུགས་ལའང་རང་ཕྱི་རོལ་དོན་འཛིན་གྱི་རྟོག་པའི་སྤྲོས་བཅས་
ཡིན་པས་ཁྱབ་པའི་ཕྱིར་ཞེས་དང་། རང་རིག་ཁས་ལེན་པའི་ལུགས་ལ། ཡུལ་ཡུལ་ཅན་
གྱི་གཉིས་སྣང་ངམ་སྤྲོས་པའི་སྟེང་ནས་དཔྱད་བྱ་མང་ངོ་། །དེས་ན་སྤྲོས་པའམ་གཉིས་
སྣང་མི་འདྲ་བ་སྣ་ཚོགས་ཡོད་པ་དེ་དག་གི་སོ་སོའི་འཇོག་ཚུལ་གྱི་སྟེང་ནས་ཞིབ་དུ་དཔྱད་
ན་མདོ་སྔགས་གང་ལའང་ཕན་ནོ། །ཐལ་འགྱུར་བའི་ལུགས་ལ། འཇིག་རྟེན་ཤེས་ངོ་ལ་
ལྟོས་ཏེ་ཡང་ལོག་འཇོག་པའི་འཇིག་རྟེན་པའི་ཤེས་པ་འཇིག་རྟེན་པ་ཁོ་ན་ལ་ཡོད་པའི་ཁྱབ་
པ་ཡོད་མེད་དང་། དེ་ལ་དབང་ཤེས་ཡིད་ཤེས་གཉིས་ཡོད་མེད། ཚད་མ་ཚད་མིན་གཉིས་
ཡོད་མེད་སོགས་དཔྱད་བྱ་མང་ངོ༌། །རྒྱས་པར་ན། བདེན་གཉིས་ཀྱི་ངོ་བོ། །བདེན་གཉིས་
མི་ཤེས་ན་གསུང་རབ་ཀྱི་དེ་ཉིད་མི་ཤེས་པ་དང་། བདེན་གཉིས་བསྟན་པའི་དགོས་པ་དང་།
བདེན་གཉིས་ལ་ལོག་པར་བཟུང་བའི་ཉེས་དམིགས་དང་། བདེན་གཉིས་རྟོགས་དཀའ་བས་
སྟོན་པས་དང་པོར་མ་བསྟན་པའི་ཚུལ་རྣམས་རིམ་པ་ལྟར། རྩ་བ་ཤེས་རབ་ལས། སངས་
རྒྱས་རྣམས་ཀྱི་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་ཀུན་
རྫོབ་བདེན་པ་དང་། །དམ་པའི་དོན་གྱི་བདེན་པའོ། །ཞེས་དང་། གང་དག་བདེན་པ་དེ་
གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ནི། །ཟབ་
མོའི་དེ་ཉིད་རྣམ་མི་ཤེས། །ཞེས་དང་། ཐ་སྙད་ལ་ནི་མ་བརྟེན་པར། །དམ་པའི་དོན་ནི་
བསྟན་མི་ནུས། །དམ་པའི་དོན་ལ་མ་བརྟེན་པར། །མྱ་ངན་འདས་པ་ཐོབ་མི་འགྱུར། །ཞེས་
དང་། སྟོང་པ་ཉིད་ལ་བལྟ་ཉེས་ན། །ཤེས་རབ་ཆུང་རྣམས་ཕུང་བར་བྱེད། །ཇི་ལྟར་
སྦྲུལ་ལ་བཟུང་ཉེས་དང་། །རིག་སྔགས་ཉེས་པར་སྒྲུབ་པ་བཞིན། །ཞེས་དང་། དེའི་ཕྱིར་



༧14
གསེར་ཕྲེང་དཀའ་གནད།
ཞན་པས་ཆོས་འདི་ཡི། །གཏིང་རྟོགས་དཀའ་བར་མཁྱེན་གྱུར་ནས། །ཐུབ་པའི་ཐུགས་
ནི་ཆོས་བསྟན་ལས། རབ་ཏུ་ལོག་པར་གྱུར་པ་ཡིན། །ཞེས་གསུངས་པ་རྣམས་ཡིག་ཆར་
བསྒྲིགས་པ་ལྟར་རོ། །དེ་དག་ལ་འཇུག་པའི་ཚུལ་དབུ་མ་ལ་འཇུག་པའི་ཚིག་རྣམས་ལ་
གཟིགས་པར་བྱའོ། །ཤིན་ཏུ་རྒྱས་པོ་ཡོད། གཞན་ཡང་ཅུང་ཟད་བརྗོད་ན། ཡབ་སྲས་
མཇལ་བའི་མདོ་ལས། གང་ཞིག་ཀུན་རྫོབ་དེ་བཞིན་དོན་དམ་སྟེ། །བདེན་པ་གསུམ་པ་
གང་ཡང་མ་མཆིས་སོ། །ཞེས་དང་། རྩ་བ་ཤེས་རབ་ལས། སངས་རྒྱས་རྣམས་ཀྱི་ཆོས་
བསྟན་པ། །བདེན་པ་གཉིས་ལ་ཡང་དག་བརྟེན། ཞེས་སོགས་ལྟར། ཞེས་སོགས་ལྟར་
ཤེས་བྱ་ལ་བདེན་པ་གཉིས་སུ་གྲངས་ངེས་ལ། དེ་གཉིས་ཀྱི་རྟོགས་རིམ་ནི། དབུ་མ་པའི་
ལུགས་ལྟ་བུ་ལ། དོན་དམ་བདེན་པ་སྔོན་ལ་རྟོགས། ཀུན་རྫོབ་བདེན་པ་ཕྱིས་རྟོགས་དགོས།
ཀུན་རྫོབ་བདེན་པ་རྟོགས་པ་ལ། ཐ་སྙད་ཕྲ་མོ་རྟོགས་དགོས་སོ། །དེ་ཡང་སྟོང་ཉིད་ཡིན་
ན༑ ཁྱོད་རྟོགས་ན་སྟོང་ཉིད་རྟོགས་པའི་ཁྱབ་ལ། ཀུན་རྫོབ་བདེན་པ་ཡིན་ན། ཁྱོད་རྟོགས་
ན་ཀུན་རྫོབ་བདེན་པ་རྟོགས་པའི་མ་ཁྱབ་པའི་ཕྱིར། དེ་གཉིས་དགག་བྱ་རིགས་གཅིག་མི་
གཅིག་གི་ཁྱད་པར་རོ། །རྩ་ཤེས་ལས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་
བསྟན་མི་ནུས། །ཞེས་དང་། དབུ་མ་ལ་འཇུག་པ་ལས། ཐ་སྙད་བདེན་པ་ཐབས་སུ་གྱུར་
པ་དང་། །དོན་དམ་བདེན་པ་ཐབས་བྱུང་གྱུར་པ་སྟེ། །ཞེས་སོགས་ནི། སྟོང་གཞི་ཆོས་
ཅན་སྔོན་ལ་རྟོགས་པའི་དོན་ཡིན། དེ་ཡང་གང་ཟག་གིས་རྟོགས་ཚུལ་གཞིར་བཞག་གོ།
བདག་མེད་གཉིས་ཀྱི་རྟོགས་རིམ་ནི། རང་རྒྱུད་པ་མན་ཆད་ཀྱི་ལུགས་ལ། གང་ཟག་གི་
བདག་མེད་སྔོན་ལ་རྟོགས། ཆོས་ཀྱི་བདག་མེད་ཕྱིས་རྟོགས་པ། མདོ་ཏིང་ངེ་འཛིན་རྒྱལ་
པོ་ལས། ཇི་ལྟར་ཁྱོད་ཀྱི་བདག་གི་འདུ་ཤེས་ནི། །ཤེས་པ་དེ་བཞིན་ཀུན་ལ་བློས་སྦྱར་བྱ།།
ཞེས་སོགས་ཀྱི་དོན་དུ་འདོད་ལ། དཔལ་ལྡན་ཐལ་འགྱུར་བའི་ལུགས་ལ། བདག་ཕུང་
གཉིས་ཀྱི་སྟེང་དུ་རང་བཞིན་མེད་པ་དངོས་སུ་རྟོགས་ཚུལ་གཙོ་བོར་བྱས་པ་དབུ་མའི་ཡིག་



གསེར་ཕྲེང་དཀའ་གནད།
775
ཆར་གསུངས་པ་ལྟར་དང་། དེ་ཡང་གང་ཟག་གིས་ཐོག་མར་རྟོགས་ཚུལ་གྱི་དབང་དུ་བྱས་
སམ་སྙམ། དེ་ཡང་རྩ་ཤེས་ལས། བདག་ཉིད་ཡོད་པ་མ་ཡིན་ན། །བདག་གི་ཡོད་པར་
ག་ལ་འགྱུར། །ཞེས་དང་། དབུ་མ་རིན་ཆེན་འཕྲེང་བ་ལས། སྐྱེས་བུ་ཁམས་དྲུག་འདུས་
པའི་ཕྱིར། །ཡང་དག་མ་ཡིན་ཇི་ལྟ་བུར། །དེ་བཞིན་ཁམས་ནི་རེ་རེ་ཡང་། །འདུས་
ཕྱིར་ཡང་དག་ཉིད་དུ་མིན། །ཞེས་གསུངས་པའི་ཕྱིར། ལམ་རིམ་ཆེན་མོར་ཡང་། ཚིག་
གསལ་དང་བུདྡྷ་པཱ་ལི་ཏས་ཀྱང་། དེ་ཁོ་ན་ཉིད་ལ་འཇུག་པ་ན་ཐོག་མར་གང་ཟག་གི་བདག་
མེད་ནས་འཇུག་པར་བཤད་པའི་ཕྱིར་དང་། ཞེས་གསུང་པའི་དགོངས་པའང་དེ་ཡིན་ནོ།།
གཞན་དུ་ན། རྩ་ཤེས་ལས། རྟ་ལ་མངོན་པར་ཞོན་བཞིན་དུ། །ཞེས་སོགས་དང་འགལ་
བའི་ཕྱིར། རང་རྒྱུད་པ་མན་ཆད་ཀྱི་ལུགས་ལ། གང་ཟག་གི་བདག་མེད་རྟོགས་པའི་སྔོན་
དུ་གཟུགས་བརྙན་བདེན་མེད་རྟོགས་པ་དང་། ཐལ་འགྱུར་བའི་ལུགས་ལ། གང་ཟག་གི་
བདག་མེད་རྟོགས་པའི་སྔོན་དུ་འཇིག་རྟེན་ན་བདེན་པར་གྲགས་པའི་ཆོས་གཞན་ཞིག་བདེན་
མེད་དུ་རྟོགས་པ་ཡོད་དམ་སྙམ་པའི་དོགས་པའོ། །མཐུན་དཔེ་ཐུག་མེད་དུ་ཐལ་བའི་སྐྱོན་
མེད་ཚུལ་ལ་ཡང་དགོངས་པ་བཞེས་པ་གལ་ཆེ། ཐལ་
ལ་འགྱུར་བའི་ལུགས་ལ་ཐལ་འགྱུར་
ཙམ་ལ་བརྟེན་ནས་སྟོང་ཉིད་རྟོགས་རྒྱུ་ཡོད་པ་གནད་ཀྱི་དོན་ནོ། །ཚད་མ་བའི་ལུགས་ལ།
རྗེས་དཔག་རྣམ་གཉིས་རང་དོན་ནི། །ཚུལ་གསུམ་རྟགས་ལས་དོན་མཐོང་ཡིན། །ཞེས་
གསུངས་མོད། རྣམ་འགྲེལ་ཐར་ལམ་གསལ་བྱེད་ལས། དེའི་རྗེས་སུ་སྒྲ་མི་རྟག་པ་ངེས་
ཀྱང་ཚུལ་གསུམ་གྱི་བྱེད་པ་ལ་བརྟེན་ནས་ངེས་པ་མིན་ནོ། །ཞེས་སོགས་དཔྱད་བྱའོ། །གོང་
གིས་ས་བཅད་གཉིས་པ་དམིགས་ཡུལ་བདེན་པ་བཞི་ལ་འདོམས་པའི་གདམས་ངག་བཤད་
པ་ལ། གསེར་ཕྲེང་ལས། སྤྱི་དང་། ཡན་ག་གི་དོན་ནོ། །དང་པོ་ལ་ལྔ། ཞེས་གསུངས་
ནས་བགྲང་བའི་ཚེ་བཞི་ལས་མེད་ལ། འོག་གི་འགྲེལ་ཚུལ་དང་རྟོགས་དཀའི་སྣང་བ་སོགས་
ལ་བལྟས་ན་ངོ་བོ་ཞེས་པའི་ས་བཅད། ཆད་པ་འདྲ། འོག་ཙམ་དུ་གཉིས་པ་ལ་གཉིས། མཚན་



776
གསེར་ཕྲེང་དཀའ་གནད།
གཞི་དང་། མཚན་ཉིད་དོ། །ཅེས་ཡོད་པ་དེ་ཡིན་ནམ་སྙམ། ཨ་མདོ་དཔར་མར་ཡང་
དེ་བཞིན་འདྲ་འདུག །ཨ་མདོ་དཔར་མ་མང་པོ་ཡོད་ན་ཚང་མ་གཅིག་པ་ཡིན་མིན་མི་ཤེས།
གཙང་དཔར་དང་སོག་དཔར་རྣམས་སུ་ཇི་འདྲ་ཡིན་ཐེ་ཚོམ་མོ། །དང་པོ་སྒྲ་བཤད་ནི། བསྡུ་
བ་ལས། ཡུལ་དང་ཡུལ་ཅན་གཉིས་ཀའི་སྟེང་ནས་བདེན་པའི་སྒྲ་དོན་བཤད་ལ།. ཉན་
ས་ལས། བདེན་པའི་སྒྲ་དོན་གཉིས་ཀ་འཕགས་པ་ལ་ཚང་ཀྱང་སོ་སྐྱེ་ལ་ཡུལ་ཅན་གྱི་སྟེང་
ནས་བདེན་པའི་སྒྲ་དོན་མ་བཞག་ཅེས་གསུངས་ལ། དེའི་ཕྱིར། གསེར་ཕྲེང་ལས། བློ་
དང་དོན་གཉིས་ཀས་བདེན་པའི་ཕྱིར་འཕགས་པའི་ཡིན་ལ། ཞེས་སོ། །དེའི་བློ་ལ་མཉམ་
རྗེས་གཉིས་དང་འཕགས་པ་ལ་ཐེག་པ་གསུམ་ཀའི་འཕགས་པ་ཡོད་མེད་དཔྱད།
གསེར་ཕྲེང་ལས། གཉིས་པ་ལ་གཉིས། མཚན་གཞི་དང་། མཚན་ཉིད་དོ། །དང་
པོ་ལ་གཉིས། ཀུན་ཉོན་དང་རྣམ་བྱང་གི་བདེན་པའོ། །དང་པོ་ནི། སྡུག་བསྔལ་གྱི་བདེན་
པ་གང་ཞེ་ན། ཞེས་པ་ནས་ཟག་བཅས་ཀྱི་ལས་ཉོན་ཐམས་ཅད་དོ། །ཞེས་དང་། གཉིས་
པ་རྣམ་བྱང་གི་བདེན་པ་ནི། གཉིས་པ་ལ་གཉིས། འགོག་བདེན་དང་ལམ་བདེན་གྱི་མཚན་
གཞིའོ། །དང་པོ་ནི། ཀུན་བཏུས་ལས། ཞེས་པ་ནས་ཞེས་འབྱུང་བས་ཀྱང་འདི་དག་གི་
མཚན་ཉིད་གོ་བར་བྱའོ། །ཞེས་གསུངས། དེ་ལ་འོ་ན། བདེན་པ་བཞི་ག་ཤེས་པར་བྱ་བ་
མ་ཡིན་ནམ། ཅིའི་ཕྱིར་སྡུག་བདེན་ཁོ་ན་ཡོངས་སུ་ཤེས་པར་བྱ་ཞེས་གསུངས་ཞེ་ན། བསྡུ་
བ་ལས། སྡུག་བསྔལ་གྱི་བདེན་པ་ནི། མཚན་ཉིད་གཉིས་ཀྱི་ཡོངས་སུ་ཤེས་པར་བྱ་བ་
ཡིན་ཏེ། རང་གི་མཚན་ཉིད་དང་སྤྱིའི་མཚན་ཉིད་ཀྱིས་སོ། །དེ་ལས་གཞན་པ་དག་ནི་
རང་གི་མཚན་ཉིད་ཁོ་ནས་ཏེ། ཞེས་གསུངས། རང་སྤྱིའི་མཚན་ཉིད་ཀྱི་ཁྱད་པར་ཇི་ལྟ་
བུ་ཡིན་ཞེ་ན། མངོན་རྟོགས་རྒྱན་ལས། ལྔ་དང་བཅུ་དྲུག་ཅེས་བསྒྲགས་སོ། །ཞེས་པའི་
ཐད་ཀྱི་གསེར་ཕྲེང་ལས། སྔ་མ་བཞི་རང་རང་གི་ངོ་བོ་དང་ཐ་མ་ནི་བཞི་གའི་ངོ་བོ་ཡིན་
ཞིང་ཐམས་ཅད་ལ་ཁྱབ་པས་རང་དང་སྤྱི་མཚན་ནོ། །ཞེས་གསུངས་པའི་སྡུག་བདེན་གྱི་



གསེར་ཕྲེང་དཀའ་གནད།
777
ཁྱད་ཆོས་བཞི་སྡུག་བདེན་རང་གི་མཚན་ཉིད་དང་། བདེན་པས་སྟོང་པ་སྡུག་བདེན་སྤྱིའི་
མཚན་ཉིད་དུ་གསུངས་པ་ལྟར་སྣང་ཞིང་། དེ་ལྟ་ན་བསྡུ་བ་ལས། སྡུག་བསྔལ་གྱི་བདེན་
པ་ལ་རང་སྤྱིའི་མཚན་ཉིད་གཉིས་གཉིས་ཀྱིས་ཡོངས་སུ་ཤེས་པར་བྱ་བར་གསུངས་པ་ཇི་
ལྟར་ཡིན། ཞེས་དོགས་པ་དང་། མ་ཟད་ཡང་སྐབས་བཞི་པའི་གསེར་ཕྲེང་ལས། མཚན་
ཉིད་ལ་རྣམ་གྲངས་དུ་མ་ཞིག་ཡོད་དེ། མེའི་ཚ་བ་ལྟ་བུ་རང་ཉིད་གཞན་དང་ཐུན་མོང་མ་
ཡིན་པར་མཚོན་པ་རང་གི་མཚན་ཉིད། བདག་མེད་པ་དང་མི་རྟག་པ་ལྟ་བུ་ཆོས་དེ་དང་
དེ་མ་ཡིན་གཉིས་ཀ་ལ་ཁྱབ་པར་བྱེད་པའི་སྤྱིའི་མཚན་ཉིད། ཅེས་གསུངས་པའི་ཕྱིར་ན།
གཞུང་ཆེན་མོ་དེ་དག་གི་དོན་མི་འགལ་ཚུལ་ཇི་ལྟར་ཡིན་དཔྱད་པར་བྱ། སྡུག་བདེན་སྟོང་
པ་དང་བདག་མེད་གཉིས་སྡུག་བདེན་གྱི་རང་དང་སྤྱིའི་མཚན་ཉིད་གཉིས་ཀ་ཡིན་པ་གཞུག་
གི་དགོངས་པ་ཡིན་ནམ་སྙམ་པའི་དོགས་པ་སྐྱེ་སྲིད་དོ། །དེ་བཞིན་ཀུན་འབྱུང་བདེན་པ་
ལའོང་རང་སྤྱིའི་མཚན་ཉིད་གཉིས་ཡོད་པས། ཀུན་འབྱུང་བདེན་པའང་མཚན་ཉིད་གཉིས་
ཀྱིས་ཤེས་པར་བྱ་རུང་ངམ་སྙམ་པའི་དོགས་པ་སྐྱེ་རུང་ཡང་། རྗེ་གུང་ཐང་པས། གཞན་
ཡང་གསུངས་མོད་ཀྱང་ནད་དང་དེའི་རྒྱུ་ལ་སྦྱར་བའི་དཔེ་འདིའི་སྟེང་ནས་དཔྱད་ན་དཀའ་
གནས་སུ་མི་སྣང་ངོ༌། །ཞེས་གསུངས་པ་ལྟར། རྟོགས་སླ་བའི་ཐབས་དེ་ལ་བརྟེན་པར་
བྱའོ། །དེ་བཞིན་འགོག་ལམ་གཉིས་ལའང་རང་སྤྱིའི་མཚན་ཉིད་གཉིས་གཉིས་སྦྱར་རུང་
ཡང་མཚན་ཉིད་གཉིས་ཀྱིས་ཡོངས་སུ་ཤེས་པར་བྱ་བ་ཡིན་མིན་གྱི་ཁྱད་པར་གོང་གི་དཔེའི་
སྟེང་ནས་སྡུག་བདེན་ལ་ཐུན་མོང་མ་ཡིན་པ་གོ་རྒྱུ་ཡོད་པ་རྒྱུད་བླའི་འགྲེལ་བ་རྣམས་ལས་
ཞིབ་ཏུ་ཤེས་པར་བྱའོ། །འཇམ་མགོན་བླ་མ་རྗེ་ཙོང་ཁ་པ་ཆེན་པོས། སྡུག་བདེན་ཉེས་
དམིགས་བསམ་ལ་མ་འབད་ན། །ཐར་བ་དོན་གཉེར་ཇི་བཞིན་མི་སྐྱེ་ཞིང་། །ཞེས་པའི་
སྡུག་བདེན་གྱི་ཉེས་དམིགས་ལ་སྡུག་བདེན་གྱི་ཁྱད་ཆོས་བཞག་ན་རུང་ངམ་སྙམ་སྟེ། མངོན་
རྟོགས་རྒྱན་ལས། ཚུལ་རོལ་ཕ་རོལ་མཐའ་ལ་མིན། །ཞེས་པའི་སྐབས་ཀྱི་ཚུལ་རོལ་ཀུན་



-
rds
གསེར་ཕྲེང་དཀའ་གནད།
རྫོབ་ལ་ལྟོས་པའི་སྲིད་མཐའ་འགོག་བྱེད་ལ་འཁོར་བའི་སྐྱོན་མཐོང་བ་དགོས་པའི་ཕྱིར། རྒྱན་
སྣང་ལས། ཚུ་རོལ་གྱི་འཁོར་བར་མ་ཡིན་ཏེ། ཤེས་རབ་ཀྱིས་ཉེས་དམིགས་མཐོང་བའི་
ཕྱིར་རོ། །ཞེས་དང་། དབུ་མ་སྙིང་པོ་ལས། སྐྱོན་མཐོང་ཕྱིར་ན་སྲིད་པར་མིན། །བརྩེ་
ཕྱིར་མྱ་ངན་འདས་མི་གནས། །ཞེས་གསུངས་པའི་ཕྱིར། དེས་ན་སྡུག་བདེན་གྱི་སྐྱེ་སོགས་
མཚན་ཉིད་བཞི་དང་། དེའི་སྟེང་གི་བདག་མེད་རྣམ་གཉིས་ཀྱང་སྡུག་བདེན་གྱི་ཉེས་དམིགས་
ལ་བཞག་དགོས་སམ་སྙམ་སྟེ། སངས་རྒྱས་ཀྱིས་སྡུག་བདེན་རང་སྤྱིའི་མཚན་ཉིད་གཉིས་
ཀྱི་སྒོ་ནས་ཤེས་པར་བྱ་བར་གསུངས་པ་རྗེ་བཙུན་བྱམས་པ་མགོན་པོས་ནད་ཤེས་པར་བྱ་
བ་དང་དཔེ་དོན་སྦྱར་ནས་གསུངས་པ་དེའི་ཕྱིར། སྡུག་བདེན་འཁོར་བའི་ཉེས་དམིགས་
བསམ་པའི་ཐད་དུ་ཐལ་རང་གཉིས་ལ་མི་འདྲ་བའི་ཁྱད་པར་ཡོད་དམ་དཔྱད། ཐལ་འགྱུར་
བས་བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་པོ་རེ་རེ་ལ་ཕྲ་རགས་རེ་རེ་འདོད་པའི་
ཕྱིར་དང་། ཐར་པ་དོན་གཉེར་གྱི་བློ་མཚན་ཉིད་ཚང་བ་སྐྱེས་པ་ལ་སྟོང་ཉིད་རྟོགས་དགོས་
པར་འདོད་པའི་ཕྱིར། དེ་ལྟ་ན་འོ་ན། སེམས་ཙམ་པ་ཡང་ཐར་པ་དོན་གཉེར་གྱི་བློ་མཚན་
ཉིད་ཚང་བ་སྐྱེས་པ་ལ་སྟོང་ཉིད་རྟོགས་པས་ཁྱབ་པར་འདོད་པར་ཐལ། འགོག་བདེན་རྟོགས་
པས་ཁྱབ་པར་འདོད་པ་གང་ཞིག །འགོག་བདེན་དེ་སེམས་ཙམ་པས་སྟོང་ཉིད་དུ་འདོད་
པའི་ཕྱིར་ཞེ་ན། དེ་ནི་སེམས་ཙམ་པའི་ནང་འགལ་ཡིན་པའི་ཕྱིར་ཏེ། རྩ་བ་ཤེས་རབ་
རབ་བྱེད་ཉེར་བཞི་པ་ལས། ཁྱོད་ཀྱིས་རང་གི་སྐྱོན་རྣམས་ནི། །ང་ལ་སྐྱོན་དུ་བསྒྱུར་བྱེད་
པ༑ ༑རྟ་ལ་མངོན་པར་ཞོན་བཞིན་དུ། །རྟ་ཉིད་བརྗེད་པར་གྱུར་པ་བཞིན། །ཞེས་གསུངས་
པའི་ཕྱིར། ལེགས་བཤད་གསེར་གྱི་ཕྲེང་བར་ཀུན་བཏུས་ལུང་དྲངས་པ་ལས། ། སྡུག་བསྔལ་
གྱི་བདེན་པ་གང་ཞེ་ན། དེ་ནི་སེམས་ཅན་སྐྱེ་བ་དང་སྐྱེ་བའི་གནས་ཀྱིས་ཀྱང་རིག་པར་བྱའོ།།
ཞེས་རྣམ་སྨིན་གྱི་འབྲས་བུ་ནང་སེམས་ཅན་གྱི་ཉེར་ལེན་གྱི་ཕུང་པོ་དང་། བདག་འབྲས་
ཕྱི་མ་དག་པའི་སྣོད་གཉིས་བཞག་པའི་ཕྱིར་ཏེ། དེ་ཉིད་ལས། སེམས་ཅན་གྱི་འཇིག་རྟེན་



གསེར་ཕྲེང་དཀའ་གནད།
779
གང་ཡིན་པ་དང་། སྣོད་ཀྱི་འཇིག་རྟེན་གང་ཡིན་པ་ལས་དང་ཉོན་མོངས་པས་སྐྱེད་པ། ཞེས་
པ་ནས། མདོར་ན་ཟག་བཅས་མཚན་ཉིད་པ་གང་ཡིན་པ་དེ་ཐམས་ཅད་སྡུག་བདེན་ཡིན་
ནོ༑ ༑ཞེས་སོ། །ཟག་བཅས་ཟག་མེད་ཀྱི་དོན་གྲུབ་མཐའ་སྨྲ་མ་རྣམས་ཀྱིས་འདོད་ཚུལ་
མི་འདྲ་བས་ངེས་པར་ཤེས་དགོས་པ་གལ་ཆེའོ། །ཐལ་འགྱུར་བའི་ལུགས་ལ་ཟག་བཅས་
ཡིན་ན། སྡུག་བདེན་ཡིན་པའི་ཇི་ལྟར་ཁྱབ། འོ་ན་ལྟ་བ་བཀའ་བཏགས་ཀྱི་ཕྱག་རྒྱ་བཞི་
ཁས་ལེན་པའི་གང་ཟག་དེ། ནང་པའི་གྲུབ་མཐའ་སྨྲ་བའི་མཚན་ཉིད། དེའི་ཕྱིར་ན། ཟག་
བཅས་ལ་ཞིབ་ཆ་དགོས། གཞན་དུ་ན། ཐལ་འགྱུར་བའི་ལུགས་ལ་ཀུན་ཉོན་ཕྱོགས་ཀྱི་
ལམ་བདེན་ཡོད་པར་ཐལ་བའི་ཕྱིར་ཏེ། འདིའི་ལུགས་ལ་སློབ་པའི་རྒྱུད་ཀྱི་མཉམ་བཞག་
ཡེ་ཤེས་མ་ཡིན་པའི་ཤེས་པ་ཡིན་ན། མ་རིག་པ་དང་དེའི་བག་ཆགས་གང་རུང་གིས་སླད་
པའི་ཁྱབ་པའི་ཕྱིར་རོ། །གསེར་ཕྲེང་ལས། ཁ་ཅིག་འགོག་བདེན་ལ་དེ་བཞིན་ཉིད་ཀྱིས་
ཁྱབ་པར་འདོད་ཅིང་གཞན་དག་བཟློག་སྟེ་འདོད་པ་ནི་གཉིས་ཀས་ཀྱང་ཞིབ་ཏུ་མ་བརྟགས་
པ་སྟེ། ཀུན་བཏུས་ལས། ཞེས་པ་ནས། དེ་ནི་འདས་ལམ་གྱིས་སྤང་བྱ་སྤངས་པའི་འདུས་
མ་བྱས་ཡིན་པས་སོ། །ཞེས་པའི་བར་ཀུན་བཏུས། ཤེས་བྱེད་དུ་དྲངས་ནས་འགོག་བདེན་
ལ་དེ་བཞིན་ཡིན་མིན་གཉིས་ཡོད་པ། བུམ་པས་དབེན་པའི་ས་ཕྱོགས་དང་དེའི་སྟེང་གི་བུམ་
པ་བཀག་ཆ་གཉིས་ཀ་བུམ་མེད་ཡིན་པའི་དཔེར་བཀོད་ནས་གསུངས་ལ། སྟོང་ཐུན་ལས།
འགོག་བདེན་ལ་དེ་བཞིན་ཉིད་ཀྱིས་ཁྱབ་པར་འདོད་པ་ལ་དབུ་སེམས་ཀྱི་མཁས་པ་སུ་ཡང་
མི་མཐུན་པ་མེད་དོ། །ཞེས་གསུངས་པ་དང་། རྩ་ཤེས་ལས། རྟ་ལ་མངོན་པར་ཞོན་
བཞིན་དུ། །ཞེས་སོགས་ཇི་ལྟར་ཡིན་ཞེ་ན། དེའི་དབུ་མ་བ་ཐལ་འགྱུར་བ་དང་སེམས་
ཙམ་པ་རིགས་པའི་རྗེས་འབྲང་ལ་བྱེད་ན་རུང་ངམ་སྙམ། རང་རྒྱུད་པས་འགོག་བདེན་
ཀུན་རྫོབ་བདེན་པར་འདོད་པ་དང་། ལུང་གི་རྗེས་འབྲང་གི་སེམས་ཙམ་པས་འགོག་བདེན་
ལ་དེ་བཞིན་ཉིད་ཡིན་མིན་གཉིས་ཡོད་པར་ཀུན་བཏུས་ལས་གསུངས་པ་ལྟར་འདོད་དོ། །ཞེ་



80
གསེར་ཕྲེང་དཀའ་གནད།
ན་ཇི་ལྟར་ཡིན་མཁས་པའི་དབང་པོ་རྣམས་ཀྱིས་དགོངས་པར་མཛོད། གོང་དུ་གསེར་ཕྲེང་
ལས། ངོ་བོ་ནི་བསྡུ་བར་ཆོས་དབྱིངས་ཤིན་ཏུ་དག་པའི་མཚན་ཉིད་དུ་བཤད་ཅིང་། ཞེས་
གསུངས་པའི་དོན་རྗེ་གུང་ཐང་པས། ཆོས་དབྱིངས་སུ་འདོད་ཚུལ། སྤྲིན་ནམ་མཁའ་ལ་
ཡལ་བ་ན། ནམ་མཁའ་ལས་ལོགས་སུ་ཟད་ཆ་མེད་པ་ལྟར། སྒྲིབ་པ་ཆོས་དབྱིངས་སུ་
ཟད་པའི་ཆ་ཡང་། ཆོས་དབྱིངས་ལས་གཞན་མེད་དོ། །ཞེས་པ་ནས་དེའི་ཕྱིར་ལུགས་
འདི་དང་ཐལ་འགྱུར་བ་ལྟར་ན། སྟོང་ཉིད་ལ་རང་གི་དགག་བྱ་ཤེས་བྱ་ལ་མི་སྲིད་པས་
མ་ཁྱབ་པོ། །ཞེས་གསུངས། གཞན་ཡང་འཕགས་སེང་གཉིས་ཀྱིས་ཀྱང་འགོག་བདེན་
གྱི་རྣམ་པ་བཅུ་དྲུག་སྟོང་ཉིད་བཅུ་དྲུག་དང་སྦྱར་ནས་གསུངས་པའང་ཡོད་པ་རྣམས་འཆད་
པར་འགྱུར་རོ། །གསེར་ཕྲེང་ལས། གཉིས་པ་ནི། ཀུན་བཏུས་ལས། ལམ་གྱི་བདེན་པ་
གང་ཞེ་ན། ཞེས་པ་ནས་གཞན་དག་ལམ་གྱི་ཆོས་བཞི་དང་། དག་གསལ་གཉེན་པོའི་ཆོས་
རྣམས་མ་ཚང་བས་མི་སློབ་ལམ་དང་ཚོགས་སྦྱོར་ལམ་གྱི་འབྲས་བུ་དང་རྒྱུ་ཡིན་པའི་ཕྱིར་
ལམ་མཚན་ཉིད་པ་མིན་པས་མཐོང་སྒོམ་གཉིས་ཁོ་ན་ལམ་མཚད་ཉིད་པའོ། །ཞེས་སྨྲ་བ་
ཡང་ལྷ་དགའ་བར་བྱེད་པ་སྟེ། རྒྱུད་བླའི་འགྲེལ་བར། འདིས་ནི་ཞེས་པ་ནས་ཆོས་ཀྱི་སྐུ་
ཅན་ཞེས་གསུངས་པའི་ཕྱིར་དང་། ཞེས་གསུངས། གཉེན་པོ་བྱེད་པའི་རིག་པ་དང༌། མྱང་
འདས་སུ་འགྲོ་བའི་ངེས་འབྱིན་དང་། ཞེས་གསུངས་པ་ནི་སྒྲ་བཤད་ཙམ་ཡིན་པའི་ཕྱིར་
དང་། དག་གསལ་གཉེན་པོའི་ཆོས་རྣམས་མ་ཚང་བས་ལམ་མ་ཡིན་དགོས་ན། དེ་ནི་མི་
རིགས་སྟེ། འོག་ཏུ་གལ་ཏེ་དེ་དག་གིས་སྤང་བྱའི་ས་བོན་དྲུངས་འབྱིན་ནུས་ཤིང་བདག་
མེད་དོན་སྤྱི་ཙམ་དུ་འཇལ་བའི་ཕྱིར་ལམ་མིན་ཞེ་ན། དེ་ལྟ་ན་མངོན་གྱུར་ཡིན་ན་སྤང་
བྱ་མ་ཡིན་དགོས་ཏེ། གཉེན་པོ་ཡིན་ན་ས་བོན་འབའ་ཞིག་འཇོམས་དགོས་སོ། །ལྐོག་གྱུར་
ཡིན་ན་མ་རྟོགས་པས་ཁྱབ་དགོས་ཏེ། དོན་སྤྱི་ཚུལ་དུ་རྟོགས་པ་ལ་དེ་མ་རྟོགས་པས་ཁྱབ་
པས་སོ། །དེའི་ཕྱིར་རྒྱང་འཕེན་བཞིན་དུ་ཡུལ་རྟོགས་བྱེད་ཀྱི་ཚད་མ་ལ་མངོན་སུམ་གཅིག་



གསེར་ཕྲེང་དཀའ་གནད།
781
པུ་ལས་མེད་པར་ཁས་ལོངས་ཤིག །གཞན་ཡང་། སོ་སྐྱེ་ལ་ལམ་ཞུགས་དང་། ཐབས་
ཤེས་ཟུང་འབྲེལ་གྱིས་ཉམས་ལེན་དང་། རྫོགས་བྱང་ལས་ཕྱིར་མི་ལྡོག་ཀྱང་མེད་པར་ཁས་
བླངས་བར་བྱའོ། །ཞེས་དང་། སྡུག་བསྔལ་དང་ལམ་གཉིས་འགལ་བར་ཡང་མ་ངེས་
ཏེ༑ ཀུན་ནས་ཉོན་མོངས་དང་རྣམ་བྱང་གི་ཕྱོགས་གཉིས་བཞིན་ནོ། །ཞེས་གསུངས། དེའི་
ཞིབ་ཆ་དང་། འོག་ཏུ་རྗེས་ཐོབ་ཀྱི་ལམ་བདེན་ནི་སྡུག་བདེན་དང་མི་འགལ་ལོ། །ཞེས་
གསུངས་པ་གཉིས་ཀྱི་ཞིབ་ཆ་གཉིས་གོང་དུ་༼ཤོག་གྲངས་བརྒྱ་དང་སུམ་ཅུ་སོ་གཅིག་སོ་གཉིས་རྣམས་
སུ་༽འགྲེལ་རྐང་བརྒྱ་རྩ་བརྒྱད་ཀྱི་ཀུན་ཉོན་ཕྱོགས་དང་། རྣམ་བྱང་ཕྱོགས་ཀྱི་རྣམ་དབྱེའི་
སྐབས་སུ་བཤད་ཟིན་པས་འདིར་མང་དོགས་ནས་མ་བྲིས། ཕུང་ཁམས་སྐྱེ་མཆེད་རྣམས་
ཀྱང་ཀུན་ཉོན་ཕྱོགས་སུ་གསུངས་པ་ལའང་ཞིབ་ཆ་དེ་བཞིན་ནོ། །རྗེས་ཐོབ་ཀྱི་ལམ་བདེན་
ནི་སྡུག་བདེན་དང་མི་འགལ་གསུངས་པའི་ཞིབ་ཆ་སྐབས་བཞི་པའི་གསེར་ཕྲེང་ལས། ཀུན་
བཏུས་སུ་མི་ཤེས་པ་ཀུན་ཤེས་པའི་དབང་པོ་དང་། ཀུན་ཤེས་པའི་དབང་པོ་གཉིས་ཀྱི་གདགས་
གཞི་ལ་ཚོར་བ་ཡིད་མི་བདེ་བའི་དབང་པོ་བཅས་དབང་པོ་བཅུ་གསུངས་པ་རང་ལུགས་སུ་
མཛད་པས་ཀྱང་བྱེད་པར་བྱའོ། །སངས་རྒྱས་ལ་ལམ་ཡོད་པར་མ་ཟད་ལམ་བདེན་ཡོད་
པ་ནི། གསེར་ཕྲེང་ལས། འདིར་ཡང་རྣམ་པ་སོ་བདུན་ལམ་བདེན་དུ་གསུངས་པས་དཔྱད་
པ་དེ་དག་ནི་གྱི་ནའོ། །ཞེས་དང་། སྐབས་བཞི་པའི་གསེར་ཕྲེང་ལས། དེ་ཡང་ཚོགས་
སྦྱོར་ལམ་བདེན་མིན་པ་དང་མི་སློབ་ལམ་སྒྲིབ་པའི་སྤོང་གཉེན་མིན་པ་ལ་དགོངས་ནས་དེ་
དག་གི་རྣམ་གཞག་མ་མཛད་དོ། །ཞེས་སོགས་ལས་ཤེས་པར་བྱ། འོ་ན་བླང་བྱ་དང་དོར་
བྱ་གཉིས་ཀྱི་གཞི་མཐུན་ཡོད་དམ་ཞེ་ན། གདན་ས་སོ་སོའི་ཡིག་ཆའི་ཞིབ་ཆའང་འདིས་
རུང་ངམ་སྙམ། གསེར་ཕྲེང་ལས། སྡུག་ཀུན་གཉིས་ཀྱང་ཀུན་འབྱུང་ལ་སྡུག་བདེན་གྱིས་
ཁྱབ་ལ་སྡུག་བདེན་ལ་དེས་མ་ཁྱབ་སྟེ། དཔེར་ན་ཀུན་གཞི་དང་སྣོད་ཀྱི་འཇིག་རྟེན་དང་
དབང་པོ་ལྔ་དང་གཞན་ཡང་མ་བསྒྲིབས་ལུང་མ་བསྟན་ཟག་བཅས་རྣམས་ལྟ་བུའོ། །ཞེས་



782
གསེར་ཕྲེང་དཀའ་གནད།
གསུངས། ལུང་གི་རྗེས་འབྲང་གི་སེམས་ཙམ་པའི་ལུགས་ལ། ཀུན་གཞི་ཆོས་ཅན། འཚང་
རྒྱ་ངེས་མ་ཡིན་པར་ཐལ། སྤང་བྱ་ཡིན་པའི་ཕྱིར། དེར་ཐལ། སྡུག་བདེན་ཡིན་པའི་
ཕྱིར། གྲུབ་མཐའ་སྨྲ་བ་གཞན་གྱི་ལུགས་ལ་དོགས་པ་མེད། ལྷ་ཡི་བུའི་བདུད་ཆོས་ཅན།
རྟགས་གསལ་སྔར་བཞིན་བཀོད་ན་གྲུབ་མཐའ་སྨྲ་བ་གཞན་རྣམས་ཀྱི་ལུགས་ལའང་དོགས་
པའོ། །དབང་པོ་ལྔ་སྡུག་བདེན་ལ་རྫས་སྤྱི་མ་ཡིན་པས་གོང་གི་དེ་ཟག་བཅས་ཀྱི་དབང་པོ་
གཞིར་བཞག་ལ་དགོངས་པར་སྣང་ངོ༌། །དེ་ལྟར་ཡིན་པ་སྡུག་བསྔལ་གྱི་བདེན་པ་ལ་འདོམས་
པའི་མདོ་ལས་ཤེས་པར་བྱའོ། །
གོང་གི་ས་བཅད་བཞི་པ་གྲངས་ངེས་ནི། གསེར་ཕྲེང་ལས། བཞི་པ་ནི། ཅིའི་
ཕྱིར་བདེན་པ་བཞིར་ངེས་ཤེ་ན། རྟོག་ལྡན་གྱི་བླང་དོར་བྱེད་པའི་ཡན་ལག་ལ་ནག་ཕྱོགས་
དང་དཀར་ཕྱོགས་གཉིས་སུ་ངེས་ལ། ཞེས་པ་ནས་གཞན་དུ་ཡང་མ་འདུས་པས་སོ། །བར་
དང་། ལྔ་པ་གོ་རིམ་ནི། ལྔ་པ་ནི། དང་པོར་ལམ་སྒོམ་པ་པོས་ཇི་ལྟར་གཏན་ལ་འབེབས་
པའི་རིམ་པ་དང་བསྟུན་ཏེ། རྒྱུད་བླ་མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ།།
ཞེས་པ་ནས་མཛོད་ལས། དེ་དག་ཇི་ལྟར་མངོན་རྟོགས་རིམ། །ཞེས་སོ། །ཞེས་དང་།
མངོན་རྟོགས་རྒྱན་ལས། རྒྱུ་དང་ལམ་དང་སྡུག་བསྔལ་དང་། །ཞེས་སོགས་སྐྱེ་རིམ་ཡིན་
པའི་མི་འགལ་ཚུལ་ཤེས་པར་བྱ། རང་རྒྱུ་ཀུན་འབྱུང་བདེན་པ་ལས་སྐྱེས་པའི་ཆ་ནས་བཞག་
པའི་ཟག་བཅས་ཀྱི་དངོས་པོ་དེ། སྡུག་བསྔལ་བདེན་པའི་མཚན་ཉིད། དབྱེ་ན། སྡུག་
བསྔལ་གྱི་སྡུག་བསྔལ། འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་གསུམ་
ཡོད་ཀྱང་སྡུག་བསྔལ་དངོས་ནི་དང་པོ་ཁོ་ནའོ། །ཟག་བཅས་ཀྱི་ཚོར་བ་བདེ་བ་གཉིས་པ་
ཡིན། ཟག་བཅས་ཀྱི་ཚོར་བ་བཏང་སྙོམས་གསུམ་པ་ཡིན་ནོ། །འདིའི་རྒྱུ་མཚན་ནི། ཟག་
བཅས་ཀྱི་ཚོར་བ་བདེ་སྡུག་གང་སྐྱེས་ཀྱང་འགག་པའི་ཚེ་དེའི་ངོ་བོར་བག་ལ་ཞ་ནས་ཆུད་
མི་ཟ་བར་གནས་ཏེ། རྐྱེན་དང་འཕྲད་ཚེ་སྡང་རུང་དུ་གནས་པ་སྟེ། གསོད་པའི་ཁྲིམས་



གསེར་ཕྲེང་དཀའ་གནད།
788
མ་ཁྲོལ་བར་གནས་སྐབས་བདེ་བ་མྱོང་ཡང་མཐར་སྡུག་བསྔལ་འབྱིན་པའི་ཁྲིམས་ཀྱིས་ཟིན་
པ་ལྟ་བུ་སྟེ། བདེ་ལམ་སོགས་ལས་ཤེས་པར་བྱའོ། །ཞེས་རྗེ་གུང་ཐང་པས་གསུངས། དབུ་
མ་བས། སྡུག་བསྔལ་ཆུང་འབྲིང་ཆེ་གསུམ་ལོག་ཙམ་གྱི་ཆ་ལ་བདེ་བ་ཆེ་འབྲིང་ཆུང་ངུར་
བཏགས་པ་ལས་གཞན་དུ་བདེ་བ་རང་མཚན་པ་མྱོང་རྒྱུ་མེད་པར་འདོད་པ་ལ། དངོས་
སྨྲས་ཕར་བཏགས་ཀྱི་འཇོག་ཚུལ་མི་ཤེས་པར་བསམ་གཏན་གསུམ་པ་ན་སྡུག་བསྔལ་ཡོད་
པར་ཐལ། དེ་ན་བདེ་བ་ཡོད་པའི་ཕྱིར། ཞེས་སོགས་ཀྱི་རྩོད་ཚུལ་མང་པོ་ཡོད་ཀྱང་མང་
དོགས་ནས་མ་བྲིས། བཞི་བརྒྱ་པ་ལས། ཡུལ་ནི་དགེ་བས་ཡིད་འོང་ན། །ཡུལ་དེའང་
ངན་པར་རྩི་བ་ཡིན། །གང་ཞིག་བཏང་བ་ཤེས་འགྱུར་བ། །དེ་གྲུབ་པ་ཡིས་ཅི་ཞིག་བྱ།།
ཞེས་འཕེན་བྱེད་དགེ་བ་བླང་བྱ་མ་ཡིན་པར་མ་ཟད། འཕངས་འབྲས་བདེ་བ་ཡང་སྡུག་
བསྔལ་གྱི་རང་བཞིན་ཅན་དུ་གསུངས་པ་ལ། དངོས་པོར་སྨྲ་བ་རྣམས་ཀྱིས་བདེ་བ་ལ་སྐུར་
བ་འདེབས་པར་རྩོད་ཚུལ་མཛོད་རང་འགྲེལ་ལས་གསུངས་པ་རྣམས་ཤེས་པར་བྱའོ། །གོང་
དུ་སྒྲིབ་པ་ཆོས་དབྱིངས་སུ་ཟད་པའི་ཆ་ཡང་ཆོས་དབྱིངས་ལས་བཞན་དུ་མེད་ཚུལ། ཆོས་
དབྱིངས་བསྟོད་པ་ལས། ཇི་ལྟར་ཚེས་པའི་ཟླ་བ་ལ། །སྐད་ཅིག་སྐད་ཅིག་རྒྱས་པར་མཐོང་།།
དེ་བཞིན་ས་ལ་བཞུགས་རྣམས་ཀྱང་། །རིམ་གྱིས་རིམ་གྱིས་རྒྱས་པར་མཐོང་། །ཇི་ལྟར་
ཡར་ངོའི་བཅོ་ལྔ་ལ། །ཟླ་བ་རྫོགས་པར་འགྱུར་བ་ལྟར། །དེ་བཞིན་ས་ཡི་མཐར་ཐུག་
ན༑ ༑ཆོས་ཀྱི་སྐུ་ཡང་རྫོགས་ཤིང་གསལ། །ཞེས་དང་། དབུ་མ་ལ་འཇུག་པ་ལས། ཤེས་
རབ་གནས་པས་འགོག་པ་ཐོབ་པར་འགྱུར། །ཞེས་སོགས་ཀྱི་སྟེང་ནས་གོ་བར་བྱ་རྒྱུ་མང་
ལ༑ ས་བཅུའི་རྣམ་གྲོལ་ལམ་དང་ངོ་བོ་གཅིག་པའི་འགོག་བདེན་བཅུ་སོ་སོར་ཐོབ་བམ་
འགོག་བདེན་གཅིག་ས་བཅུ་ཐོབ་རིམ་གྱིས་འཕེལ་བ་ཡིན་ནམ་དཔྱད་པར་བྱ།
གཉིས་པ་དམིགས་ཡུལ་བདེན་པ་བཞི་ལ་འདོམས་པ་ལ། གསེར་ཕྲེང་ལས། སྤྱི་
དང་། ཡན་ལག་གི་དོན་གཉིས་ལས། གཉིས་པ་ཡན་ལག་གི་དོན་ལ་གཉིས། སོ་སོར་



784
གསེར་ཕྲེང་དཀའ་གནད།
བཤད་པ་དང་། དོན་བསྡུ་པའོ། །དང་པོ་ལ་བཞི། འབྲས་བུ་སྡུག་བསྔལ། རྒྱུ་ཀུན་འབྱུང་།
འབྲས་བུ་འགོག་པ། རྒྱུ་ལམ་བདེན་ལ་གདམས་པའོ། །དང་པོ་ནི། སྡུག་བསྔལ་གྱི་བདེན་
པ་ལ་འདོམས་སོ། །དེ་གང་ན་ཟག་བཅས་ཀྱི་གཟུགས་སོགས་ཕུང་པོ་ལྔ་འབྲས་བུར་གྱུར་
པའི་སྟོང་པ་ཉིད་དང་། དེ་རྟོགས་པའི་ཡུལ་ཅན་ཤེར་ཕྱིན་དག་དེ་བཞིན་ཉིད་སྤྲོས་བྲལ་
གྱི་ངོ་བོར་གཅིག་པ་སྟེ་ཐ་དད་པ་མ་ཡིན་ནོ་ཞེས་བྱ་བ་ནིའོ། །ཞེས་པ་ནས་སྟོང་ཉིད་ཉི་ཤུ་
ལ་བརྩོན་ན་བརྩོན་ཞེས་བྱའོ། །ཞེས་སོ། །ཞེས་གཟུགས་ཕུང་དང་། ཕུང་པོ་ཕྱི་མ་བཞི་
དང་། སྐྱེ་མཆེད་བཅུ་གཉིས་དང་། ཁམས་བཅོ་བརྒྱད་དང་། བདེན་བཞི་དང་། རྟེན་
འབྲེལ་བཅུ་གཉིས་དང་། སྟོང་ཉིད་ཉི་ཤུ་དེ་བདུན་ལ་མདོ་སྦྱར་བ་བཞིན། འབུམ་དང་
ཁྲི་བརྒྱད་སྟོང་པར་སྟོང་པ་ཉིད་བདུན་པོ་འདི་དག་ལ་བརྩོན་ན་བརྩོན་ཞེས་བྱའོ། །ཞེས་
ཡུམ་གསུམ་ག་མཐུན་པར་ཡོད་པའི་དོན། གནོད་འཇོམས་ལས། ཕུང་པོ་ཁམས་བདེན་
པ་རྟེན་འབྲེལ་ཆོས་ཐམས་ཅད་འདུས་བྱས་མ་བྱས་རང་བཞིན་གྱིས་སྟོང་པ་ཉིད་ལ་བཤད་
དོ༑ ༑གོང་དུ་གཞུང་འགྲེལ་ནི་སྟོང་ཉིད་བཅུ་དྲུག་དང་སྐྱེ་འགག་ཀུན་བྱང་མེད་པའི་སྐབས་
སུ་རྩ་ཤེའི་ལུང་དྲངས་ནས་ཀླུ་སྒྲུབ་ཞབས་ཀྱི་རིགས་པ་ཇི་ལྟ་བ་བཞིན་དུ་འདོད་པ་འདུག་
པས། ཞེས་གསུངས་པ་ནི་ཀླུ་སྒྲུབ་ཀྱི་ལུང་དྲངས་པ་འདིའི་སྐབས་ཡིན་པར་ཤེས་པར་བྱ།
མདོ་ན་སྟོང་ཉིད་ཉི་ཤུ་ལ་བརྩོན་ན་བརྩོན་ཞེས་བྱའོ། །ཞེས་ཡོད་པ་ལ། ཡུམ་གསུམ་གཞུང་
འགྲེལ་གནོད་འཇོམས་ལས་སྟོང་ཉིད་བཅུ་དྲུག་གསུངས་པ་དཔྱད་བྱའོ། །གོང་གི་མདོ་བདུན་
གྱི་རྟེན་འབྲེལ་བཅུ་གཉིས་ཀྱི་མདོ་མ་གཏོགས་པའི་མདོ་དྲུག་སྡུག་བསྔལ་གྱི་བདེན་པ་ལ་
འདོམས་པའི་མདོ་ཇི་ལྟར་ཡིན་པ་དོགས་གནས་སོ། །འགྲེལ་བ་དོན་གསལ་ལས། ཀུན་
འབྱུང་བ་ལ་སྟོང་པ་ཉིད་དང་གཟུགས་ལ་སོགས་པ་རྒྱུར་གྱུར་པ་དག །ཞེས་ཀུན་འབྱུང་
བདེན་པར་གཟུགས་ཕུང་གསུངས་པ་དང་། ཐ་མི་དད་པ་ཉིད་ཀྱིས་གཟུགས་ལ་སོགས་པ་
ནི་ཀུན་འབྱུང་བ་དང་འགོག་པ་དང་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་



གསེར་ཕྲེང་དཀའ་གནད།
785
ཅན་མ་ཡིན་ནོ། །ཞེས་དེ་བཞིན་དུ་རྣམ་བྱང་ལ་ཡང་སྦྱར་བའི་ཕྱིར་དང་། དེའི་ཐད་ཀྱི་
གསེར་ཕྲེང་ལས། གཉིས་པ་ནི། སྡུག་བསྔལ་གྱི་ཕུང་པོ་ཀུན་འབྱུང་བའི་བདེན་པ་ལ་འདོམས་
སོ༑ ༑ཞེས་པ་ནས་འདི་ལས་ཉོན་མོངས་དང་རྣམ་བྱང་གཉིས་ཀ་བློས་བཏགས་པ་ཙམ་དུ་
བཤད་པ་ཡང་ག་ལ་མཚུངས། ཞེས་སོ། །དེའི་ཕྱིར་ཀུན་འབྱུང་བདེན་པར་གྱུར་པའི་གཟུགས་
ཕུང་ཡོད་དམ་སྙམ་པའི་དོགས་པ་དང་། ཕར་ཕྱིན་རང་ལུགས་ལ་རྣམ་རིག་མིན་པའི་གཟུགས་
གཟུགས་མཚན་ཉིད་པ་ཡིན་ནམ་སྙམ་པའི་དོགས་པ་སྐྱེ་སྲིད་པས་མཁས་པའི་དབང་པོ་རྣམས་
ནས་དགོངས་པར་མཛོད། །ཡིག་ཆར་སྡུག་བདེན་གྱི་མཚན་ཉིད་ལ་ཆ་བཞག་སྨོས་པ་འདི་
འདྲའི་གང་ཟག་གཅོད་པ་མཆན་འགྲེལ་ལྟར་རོ། །
སྐྱབས་གསུམ་བཤད་པ་ལ། གསེར་ཕྲེང་ལས། གསུམ་པ་ལ་གཉིས་སྤྱི་དང་ཡན་
ལག་གི་དོན་ནོ། །དང་པོ་ལ་བཞི། སྐྱབས་གསུམ་སོ་སོའི་ངོ་བོ། གནས་སྐབས་ཀྱི་སྐྱབས་
གསུམ། མཐར་ཐུག་གི་སྐྱབས་གཅིག །དཀོན་མཆོག་གི་སྒྲ་བཤད་པའོ། །དང་པོ་ལ་
གཉིས། ཉན་ཐོས་སྡེ་བ་དང་། ཐེག་ཆེན་པོའི་ལུགས་སོ། །དང་པོ་ནི། མཛོད་ལས། གང་
ཞིག་གསུམ་ལ་སྐྱབས་འགྲོ་དེ། །སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་
གཉིས་ཀ་དང་། །མྱ་ངན་འདས་ལ་སྐྱབས་སུ་འགྲོ །ཞེས་པ་ལྟར་རོ། །ཞེས་པ་ནས་མདོ་
སྡེ་བ་ཡང་སྐྱབས་གསུམ་འཇོག་ཚུལ་འདི་དང་མཐུན་ནོ། །ཞེས་གསུངས། དེ་ཡང་བྱེ་
སྨྲས་བརྟེན་པ་སངས་རྒྱས་ཀྱི་ཟག་མེད་ཀྱི་ཕུང་པོ་རྣམས་སངས་རྒྱས་དང་། སངས་རྒྱས་
མ་གཏོགས་པའི་ཉན་རང་གི་ཟག་མེད་ཀྱི་ཕུང་པོ་རྣམས་དགེ་འདུན་དང་། སངས་རྒྱས་
དང་ཉན་རང་གཉིས་ཀའི་རྒྱུད་ཀྱི་མྱང་འདས་ཆོས་དཀོན་མཆོག་ཏུ་འདོད་དོ། །འོ་ན་གཟུགས་
སྐུ་སངས་རྒྱས་མིན་ན། དེ་ལ་ངན་སེམས་ཀྱིས་ཁྲག་བྱུང་བས་མཚམས་མེད་དུ་མི་འགྱུར་
རམ་ཞེ་ན། རྟེན་ལ་གནོད་པས་བརྟེན་པ་ལ་ཡང་གནོད་དེ། དཔེར་ན། མིག་ལ་གནོད་
པས་མིག་ཤེས་ལ་གནོད་པ་བཞིན་ནོ་ཟེར། ཡང་ན་སངས་རྒྱས་ཀྱི་གཟུགས་ཕུང་སངས་



785
གསེར་ཕྲེང་དཀའ་གནད།
རྒྱས་ཡིན་ཀྱང་སངས་རྒྱས་དཀོན་མཆོག་མིན་ཟེར། གཞན་དུ་ན། སངས་རྒྱས་དང་དགེ་
འདུན་གྱིས་འཇིག་རྟེན་པའི་ཡིད་མངོན་དུ་བྱས་པ་ན་སངས་རྒྱས་དང་དགེ་འདུན་མིན་པར་
འགྱུར་ཏེ། སློབ་པ་དང་མི་སློབ་པ་ཟག་མེད་ཡིན་པས་དེ་དག་དང་འཇིག་རྟེན་པའི་ཡིད་
གཉིས་མངོན་གྱུར་ཏུ་ལྷན་ཅིག་ཏུ་མི་གནས་པས་དེའི་ཚེ་སློབ་མི་སློབ་མེད་ལ་རྟེན་ཡང་དེ་
དག་མིན་པས་སོ། །ཞེས་པའི་དོགས་པའོ། །དེས་ན་འདིར་སློབ་དཔོན་གྱིས་རྟེན་སངས་
རྒྱུས་སུ་བཤད་པ་ནི་མདོ་སྡེ་བའི་ཡང་འདོད་པར་མངོན་པས་ཁྱད་དེ་ཙམ་མ་གཏོགས་མདོ་
སྡེ་བ་ཡང་སྐྱབས་གསུམ་འཇོག་ཚུལ་འདི་དང་མཐུན་ནོ། །ཞེས་སོ། །ཡང་སྒྲའི་དོན་ལ་
དཔག་ན་བྱེ་སྨྲས་སངས་རྒྱས་དང་སངས་རྒྱས་དཀོན་མཆོག་གཉིས་ལ་ཁྱད་པར་བྱེད་དགོས་
སམ་སྙམ། དེས་ན་གོང་གི་རྩོད་པ་ལ་བྱེ་མདོ་གཉིས་ཀྱི་ལན་འདྲ་མི་འདྲ་དཔྱད་དགོས། སངས་
རྒྱས་ལ་སྐྱབས་སུ་འགྲོ་བ་ནི་སངས་རྒྱས་སུ་བྱེད་པའི་ཆོས་མི་སློབ་པ་ལ་སྐྱབས་སུ་འགྲོ་བ་
ཡིན་ཏེ། དེ་ཡང་གང་ཞིག་བརྙེས་བས་བས་བ་པོ་དེ་ལ་སངས་རྒྱས་ཞེས་བརྗོད་པ་སྟེ། སངས་
རྒྱས་ཀྱི་ཟད་པ་དང་མི་སྐྱེ་བ་ཤེས་པ་ཡིན་ལ་འཁོར་དང་བཅས་ན་ཟག་མེད་ཀྱི་ཕུང་པོ་ལྔའོ།།
ཞེས་གསུངས། དེ་ལྟར་ན་སངས་རྒྱས་བཅོམ་ལྡན་འདས་ལ་སངས་རྒྱས་ཞེས་བརྗོད་པའི་
སྒྲ་དངོས་མིང་དུ་འཇུག་གམ་མི་འཇུག །དང་པོ་ལྟར་ན། བྱེད་པའི་ཆོས། །ཞེས་གསུངས་
པ་དང་འགལ་ལ། གཉིས་པ་ལྟར་ན། སངས་རྒྱས་ལས་ཀྱི་གྲངས་སུ་བསྐང་སྟེ་ལས་བྱེད་
ན༈ ཞེས་སོགས་དང་། རང་རེ་ཡིག་ཆར། བདག་ཅག་གི་སྟོན་པ་སངས་རྒྱས་ཡིན་པར་
སངས་རྒྱས་སུ་བྱེད་པའི་བྱེད་ཆོས་དང་ལྡན་པའི་ཕྱིར། ཞེས་གསུངས་པ་དང་། མཛོད་
གནས་ལྔ་པའི་ཡིག་ཆར། སངས་རྒྱས་ཀྱི་ཐོབ་པ་ཟག་མེད་ཡིན་པར་གསུངས་པ་རྗེ་གུང་
ཐང་པས་དཔྱད་གསུངས་ལ། ལམ་བདེན་མ་གཏོགས་པའི་འདུས་བྱས་ཐམས་ཅད་ཟག་
བཅས་ཡིན་ལ། ཟག་བཅས་ཐོབ་པ་ཟག་བཅས་ཁོ་ན་ཡིན་པའི་ཕྱིར། དཔྱད་བྱ་འདིའོ།།
དབུ་མ་འཇུག་པ་ལས། ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་ཡང་འདོད་ཁ་



གསེར་ཕྲེང་དཀའ་གནད།
cs7
ཅིག་སེམས་གཅིག་འདོད། །ཅེས་གསུངས་པ་ལྟར་བྱེ་བྲག་སྨྲ་བ་ལ། ཕུང་པོའི་ཚོགས་ཙམ་
གང་ཟག་གི་མཚན་གཞིར་འདོད་པ་དང་། ཕུང་པོ་ལྔ་ཆར་གང་ཟག་གི་མཚན་གཞིར་འདོད་
པ་དང་། སེམས་གཅིག་བུ་གང་ཟག་གི་མཚན་གཞིར་འདོད་མཁན་གསུམ་ཡོད་པ་དེ་དག་
གི་ལུགས་ལ་སངས་རྒྱས་དཀོན་མཆོག་དང་དགེ་འདུན་དཀོན་མཆོག་གཉིས་ལ་གང་ཟག་
ཡོད་མེད་དང་། ཆོས་དཀོན་མཆོག་ལ་འདུས་མ་བྱས་ཡིན་པས་ཁྱབ་མ་ཁྱབ་དཔྱད། ཞུ་
བ་ལས། བཙུན་པ་སངས་རྒྱས་ལས་ཀྱི་ཁ་སྐོང་གི་གྲངས་སུ་བསྐང་སྟེ་བགྱིད་རུང་ངམ་
ཨུ་པ་ལི་མ་ཡིན་ནོ། །ཞེས་གསུངས་པའི་དོན། མདོ་རྩ་བར། རྒྱལ་བ་ནི་མི་མཐུན་པ་
བྱེད་པ་ཉིད་མ་ཡིན་ནོ། །ཁ་སྐོང་བ་ཉིད་མ་ཡིན་ནོ། །ཞེས་གསུངས་པའི་ཐད་ཀྱི་རྒྱ་ཆེར་
འགྲེལ་པ་ལས། དེ་ནི་དཀོན་མཆོག་གཞན་ཡིན་པས། དགེ་འདུན་གྱི་ལས་མི་མཐུན་བྱེད་
པ་ཉིད་མ་ཡིན་ནོ། །ཞེས་བྱ་བའི་ཐ་ཚིག་གོ །ཞེས་སོ། །མངོན་པ་སྡེ་བདུན་གྱི་ནང་ཚན།
བསྟན་བཅོས་གདགས་པ་ལས། གང་དག་སངས་རྒྱས་ལ་སྐྱབས་སུ་འགྲོ་བ་དེ་ནི་མི་སློབ་
པ་སངས་རྒྱས་སུ་བྱེད་པའི་ཆོས་དག་ལ་སྐྱབས་སུ་འགྲོའོ། །ཞེས་དང་། གང་ཞིག་ཀུན་
ལ་མུན་པ་གཏན་བཅོམ་ཞིང་། །ཞེས་པའི་རང་འགྲེལ་ལས གང་ཞིག་ཅེས་བྱ་བ་ནི་སངས་
རྒྱས་བཅོམ་ལྡན་འདས་ཀྱི་དབང་དུ་བྱས་ནས། ཞེས་དང་། མཛོད་རྩ་ལས། སངས་
རྒྱས་སུ་འགྱུར་གཞན་གསུམ་ཡང་། ཞེས་རང་རྒྱལ་ལ་དྲོད་རྩེ་བཟོད་པ་གསུམ་ནས་ཡང་
འཇུག །ཅེས་པ་སོགས་དཔྱད་བྱ་མང་ངོ༌། །
གསེར་ཕྲེང་ལས། གཉིས་པ། ཐེག་ཆེན་པའི་ལུགས་བཤད་པ་ལས། དང་པོ།
སངས་རྒྱས་དཀོན་མཆོག་ནི། རྒྱུད་བླ་མ་ལས། འདུས་མ་བྱས་ཤིང་ལྷུན་གྱིས་གྲུབ། །གཞན་
གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་
སངས་རྒྱས་ཉིད། །ཅེས་གསུངས་པ་ལྟར། འདུས་མ་བྱས་སོགས་ཡོན་ཏན་བརྒྱད་དང་
ལྡན་པའི་སྐྱབས་མཐར་ཐུག་སངས་རྒྱས་དཀོན་མཆོག་གི་མཚན་ཉིད། ཡོན་ཏན་བརྒྱད་



7s8
གསེར་ཕྲེང་དཀའ་གནད།
ནི༑ རང་བཞིན་རྣམ་དག་གི་ཡོན་ཏན་ཐོག་མཐའ་དབུས་གསུམ་སྐྱེ་འཇིག་གནས་གསུམ་
གྱིས་སྟོང་པ། གློ་བུར་རྣམ་དག་གི་ཡོན་ཏན་ལྷུན་གྱིས་གྲུབ་ཅིང་འབད་རྩོལ་དང་རྣམ་རྟོག་
ཐམས་ཅད་ཉེ་བར་ཞི་བ། ཇི་ལྟ་བ་མཁྱེན་པའི་སོ་སོ་རང་རིག་པའི་ཡེ་ཤེས་སྒྲ་རྟོག་སོགས་
གཞན་གྱི་རྐྱེན་གྱིས་རྟོགས་པ་མིན་པ། ཇི་སྙེད་པ་རིག་པའི་མཁྱེན་པ་ཕུན་ཚོགས། སྡུག་
བསྔལ་སྤོང་ཕྱིར་སྟོན་པའི་བརྩེ་བ་ཕུན་ཚོགས། ཉོན་མོངས་སྤོང་ཕྱིར་སྟོན་པའི་ནུས་པ་ཕུན་
ཚོགས། རང་དོན་ཆོས་སྐུ། གཞན་དོན་གཟུགས་སྐུ་དང་བརྒྱད། རྒྱས་བཤད་ནི། རྒྱུད་
བླ་ལས། ཐོག་མ་དབུས་མཐའ་མེད་པ་ཡི། །ཞེས་པ་ནས། ཕྱི་མ་གསུམ་ནི་གཞན་དོན་
ཡིན། །ཞེས་སོ། །ངོ་བོའི་སྒོ་ནས་རང་དོན་གྱི་སྐྱབས་དང་། གཞན་དོན་གྱི་སྐྱབས་གཉིས་
དང་། སྒྲས་བརྗོད་ཀྱིས་ཀུན་རྫོབ་དང་། དོན་དམ་པའི་སངས་རྒྱས་དཀོན་མཆོག་གཉིས་
ཡོད། དང་པོ། རང་དོན་གཞན་དོན་གྱི་སྐུ་ནི། རྒྱུད་བླ་མ་ལས། རང་དོན་གཞན་དོན་
དོན་དམ་སྐུ་དང་ནི། །དེ་ལ་བརྟེན་པའི་ཀུན་རྫོབ་སྐུ་ཉིད་དོ། །ཞེས་དང་། དེ་ཡང་རང་
དོན་དོན་དམ་པའི་སྐུ་དང་། གཞན་དོན་གྱི་སྐུ་ཀུན་རྫོབ་པའི་སྐུ་ཡིན་ལ། དེ་གཉིས་ཀྱི་ཁྱད་
པར་ནི། གདུལ་བྱ་ལ་དངོས་སུ་སྣང་མི་སྣང་གི་སྒོ་ནས་བཤད་དོ། །རྒྱུད་བླ་ལས། བདག་
ཉིད་ཀྱིས་ནི་འབྱོར་བའི་གནས། །དམ་པའི་དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱི་བརྡ་
ཡི་སྐུ། །ཕ་རོལ་ཕུན་སུམ་ཚོགས་པའི་གནས། །ཞེས་སོ། །དོན་དམ་དང་ཀུན་རྫོབ་པའི་
དོན་ནི། སངས་རྒྱས་སུ་འཇོག་བྱེད་དངོས་ནང་གི་སྤངས་རྟོགས་ཡིན་ལ། གཟུགས་སྐུ་
སངས་རྒྱས་སུ་བྱེད་པ་དེ་རྟེན་གྱིས་ཡིན་ཏེ། དཔེར་ན། ནོར་བུ་རིན་པོ་ཆེ་བཅུག་པའི་
སྣོད་ལ་ཡང་ཁམས་ཅན་དུ་བརྩི་བ་ལྟ་བུའོ། །འདི་བྱེ་སྨྲས་སངས་རྒྱས་དཀོན་མཆོག་འཇོག་
ཚུལ་དང་ཕྱོགས་འདྲ་ལ། བཤགས་བསྟོད་ལས། གཙོ་བོ་ཁྱོད་ལ་དེ་ལས་མཆོག་རབ་འགྱུར།།
ཆོས་སྐུ་ཉི་མ་བླ་ན་མེད་པའང་མངའ། །ཞེས་ཆོས་སྐུ་གཟུགས་སྐུ་ལས་མཆོག་ཏུ་བཤད་
པའང་དེ་ལ་དགོངས་སོ། །ཞེས་རྗེ་གུང་ཐང་པས་གསུངས། རྒྱུད་བླ་མ་ལས། སྤང་ཕྱིར་



གསེར་ཕྲེང་དཀའ་གནད།
csg
བསླུ་བའི་ཆོས་ཅན་ཕྱིར། །མེད་ཕྱིར་འཇིགས་དང་བཅས་པའི་ཕྱིར། །ཆོས་རྣམས་གཉིས་
དང་འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ནོ། །ཞེས་ལམ་གྱི་བགྲོད་པ་
མཐར་ཐུག་པར་མ་རྫོགས་ཀྱང་རྫོགས་པ་ལྟར་སྣང་བའི་ཆ་ནས་ཀུན་རྫོབ་པའི་སྐྱབས་དང་།
དེ་ཉིད་ལས། དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །ཐུབ་
པ་ཆོས་ཀྱི་སྐུ་ཅན་ཕྱིར། །ཞེས་ལམ་མམ་དགོས་དོན་མཐར་ཐུག་པར་རྫོགས་པར་སྣང་
ཞིང་དོན་ལའང་དགོས་དོན་མཐར་ཐུག་པར་རྫོགས་པའི་ཆ་ནས་དོན་དམ་པའི་སྐྱབས་ཡིན་
པའི་ཕྱིར་ན། ཀུན་རྫོབ་པའི་སྐུ་དང་། ཀུན་རྫོབ་པའི་སངས་རྒྱས་གཉིས་དོན་གཅིག་ཡིན་
མིན། དོན་དམ་པའི་སྐུ་དང་། དོན་དམ་པའི་སངས་རྒྱས་གཉིས་དོན་གཅིག་ཡིན་མིན་
རིགས་སྨྲ་རྣམས་ཀྱིས་དགོངས་པར་མཛོད། ཀུན་རྫོབ་དང་། དོན་དམ་པའི་སངས་རྒྱས་
དཀོན་མཆོག་གཉིས། སངས་རྒྱས་དཀོན་མཆོག་གི་ངོ་བོའི་དབྱེ་བ་མ་ཡིན་ཏེ། དེ་གཉིས་
པོ་གང་རུང་ཡིན་ན། སངས་རྒྱས་དཀོན་མཆོག་ཡིན་པས་མ་ཁྱབ་པའི་ཕྱིར། དེར་ཐལ།
དེ་བཞིན་གཤེགས་པའི་སྐུ་གཟུགས་དང་སྐུ་གདུང་གི་མཆོད་རྟེན་རྣམས་ཀུན་རྫོབ་པའི་སངས་
རྒྱས་དཀོན་མཆོག་ཡིན་པའི་ཕྱིར། གཞན་ཡང་མང་ངོ༌། །ཐུབ་པ་དགོངས་རྒྱན་དང་།
རྒྱུད་བླ་ཐོགས་འགྲེལ་དང་། དར་ཊཱིཀ་རྣམས་ལསཤེས་པར་བྱ། འདིར་མང་དོགས་ནས་
མ་བྲིས་སོ། །
གསེར་ཕྲེང་ལས། གཉིས་པ། ཆོས་དཀོན་མཆོག་ཀྱང་ཡོན་ཏན་བརྒྱད་དང་ལྡན་
པའོ། །དེ་ཡང་རྒྱུད་བླ་ལས། བསམ་མེད་གཉིས་མེད་རྟོག་མེད་པ། དག་གསལ་གཉེན་
པོའི་ཕྱོགས་ཉིད་ཀྱིས། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་
ཅན་དེ་ཆོས། །ཆགས་བྲལ་ཉིད་ནི་འགོག་པ་དང་། །ལམ་གྱི་བདེན་པ་དག་གིས་བསྡུས།།
གོ་རིམ་ཇི་བཞིན་དེ་དག་ཀྱང་། །ཡོན་ཏན་གསུམ་གསུམ་གྱིས་རིག་བྱ། །ཞེས་གསུངས་
པ་ལྟར། བསམ་མེད་གཉིས་མེད་སོགས་ཡོན་ཏན་བརྒྱད་དང་ལྡན་པའི་འཕགས་རྒྱུད་གྱི་



70
གསེར་ཕྲེང་དཀའ་གནད།
རྣམ་བྱང་བདེན་པ། ཆོས་དཀོན་མཆོག་གི་མཚན་ཉིད་དང་། ཡོན་ཏན་བརྒྱད་ནི། བསམ་
དུ་མེད་པའི་དེ་རྟོག་པས་མུ་བཞི་གང་དུ་ཡང་བརྟག་མི་ནུས་པ་དང་། སྒྲས་བརྗོད་དུ་མེད་
པ་དང་། འཕགས་པའི་མཉམ་གཞག་གི་ཡུལ་ཡིན་པ་སྟེ། མདོར་ན་སྒྲ་རྟོག་གི་ཡུལ་མིན་
ཞིང་འཕགས་པའི་མཉམ་གཞག་གི་ཡུལ་ཡིན་པའོ། །ཞེས་སོ། །ཁྱད་པར་དེ་གསུམ་ནི་
འགོག་བདེན་སྟོང་ཉིད་དུ་འདོད་པའི་ལུགས་ལ་འགོག་བདེན་གཞི་བཅས་ཀྱི་སྟེང་དུ་བློ་ལ་
འཆར་བདེ་ཙམ་ཡིན་རུང་ལམ་བདེན་ལའང་འཆར་མི་བདེ་ལ། ལུགས་གཞན་ལ་འགོག་
ལམ་གཉིས་ཀར་ཁྱད་པར་དེ་གསུམ་ཚང་བ་འཆར་དཀའོ། །ཡང་ན། བྱང་ས་ལས། བཏགས་
པའི་ཚིག་གི་མཚན་མའི་གཞི། བཏགས་པའི་ཚིག་གི་མཚན་མའི་རྟེན་དུ་གྱུར་པ། བརྗོད་
དུ་མེད་པའི་དངོས་པོ། ཞེས་པའི་ཁྱད་ཆོས་གསུམ་དང་། དབུ་མ་ལ་འཇུག་པ་ལས། སེམས་
ཙམ་པའི་འདོད་པ་བརྗོད་པའི་སྐབས་སུ། ཡོད་དང་སྤྲོས་ཀུན་ཡུལ་མིན་རང་བཞིན་ཡོད།།
ཅེས་ཆོས་གསུམ་གསུངས་པ་སྦྱར་ཏེ། གཉིས་ཀའི་ཐད་དུ། དོན་དམ་པར་སྒྲ་རྟོག་གི་ཡུལ་
མ་ཡིན་པའམ། བརྗོད་དུ་མེད་པ་དང་། ཞེས་གསུངས་ལ། དོན་དམ་པར་དེའི་ཡུལ་
མིན་ཚུལ་ཡང་། གནས་ཀྱི་བཀོད་པ་ལྟ་བུ་ཞིག་གཞན་གྱིས་བརྗོད་པའི་ཚེ་བློར་ལམ་གྱིས་
འཆར་རྒྱུ་ཡོད་པ་དེ་སྒྲ་སྤྱི་ཡིན་གྱི་དོན་དངོས་མ་ཡིན་ཏེ། དེ་ཡིན་ན་མིག་གིས་མཐོང་བ་
ལྟར་རྩི་ཤིང་སོགས་ཀྱང་འཆར་དགོས་པ་ལ། དེ་དག་འཆར་བ་སོ་སོ་ནས་བརྗོད་དགོས་
ཀྱི་བརྡ་གཅིག་གིས་ཁྱད་པར་ཀུན་བློར་འཕན་མི་ནུས་པའི་ཕྱིར། སེལ་བའི་རྣམ་པའི་འཇུག་
ཚུལ་དེ་ཡིན་ཏེ། རྣམ་རྩ་ལས། ཁྱད་པར་རྣམས་ལ་བརྡ་དག་ནི། །འཇུག་པ་སྲིད་པ་ཡོད་
མ་ཡིན། །ཞེས་དང་། དགོངས་པ་རབ་གསལ་ལས། དངོས་སུ་ན་བཏགས་པའི་རྣམ་པ་
འཛིན་པའི། ཞེས་གསུངས་པའི་ཕྱིར། དེར་མ་ཟད་ཞིབ་ཏུ་ཕྱེ་ན་བརྗོད་པ་པོའི་རྟོགས་དུས་
ཀྱི་དེ་ཁོ་ནའི་དོན་སྤྱི་ཡིན་གྱི་སྐབས་དེར་ཡོད་པ་དེའི་སྒྲ་སྤྱི་ཡིན་པར་མ་ངེས་ཏེ། སྐབས་
དེར་ཡུལ་ཇི་ལྟར་ཡོད་ཀྱང་བློ་ལ་དེའི་བཤད་ལྟར་གྱི་རྣམ་པ་ཞིག་འཆར་བའི་ཕྱིར། འོན་
-..



གསེར་ཕྲེང་དཀའ་གནད།
791
ཀྱང་། སངས་རྒྱས་ཀྱི་གསུང་གིས་ཁྱད་པར་ཡང་བརྗོད་པས། སེལ་འཇུག་མ་ཡིན་པར་
བླ་མ་དག་འཆད་ཀྱང་། གཅིག་གིས་བློར་མཉམ་དུ་མི་འཕེན་པས་དཔྱད་དགོས། ཞེས་
གུང་ཐང་པས་གསུངས་པ་ལྟར་དོན་དམ་པར་སྒྲ་རྟོག་གི་ཡུལ་མ་ཡིན་པ་ལ་བྱེད་དམ། གཞན་
དུ་ན། གཞི་གྲུབ་ན་རྟོག་ཡུལ་ན་ཡོད་པ་དང་སྒྲའི་བརྗོད་བྱ་ཡིན་པའི་མ་ཁྱབ་པར་ཐལ་བའི་
ཕྱིར། ཡང་ན་རྟོག་པའི་ཡུལ་ལ་སྣང་ཡུལ་ཞེན་ཡུལ་སོགས་དང་། སྒྲའི་བརྗོད་བྱ་ལ་དངོས་
ཀྱི་བརྗོད་བྱ་དང་ཞེན་པའི་བརྗོད་བྱ་རྣམས་ཀྱི་སྟེང་ནས་ཞིབ་ཆ་ཕྲ་མོ་ཡོད་དམ་རིགས་སྨྲ་
རྣམས་ཀྱིས་དཔྱད་པར་བྱ། བློ་ལ་འཆར་ཞེས་པའི་བློ་དེ་བློ་རིག་བདུན་གྱི་ནང་ནས་གང་
ཡིན། རིགས་ལམ་མ་སྦྱང་བའི་སོ་སྐྱེ་རང་འགའ་བའམ་འཇིག་རྟེན་ཕལ་བའི་བློ་ལ་འཆར་
ཞེས་པ་ཕལ་ཆེ་བ་ཡིད་དཔྱོད་དམ་ཐེ་ཚོམ་ཡང་ཡོང་སྲིད། རྟོག་པ་ལོག་ཤེས་སམ་ལོག་
ལྟ༑ འཁྲུལ་བྲལ་དཀོན་པོ་མིན་ནམ་བསམ། ཐལ་འགྱུར་བས་འཇིག་རྟེན་ཤེས་ངོ་ལ་ལྟོས་
ཏེ༑ ཡང་ལོག་ཀུན་རྫོབ་ཡོད། ཅེས་པའི་འཇིག་རྟེན་པའི་ཤེས་པ་དང་། ཐ་སྙད་པའི་
ཚད་མ་ལ་ཚད་མ་དགོས་མི་དགོས་སོགས་དཔྱད་བྱ་མང་ངོ་། གོང་གི་ཡོན་ཏན་དེ་གསུམ་
ནི་འགོག་བདེན་གྱི་ཡོན་ཏན་དང་། དེ་ཡང་དང་པོ་ནི་རང་བཞིན་རྣམ་དག་དང་། ཕྱི་མ་
གཉིས་གློ་བུར་དྲི་བྲལ་གྱི་ཆ་ཡིན་ནོ། །དག་པ་དང་། གསལ་བ་དང་། གཉེན་པོའི་ཕྱོགས་
ཀྱི་ཡོན་ཏན་གསུམ་ནི། ལམ་བདེན་གྱི་ཡོན་ཏན་ཡིན་པ་ནི། ཡོན་ཏན་གསུམ་གསུམ་གྱིས་
རིགས་པར་བྱ། ཞེས་དང་། གང་ཞིག་ཆགས་པ་དང་བྲལ་བ་འགོག་བདེན་གྱི་ཡོན་ཏན་
དང་། གང་གིས་ཆགས་པ་དང་བྲལ་བ་ལམ་བདེན་གྱི་ཡོན་ཏན་དང་བརྒྱད་དོ། །ཆགས་
བྲལ་ཉིད་ནི་འགོག་པ་དང་། །ལམ་གྱི་བདེན་པ་དག་གིས་བསྡུས། །ཞེས་སོ། །གསེར་
ཕྲེང་ལས། རྩ་བར་སྤྱིར་འགོག་པ་དང་ལམ་ཙམ་ཞིག་ཆོས་དཀོན་མཆོག་ཏུ་གསུངས་ཀྱང་
ཐེག་ཆེན་གྱི་འགོག་ལམ་ལ་གཟུང་དགོས་ལ་ལམ་བདེན་ཡང་སྐབས་འདིར་ཐེག་ཆེན་གྱི་མཐོང་
སྒོམ་གཉིས་ལ་བྱ་སྟེ། ཞེས་གསུངས་པ་དངོས་བསྟན་གཙོ་བོའི་དབང་དུ་བྱས་པ་ཡིན་ནམ།



79a
གསེར་ཕྲེང་དཀའ་གནད།
མི་སློབ་ལམ་མི་གསུངས་པ་ཆོས་སྐུའི་རྒྱུའི་དབང་དུ་བྱས་པ། ཆོས་དཀོན་མཆོག་གི་འགྲེལ་
པར་གསུངས་པ་གསེར་ཕྲེང་དུ་གསལ་བའི་ཕྱིར། ངོ་བོའི་དབྱེ་བ་འགོག་ལམ་གཉིས་དང་།
སྒྲས་བརྗོད་ཀྱི་དབྱེ་བ་དོན་དམ་ཀུན་རྫོབ་གཉིས་ཀྱི་དེ་གཉིས་ཡོད་ཀྱང་དབྱེ་བ་དངོས་མིན་
ཏེ༑ རྒྱུད་བླ་དར་ཊཱིཀ་ལས། ཀུན་རྫོབ་པ་ནི་གསུང་རབ་ཀྱི་ཚོགས་སོ། ཞེས་གསུངས་
པའི་ཕྱིར་ན། གསུང་རབ་ཡན་ལག་བཅུ་གཉིས་ལྟ་བུ་ཀུན་རྫོབ་པའི་ཆོས་དཀོན་མཆོག་ཡིན་
ཀྱང་ཆོས་དཀོན་མཆོག་མ་ཡིན་ནོ། །
གསེར་ཕྲེང་ལས། གསུམ་པ་དགེ་འདུན་དཀོན་མཆོག་ནི། ཞེས་པ་ནས་སྔ་མ་ལྟ་
བུར་མི་གསལ་བས་བདག་གིས་དོར་རོ། །ཞེས་སོ། །དེ་ཡང་རྒྱུད་བླ་མ་ལས། ཇི་ལྟ་ཇི་
སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས།
བླ་མེད་ཡོན་ཏན་དང་ལྡན་ཉིད། །ཅེས་གསུངས་པ་ལྟར། རིག་གྲོལ་གྱི་ཡོན་ཏན་བརྒྱད་
དང་ལྡན་པའི་ཐེག་ཆེན་འཕགས་པ། ཐེག་ཆེན་གྱི་དགེ་འདུན་དཀོན་མཆོག་གི་མཚན་ཉིད།
ཡོན་ཏན་བརྒྱད་ནི། རྒྱུད་བླ་དར་ཊཱིཀ་ལས། དོན་བརྒྱད་པོ་ཇི་ལྟ་བ་རིག་པ་དང་། ཇི་
སྙེད་པ་རིག་པ་དང་། སོ་སོ་རང་གིས་རིག་པ་དང་། ཆགས་པའི་སྒྲིབ་པ་ལས་གྲོལ་བ་
དང་། ཐོགས་པའི་སྒྲིབ་པ་ལས་གྲོལ་བ་དང་། དམན་པའི་སྒྲིབ་པ་ལས་གྲོལ་བ་དང་། སྤྱི་
གཉིས་བགྲངས་པས་རིག་པ་དང་། རྣམ་པར་གྲོལ་པའོ། །ཞེས་གསུངས། རང་རྒྱུད་
པའི་ལུགས་ལ། ཆགས་སྒྲིབ་དང་། ཐོགས་སྒྲིབ་གཉིས་ཇི་ལྟ་ཇི་སྙེད་ལ་རྨོངས་པའི་ཆ་
ནས་སོ་སོར་ཕྱེ་ཡང་གཉིས་ཀ་ཤེས་སྒྲིབ་ཡིན་པ་སྐབས་བཞི་པའི་སྡོམ་ལྟར་དང་། ཐལ་
འགྱུར་བའི་ལུགས་ལ་ཆགས་སྒྲིབ་བདེན་འཛིན་དང་། ཐོགས་སྒྲིབ་ཤེས་སྒྲིབ་ཡིན་པ་འགྲེལ་
པའི་ཟིན་བྲིས་ལྟར་རོ། །དེ་དག་གི་ཁུངས་དབུས་མཐའ་རྩ་འགྲེལ་སྒྲིབ་པའི་ལེའུ་སོགས་
སོ༑ ༑དམན་སྒྲིབ་ལ་ཉོན་སྒྲིབ་འཇོག་ཀྱང་དེ་ཡིན་ན། ཉོན་སྒྲིབ་ཡིན་མི་དགོས་སྟེ། ཉན་
ཐོས་འཇིགས་སྲེད་ཀྱི་སྒྲིབ་པ་དང་། རང་རྒྱལ་བརྩེ་མེད་ཀྱི་སྒྲིབ་པ་གཉིས་དམན་སྒྲིབ་ཡིན་



གསེར་ཕྲེང་དཀའ་གནད།
738
པ་རྒྱུད་བླར་གསུངས་པའི་ཕྱིར། དེ་ལའང་ཐལ་རང་མི་འདྲ་བའི་ཞིབ་ཆ་བྱའོ། །ཐལ་
འགྱུར་པས་ཐོགས་སྒྲིབ་ཅི་རིགས་ལས་གྲོལ་བ་ས་བརྒྱད་པ་ནས་བཞག་པས། རྒྱུད་བླ་མའི་
དངོས་བསྟན་གྱི་དགེ་འདུན་ས་བརྒྱད་པ་ནས་བཞག་དགོས་ཟེར། བློ་ལྡན་ཕྱིར་མི་ལྡོག་པའི་
ཚོགས། །ཞེས་དང་། མངོན་རྟོགས་རྒྱན་ལས། ངེས་འབྱེད་ཡན་ལག་ནས་བཟུང་སྟེ།།
མཐོང་དང་གོམས་པའི་ལམ་དག་ལ། །བྱང་ཆུབ་སེམས་དཔའ་གང་དག་གནས། དེ་འདིར་
ཕྱིར་མི་ལྡོག་པའི་ཚོགས། །ཞེས་གསུངས། དེ་ལའང་ཐལ་རང་མི་འདྲ་བའི་ཞིབ་ཆ་ཡོད་
དམ་དཔྱད། གཞན་ཡང་། ཇི་ལྟ་བ་རིག་པ་ནི། རྒྱུད་བླ་མ་ལས། འགྲོ་བ་ཞི་བའི་ཆོས་
ཉིད་དུ། །རྟོགས་ཕྱིར་ཇི་ལྟ་ཉིད་དེ་ཡང་། །ཞེས་དང་། ཇི་སྙེད་པ་རིག་པ་ནི། དེ་ཉིད་
ལས། ཐམས་ཅད་མཁྱེད་པའི་ཆོས་ཉིད་ནི། །སེམས་ཅན་ཐམས་ཅད་ལ་ཡོད་པ། །མཐོང་
ཕྱིར་ཇི་སྙེད་ཡོད་པ་ཉིད། །ཅེས་དང་། སོ་སོ་རང་གིས་རིག་པ་ནི། དེ་ཉིད་ལས། དེ་
ལྟར་རྟོགས་པ་གང་ཡིན་དེ། སོ་སོ་རང་ཤེས་མཐོང་བ་ཉིད། །ལུང་འདིའི་དོན་རྒྱུད་བླ་
དར་ཊཱིཀ་ལས། ཇི་ལྟ་བ་དང་ཇི་སྙེད་པ་འཕགས་པ་རྣམས་ཀྱིས་མངོན་སུམ་དུ་རྟོགས་པ་
གང་ཡིན་པ་དེ་སོ་སོ་རང་གི་རིག་པའི་ཡེ་ཤེས་ཀྱིས་མཐོང་བ་ཉིད་དོ། །ཞེས་ཡེ་ཤེས་དེ་
སྔ་མ་གཉིས་ཀྱི་སྤྱི་ལ་སྦྱར་བ་རང་རྒྱུད་པ་ལྟ་བུའི་ལུགས་ལ་རུང་ནའང་། རྒྱུད་བླ་མ་ཐལ་
འགྱུར་བའི་རང་གཞུང་ཡིན་པས། དམན་སྒྲིབ་སྤངས་པ་དང་། ཐོགས་སྒྲིབ་ཅི་རིགས་
སྤངས་པ་དང་། ཆགས་སྒྲིབ་སྤངས་པའི་འགོག་བདེན་དེ་རྣམས་རང་སྟེང་དུ་མཐོང་བའི་
ཡེ་ཤེས་གཅིག་ལ་སོ་སོ་རང་རིག་པར་བཞག་ན། ཐལ་འགྱུར་བའི་གྲུབ་མཐའི་ཁོག་དང་
འགྲིག་པར་སྣང་ལ། རྒྱུད་བླར་ཡང་འདིའི་མཇུག་དུ་གྲོལ་བའི་ཡོན་ཏན། དྲི་མེད་དབྱིངས་
ལ་ཆགས་མེད་དང་། །ཐོགས་མེད་ཕྱིར་དེ་དག་པ་ཡིན། །ཞེས་བཤད་པ་འགྲེལ་བས་ཀྱང་
ཁ་མ་ཕྲལ་བར་བཤད་དོ། །དེ་ལྟ་བུའི་འབྲེལ་མ་གོ་བར་ཡོན་ཏན་བརྒྱད་དུ་སོ་སོར་བགྲང་
ན་གནད་མི་གོ་བས། གསེར་ཕྲེང་ལས། ཁ་ཅིག་ཇི་ལྟ་ཇི་སྙེད་ནང་རིག་པ་སྟེ་གསུམ། ཆགས་



794
གསེར་ཕྲེང་དཀའ་གནད།
སྒྲིབ་ཐོགས་སྒྲིབ་དམན་སྒྲིབ་ལས་གྲོལ་བ་གསུམ། དང་པོ་གསུམ་ནི་རིག་པ་དང་ཕྱི་མ་གསུམ་
ནི་གྲོལ་བ་ཕུན་ཚོགས་ཀྱི་ཡོན་ཏན་དུ་བྱས་ནས་དགེ་འདུན་ཡོན་ཏན་བརྒྱད་ལྡན་དུ་འཆད་
པ་ནི་འོལ་སྤྱི་ཙམ་སྦྱར་དུ་རུང་ཡང་འགྲེལ་པས་མ་བཤད་ཅིང་རྩ་བ་ཡང་སྔ་མ་ལྟ་བུར་མི་
གསལ་བས་བདག་གིས་དོར་རོ། །ཞེས་ཟུར་ཟ་ཡང་དེ་ལ་ཡིན་གྱི་ཡོན་ཏན་བརྒྱད་དུ་ཕྱེ་
བ་ཙམ་ལ་མིན་ནམ་སྙམ། ཞེས་རྗེ་གུང་ཐང་པས་གསུངས། ཐལ་འགྱུར་བའི་ལུགས་ལ་
ཤེས་སྒྲིབ་སྤངས་པའི་འགོ་ས་བརྒྱད་པ་ནས་བརྩམས་པས་ཞིབ་ཆ་དེ་དག་བྱེད་དགོས་བྱུང་
ངོ་༑ ༑དེས་ན་ཐལ་འགྱུར་བའི་ལུགས་ལ། ཐེག་ཆེན་གྱི་དགེ་འདུན་གྱི་མཚན་ཉིད་ལ་ཡང་།
རིག་གྲོལ་གྱི་ཡོན་ཏན་གཉིས་ལྡན་ཙམ་སྦྱར་ན་རུང་ངམ་སྙམ། སྒྲས་བརྗོད་ཀྱི་དབྱེ་བ་དོན་
དམ་དང་ཀུན་རྫོབ་པའི་དགེ་འདུན་དཀོན་མཆོག་གཉིས་ཡོད་ཀྱང་དབྱེ་བ་དངོས་མ་ཡིན་
ཏེ༑ སོ་སྐྱེའི་དགེ་སློང་ལམ་མ་ཞུགས་པ་བཞི་དང་། ཚོགས་སྦྱོར་བ་རྣམས་ཀུན་རྫོབ་པའི་
དགེ་འདུན་དཀོན་མཆོག་ཡིན་པའི་ཕྱིར། རྒྱུད་བླ་མའི་དངོས་བསྟན་གཙོ་བོའི་དགེ་འདུན་
དཀོན་མཆོག་ས་བརྒྱད་པ་ནས་བཞག་ན་ཐལ་འགྱུར་བའི་ལུགས་ལ་རུང་ཡང་རྒྱུད་པའི་ལུགས་
ལ་ཤེས་སྒྲིབ་སྤངས་པའི་འགོ་ས་དང་པོ་ནས་བརྩམས་པས་མི་འདྲའོ་སྙམ་དཔྱད།
གསེར་ཕྲེང་ལས། གོང་གི་ས་བཅད་གཉིས་པ་གནས་སྐབས་ཀྱི་སྐྱབས་གསུམ་བཤད་
པ་ནི། གཉིས་པ་ནི། རྒྱུད་བླ་ལས། སྟོན་པ་བསྟན་པ་སློབ་དོན་གྱིས། །ཐེག་པ་གསུམ་
དང་བྱེད་གསུམ་ལ། །མོས་པ་རྣམས་ཀྱི་དབང་བྱས་ནས།. །སྐྱབས་གསུམ་རྣམ་པར་བཞག་
པ་ཡིན། །ཞེས་པ་འདིས་ནི་དགོས་པ་གསུམ་གྱི་ཕྱིར་གང་ཟག་དྲུག་གི་དབང་དུ་བྱས་ནས་
སྐྱབས་གསུམ་རྣམ་པར་བཞག་གོ །ཞེས་གསུངས། དེའི་དོན་ནི། གསེར་ཕྲེང་ལས། གོང་
དུ་རྗེ་བཙུན་གྱིས་སྐྱབས་གསུམ་བཞག་པའི་ཚུལ་དང་། ཐུན་མོང་གི་མདོ་ལས་དེ་བཞིན་
གཤེགས་པས་རྐང་གཉིས་རྣམས་ཀྱི་མཆོག་ལ་སངས་རྒྱས་དང་། འདོད་ཆགས་དང་བྲལ་
བའི་མཆོག་མྱང་འདས་ལ་ཆོས་དང་། ཚོགས་རྣམས་ཀྱི་མཆོག་སྐྱེས་བུ་ཟུང་བཞི་ལ་དགེ་



གསེར་ཕྲེང་དཀའ་གནད།
795
འདུན་དུ་བཞག་པ་མི་མཐུན་པས། དེ་ལ་བསམས་ནས་མདོར་སྐྱབས་གསུམ་བཞག་ཚུལ་
འདིའི་དགོངས་པ་དང་གང་ཟག་དྲིས་སོ། །དེའི་ལན་ཡང་ཞེས་པ་ནས་ཐུན་མོང་གི་སྐྱབས་
ཀྱི་རྣམ་བཞག་ཡིན་ནོ།, །ཞེས་གསུངས། དེ་ནི། སངས་རྒྱས་འབྲས་བུར་འཛིན་པའི་ཐེག་
ཆེན་གྱི་ལམ་དུ་ཞུགས་པ་དང་མ་ཞུགས་གང་ཟག་གཉིས་ཀྱི་ངོར། དགོས་པ་སྐྱབས་གསུམ་
གྱི་ནང་ནས་སངས་རྒྱས་ཀྱི་ཆེ་བ་བསྟན་པའི་ཕྱིར་དུ་སངས་རྒྱས་སུ་བཞག་གོ །རྟེན་འབྲེལ་
ཡན་ལག་བཅུ་གཉིས་རྟོགས་ནས་འཁོར་བའི་སྡུག་བསྔལ་ཟད་པར་འདོད་པའི་རང་རྒྱལ་
རིགས་ཅན་ལམ་དུ་ཞུགས་པ་དང་མ་ཞུགས་གང་ཟག་གཉིས་ཀྱི་ངོར། དགོས་པ་སྐྱབས་
གསུམ་གྱི་ནང་ནས་ཆོས་དཀོན་མཆོག་གི་ཡོན་ཏན་བསྟན་པའི་ཆེད་དང༌། སྲིད་པ་ཐ་མའི་
ཚེ་སློབ་དཔོན་དང་དགེ་འདུན་ལ་ལྟོས་པའི་ཉན་ཐོས་ཀྱི་ལམ་དུ་ཞུགས་པ་དང་མ་ཞུགས་པའི་
གང་ཟགོ་གཉིས་ཀྱི་ངོར། དགོས་པ་སྐྱབས་གསུམ་གྱི་ནང་ནས་དགེ་འདུན་དཀོན་མཆོག་
གི་ཡོན་ཏན་བསྟན་པའི་ཕྱིར་དུ་དགེ་འདུན་དཀོན་མཆོག་སྐྱབས་སུ་བསྟན་པ་དེ་སྔར་གྱི་ལན་
ཡིན་ནོ། །རིགས་ཅན་གསུམ་པོ་རེ་རེ་ཀྱང་གསུམ་ག་ལ་སྐྱབས་སུ་འགྲོ་བ་མ་ཡིན་ནམ།
ཅིའི་ཕྱིར་རེ་རེ་བཞག་ཅེ་ན། རྒྱུའི་སྐྱབས་འགྲོའི་དབང་དུ་བྱས་ན་རེ་རེ་ཀྱང་གསུམ་ག་ལ་
སྐྱབས་སུ་བྱེད་ཀྱང་། འདི་ནི་རང་རང་གི་ཐུན་མོང་མ་ཡིན་པའི་ཐོབ་བྱའི་འབྲས་བུའི་སྐྱབས་
འགྲོའི་དབང་དུ་བྱས་པའི་ཕྱིར་རོ། །དེ་ལྟར་ན་ཚུལ་འདི་ནི་ཐེག་པ་གསུམ་ལ་གནས་པ་
རྣམས་རིམ་གྱིས་ཐེག་ཆེན་ལ་དྲང་བའི་ཆེད་ཡིན་པས་དྲང་དོན་ནོ། །ཞེས་གསུངས་པའི་
ཕྱིར། མཐར་ཐུག་ཐེག་པ་གསུམ་དུ་འདོད་པའི་ལུགས་ལ་ངེས་དོན་ཡིན་ནམ་དཔྱད་པར་
བྱ༑ དོན་འདི་ལ་རྒྱུད་བླའི་ཊིཀ་བྱེད་ཕལ་མོ་ཆེས་གཞན་དུ་བཤད་པ་རྣམས་གསེར་ཕྲེང་
ལས་ཤེས་པར་བྱ། འདིར་མང་དོགས་ནས་མ་བྲིས་སོ། །
གསེར་ཕྲེང་ལས། གོང་གིས་བཅད་གསུམ་པ་མཐར་ཐུག་གི་སྐྱབས་གཅིག་བཤད་
པ་ནི། གསུམ་པ་ནི། སངས་རྒྱས་འབའ་ཞིག་གོཏན་གྱི་སྐྱབས་ཡིན་ནོ། །འོ་ན་མཐར་



796
གསེར་ཕྲེང་དཀའ་གནད།
ཐུག་གི་སྐྱབས་ལ་དཀོན་མཆོག་གསུམ་མ་ཚང་བར་འགྱུར་ཞེ་ན། སངས་རྒྱས་ཀྱི་ཐུགས་
རྒྱུད་ཀྱི་འགོག་ལམ་ཆོས་ཡིན་ལ། ཆོས་ཀྱི་སྐུ་ཐོབ་ན་ཐེག་པ་གསུམ་གྱི་ཚོགས་ཀྱང་མཐར་
ཕྱིན་པར་འགྱུར་བའི་ཕྱིར་ཏེ། རྒྱུད་བླ་ལས། དམ་པའི་དོན་དུ་འགྲོ་བ་ཡི། །སྐྱབས་ནི་
སངས་རྒྱས་ཉག་གཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་
ཐུག་ཕྱིར། །ཞེས་པ་ནས་ཆོས་ཀྱི་སྐུ་ཅན་ཡིན་པའི་ཕྱིར་དང་ཞེས་སོ། །ཞེས་གསུངས།
དེའི་ཕྱིར་ན། ཡེ་ཤེས་ཆོས་སྐུ་དོན་དམ་པའི་སྐྱབས་གསུམ་ག་ཡིན་ལ། སེམས་ཙམ་པ་
དང་མདོ་སྡེ་སྤྱོད་པ་བ་རྣམ་ཤེས་བདག་གི་མཚན་གཞིར་འདོད་པས་ཀུན་རྫོབ་པའི་སྐྱབས་
གསུམ་གའི་གཞི་མཐུན་དུ་འདོད་དགོས་པར་སྣང་ལ། རྣམ་འབྱོར་སྤྱོད་པ་བ་དེ་ལྟར་མ་
ཡིན་པར་ཕུང་པོའི་ཚོགས་ཙམ་གྱི་ང་ཞིག་འཇོག་སྟེ། འགྲེལ་ཆེན་ལས། རྒྱུན་ཉིད་ཀྱིས་
ནི་གང་ཟག་ཞེས་བྱ་བ་ནི་གཅིག་གོ །ཞེས་དང་། ཕར་ཕྱིན་ལམ་ཊིཀ་ལས། སློབ་དཔོན་
གྱིས་ཕུང་པོའི་རྒྱུན་གང་ཟག་ལ་འཇོག་པས་གང་ཟག་བདེན་པར་འཛིན་པ་ནི་ཕུང་པོ་ལས་
བདེན་པར་འཛིན་པ་ཡིན་ལ། ཞེས་གུང་ཐང་པས་གསུངས།
གསེར་ཕྲེང་ལས། གོང་གི་ས་བཅད་བཞི་པ། དཀོན་མཆོག་གི་སྒྲ་བཤད་པ་ནི།
བཞི་པ་ནི། རྒྱུད་བླ་ལས། འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་
རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད།།
ཅེས་པ་ལྟར་རོ། །ཞེས་སོ། །སྒྲ་བཤད་དེ་དྲུག་གི་དོན་ཕན་ཚུན་ཡིན་ཁྱབ་མཉམ་ཡིན་མིན་
གཞོན་ནུ་རྣམས་ཀྱིས་དོགས་བཟུང་གནང་། རྒྱུ་སྐྱབས་དང་འབྲས་སྐྱབས་གཉིས་འགལ་
ལམ་མི་འགལ་ཞེ་ན། མི་འགལ་སྟེ། སྟོན་པ་ཤཱཀྱ་ཐུབ་པ། ཁྱེའུ་སྣང་བྱེད་དང་ང་ལས་
ནུའི་འབྲས་སྐྱབས་དང་། རང་གི་གདུལ་བྱ་རིགས་ཅན་གསུམ་གྱི་གང་ཟག་གི་རྒྱུ་སྐྱབས་
ཡིན་པའི་ཕྱིར། གང་ཟག་དེའི་རྒྱུ་སྐྱབས་དང་གང་ཟག་དེའི་འབྲས་སྐྱབས་གཉིས་འགལ་
བར་ཐལ་ཟེར་ན། འདོད་པ་ཁོ་ནའོ། །སྐྱབས་གསུམ་སོ་སོར་མདོ་སྦྱར་ཚུལ་གསེར་ཕྲེང་



གསེར་ཕྲེང་དཀའ་གནད།
77
ལས་ཤེས་པར་བྱ་ལ། ཁྱད་པར་དུ་སངས་རྒྱས་དཀོན་མཆོག་བཤད་པའི་སྐབས་སུ་མདོ་
སྦྱར་ཚུལ་ལ། གནོད་འཇོམས་ཆེ་བ་དང་། རང་ལུགས་ཀྱི་སྦྱར་ཚུལ་ཅུང་མི་འདྲ་བ་དང་།
ཆོས་དཀོན་མཆོག་གི་སྐབས་སུ་མདོ་སྦྱར་ཚུལ་ཡུམ་གསུམ་དོན་བརྒྱད་ཀྱིས་མཐུན་པར་བསྟན་
པ་དང་། རང་ལུགས་ཀྱི་སྦྱར་ཚུལ་ཡང་ཅུང་མི་འདྲ། དགེ་འདུན་དཀོན་མཆོག་གི་མདོ་
སྦྱར་བའི་སྐབས་ཞུགས་པའི་མིང་ཅན་བཞི་དང་། འབྲས་གནས་ཀྱི་མིང་ཅན་གསུམ་དང་།
རང་སངས་རྒྱས་ཀྱི་མིང་ཅན་གཅིག་སྟེ། བརྒྱད་ལ་མདོ་སྦྱར་ན། དགེ་འདུན་ཉི་ཤུར་མ་
ངེས་པར་ཐལ་བའི་རྩོད་པ་དང་། དེའི་ལན་དང་། དགྲ་བཅོམ་འབྲས་གནས་ཀྱི་མིང་ཅན་
མཚོན་བྱ་དོན་གྱི་དགེ་འདུན་ཉི་ཤུའི་བགྲང་ལ་མེད་པ་སོགས་གསེར་ཕྲེང་རང་ལ་ཤིན་ཏུ་
གསལ་བ་ལས་ཤེས་པར་བྱ། འདིར་མང་དོགས་ནས་མ་བྲིས་སོ། །སྐྱབས་ཡུལ་དེ་ལྟར་
ཡིན་ན། སྐྱབས་སུ་འགྲོ་ཚུལ་དང་། སྐྱབས་འགྲོའི་ངོ་བོ་དང་། བསླབ་བྱ་དང་། སྐྱབས་
འགྲོའི་ཕན་ཡོན་རྣམས་ཇི་ལྟ་བུ་ཞིག་ཡིན་ཞེ་ན། དང་པོ་ནི། མདོ་མྱང་འདས་ལས། དཀོན་
མཆོག་གསུམ་ལ་སྐྱབས་སོང་བ། །འཇིགས་པ་མེད་པར་ཐོབ་པར་འགྱུར། །འཇིགས་གྱུར་
འཇིགས་པ་སེལ་མཛད་ཅིང་། །སྐྱབས་མེད་སྐྱོབ་པའི་སངས་རྒྱས་དང་། །ཆོས་དང་ཚོགས་
མཆོག་དགེ་འདུན་ལ། །དེ་རིང་སྐྱབས་སུ་འགྲོ་བར་གྱིས། ཞེས། བསླབ་བྱ་ཕན་ཡོན་
དང་བཅས་པ་གསུངས། །རྒྱུད་བླ་མ་ལས། འཚོ་བ་དག་ནི་ཐམས་ཅད་དང་། །ཐབས་
མ་ཡིན་དང་ངན་སོང་དང་། །འཇིགས་ཚོགས་ཐེག་པ་དམན་པ་ལས། །སྐྱོབ་ཕྱིར་སྐྱབས་
ཀྱི་དམ་པ་ཡིན། །ཞེས་དང་། མདོ་སྡེ་རྒྱན་ལས། ཀུན་ཏུ་འགྲོ་དང་ཁས་ལེན་རྟོགས་
དང་ཟིལ་གནོན་པར། །དབྱེ་བའི་རང་བཞིན་དོན་རྣམ་བཞི་ཡི་ཁྱད་པར་གྱིས། །ཐེག་པ་
མཆོག་ཕྱིར་དཀོན་མཆོག་སྐྱབས་རབ་སོང་བ་གང་། དེ་ནི་སྐྱབས་སུ་སོང་བ་རྣམས་ཀྱི་མཆོག་
ཅེས་བྱ། །འདི་ནི་ཐེག་ཆེན་གྱི་སྐྱབས་འགྲོ་དངོས་སུ་བསྟན་པའོ། །མཛོད་རྩ་ལས། གང་
ཞིག་གསུམ་ལ། སོགས་སྔར་བཤད་ཟིན། ཐུབ་དགོངས་ལས། རྒྱུ་བཞིས་སྐྱབས་སུ་སོང་



798
གསེར་ཕྲེང་དཀའ་གནད།
བར་རིགས་པར་བྱ་སྟེ། ཡོན་ཏན་ཤེས་པ་དང་། ཁྱད་པར་ཤེས་པ་དང་། ཁས་བླངས་
པ་དང་། སྟོན་པ་གཞན་བརྟེན་པ་མ་ཡིན་པས་སོ། །དེ་རྣམས་སྔ་མ་སྔ་མ་ཕྱི་མའི་རྒྱུ་ཡིན་
སྟེ༈ ཞེས་སོགས་དང་། ལམ་རིམ་ཆེན་མོ་ལས། ཇི་ཙམ་གྱིས་སྐྱབས་སུ་སོང་བའི་ཚུལ་
ནི༑ བསྡུ་བ་ལས་གསུངས་པའི་ཚུལ་བཞི་སྟེ། ཡོན་ཏན་ཤེས་པ་དང་། ཁྱད་པར་ཤེས་པ་
དང་ཁས་བླངས་པ་དང་། གཞན་དུ་མི་སྨྲ་བའི་སྐྱབས་སུ་སོང་བའོ། །ཞེས་གསུངས། གཉིས་
པ༑ སྐྱབས་འགྲོའི་ངོ་བོ་ནི། ཀུན་མཁྱེན་འཇམ་དབྱངས་བཞད་པས་སྒོ་མང་ཡིག་ཆར།
ཀུན་རྫོབ་དང་དོན་དམ་པའི་དཀོན་མཆོག་གསུམ་གྱི་ཁྱད་པར་དང་ཡོན་ཏན་ཤེས་པ་དང་།
ཁས་བླངས་སོགས་ཀྱིས་བསྡུས་པའི་ཤེས་རབ་གཙོ་འཁོར་ཅི་རིགས་དེ། སྐྱབས་འགྲོའི་ངོ་
བོ་ཡིན་ཏེ། ཞེས་དང་། པཎ་ཆེན་བསོན་ནམས་གྲགས་པས་བློ་གླིང་ཡིག་ཆར། རང་
ཉིད་འཁོར་བ་སྤྱི་དང་ཁྱད་པར་ངན་སོང་གི་སྡུག་བསྔལ་གྱི་འཇིགས་པ་དེ་ལས་སྐྱོབ་པའི་ཕྱིར་
སྙིང་ཐག་པ་ནས་དཀོན་མཆོག་ལ་རེ་ལྟོས་བཅའ་བ། སྐྱབས་སུ་འགྲོ་བའི་དོན་དང་། ཞེས་
གསུངས། མཁས་གྲུབ་བསྟན་དར་པས་སེར་སྨད་ཡིག་ཆར། ཡུལ་གཞན་ལ་རང་སྟོབས་
ཀྱིས་དཔུང་གཉེན་དུ་རེ་བ་འཆའ་བའི་སེམས་པ། སྐྱབས་འགྲོའི་དོན། ཞེས་གསུངས། རྗེ་
བཙུན་ཆོས་ཀྱི་རྒྱལ་མཚན་གྱི་སེར་བྱེས་ཡིག་ཆར། རྒྱུ་གཉིས་པོ་དེ་ལ་བརྟེན་ནསདཀོན་
མཆོག་གསུམ་ལ་བསམ་པ་ཐག་པ་ནས་སྡུག་བསྔལ་མཐའ་དག་ལས་སྐྱོབ་པར་བློ་ལིངས་
ཀྱི་བསྐྱར་ཞིང་དམ་བཅའ་ལ་ཁས་ལེན་པར་རབ་ཏུ་ཕྱེ་བའི་རིགས་སུ་གནས་པ། སྐྱབས་
འགྲོའི་ངོ་བོ། །ཞེས་གསུངས། པཎ་ཆེན་ཆོས་ཀྱི་རྒྱལ་མཚན་གྱིས། སྐྱབས་འགྲོའི་ངོ་བོ་
ཨི་ཐི་བ། །རང་ཉིད་ལྷག་པར་འཇིགས་པ་དག །དཀོན་མཆོག་སྐྱོབས་པའི་ནུས་ལྡན་དུ།།
ཤེས་ལས་བྱུང་བའི་དད་པའོ། །ཞེས་གསུངས། དྭགས་པོ་ལྷ་རྗེའི་ཐར་རྒྱུན་ལས། དབྱེ་
བ་རྟེན་དང་ཡུལ་དང་དུས། །བསམ་པ་ཆོ་ག་བྱེད་པའི་ལས། །བསླབ་བྱ་དང་ནི་ཕན་ཡོན་
ཏེ༑ ༑དོན་རྣམས་དགུ་ཡིས་སྐྱབས་འགྲོ་བསྡུས། །ཞེས་གསུངས། ཀློང་ཆེན་རབ་འབྱམས་



གསེར་ཕྲེང་དཀའ་གནད།
པའི་ཡིད་བཞིན་མཛོད་ལས། རྒྱུ་དང་འབྲས་བུའི་སྐྱབས་ཡུལ་གཉིས་དང་། སྐྱབས་འགྲོ་
གཉིས་སོ། །རྒྱུའི་ཡུལ་ནི་གཞན་རྒྱུད་ཀྱིས་བསྡུས་པའི་དཀོན་མཆོག་གསུམ་ཡིན་ལ། སྐྱབས་
འགྲོའི་འབྲས་བུ་གྲུབ་པར་བྱ་བའི་དོན་དུ་སྟོན་པ་ལམ་གྲོགས་ཀྱི་ཚུལ་གྱིས་སྐྱབས་སུ་འགྲོ་
བའོ། །འབྲས་བུའི་ཡུལ་ནི་མ་འོངས་པ་ན་རང་རྒྱུད་ལ་འཁྲུངས་པའི་དཀོན་མཆོག་གསུམ་
ཡིན་ལ། སྐྱབས་འགྲོ་ནི་དེ་འགྲུབ་པར་བྱ་བའི་སྨོན་པས་དགེ་བ་བྱེད་ཅིང་རྒྱུ་ལ་འཇུག་པའོ།།
ཞེས་གསུངས། ས་སྐྱ་རྗེ་བཙུན་གྲགས་པ་རྒྱལ་མཚན་གྱི་སྐྱབས་སེམས་ཆོ་ག་ལས། དྲུག་
པ་སྒྲའི་དོན་ནི་ཚེ་འདིའི་འཇིགས་པ་དང་ཕ་རོལ་གྱི་ངན་སོང་གི་འཇིགས་པ་ལས་སྐྱོབས་པ་
དང་། འཁོར་འཇིགས་པས་སྐྱོབས་པས་སྐྱབས་ཡིན་ལ། དེར་འགྲོ་བས་ན་སྐྱབས་སུ་འགྲོ་
བ་ཡིན་ཏེ། དཔེར་ན། ཆར་རམ་རླུང་གིས་འཇིགས་པ་བྲག་ལ་སྐྱབས་སུ་འགྲོ་བ་ལྟ་བུའོ།།
ཐེག་པ་ཆེན་པོ་ནི་དེའི་སྟེང་དུ་ཐེག་པ་དམན་པ་ལས་སྐྱོབ་པར་འདོད་དོ། །རྒྱུད་བླ་མ་ལས།
འཚོ་བ་དག་ནི་ཞེས་སོགས་སྔར་ལྟར་རོ། །ཞེས་གསུངས། འཇིགས་མེད་གླིང་པའི་ཡོན་
ཏན་མཛོད་ལས། འཇིགས་པ་གསུམ་གྱི་ཆུ་གཏེར་འཁྲུགས་པ་ལས། །སྐྱབས་སུ་འོས་པར་
ཡིད་ཆེས་སྲོག་བརྟན་པའི། །དཀོན་མཆོག་གསུམ་གྱི་གྲགས་པའི་གདུགས་དཀར་ནི། །བསྟན་
ལ་འཇུག་པའི་ཐོག་མ་ཉིད་དུ་འཛིན། །ཐར་པར་འགྲོ་བའི་ལམ་དང་ཡོན་ཏན་གྱི། །རྟེན་
དང་སྣོད་དུ་དམ་བཅའ་མི་སླུ་བ། །སྐྱབས་སུ་འགྲོ་བ་ཉིད་དེ་དེའི་སྔོན་དུ། །སྟོན་དང་བསྟན་
པའི་ཡོན་ཏན་ཤེས་པར་གཅེས། །ཞེས་གསུངས། ཀརྨ་ངག་དབང་ཡོན་ཏན་རྒྱ་མཚོའི་
ངེས་དོན་སྒྲོན་མེ་ལས། ལུས་གུས་པའི་ཐལ་སྦྱར། ཡིད་གུས་པའི་དད་མོས། ངག་གུས་
པས་སྐྱབས་འགྲོའི་སྒྲ་འུར་རི་རི་འདོན་པར་མོས་ལ་ཡིད་གཞན་དུ་མ་གཡེང་བར་སྐྱབས་
འགྲོའི་ཚིག་དོན་ཡིད་ལ་བསམ་བཞིན་དུ་བརྒྱ་སྟོང་སོགས་བརྗོད། ཅེས་གསུངས། སྐྱབས་
སུ་སོང་ནས་བསླབ་པར་བྱ་བའི་རིམ་པ་ལ། བསྡུ་བ་ལས་འབྱུང་བ་དང་། མན་ངག་ལས་
འབྱུང་བ་རྣམས་དང་། སྐྱབས་སུ་འགྲོ་བའི་ཕན་ཡོན་ལའང་བསྡུ་བ་ལས་འབྱུང་བ་དང་།



བ00
གསེར་ཕྲེང་དཀའ་གནད།
མན་ངག་ལས་འབྱུང་བ་དང་། དཀོན་མཆོག་གསུམ་ནང་ཕན་ཚུན་གྱི་ཁྱད་པར་བསྡུ་བ་
ནས་བཤད་པ་སོགས་དང་། སྐྱབས་འགྲོའི་རྒྱུ་གཉིས་དང་། སྐྱབས་འགྲོ་བསྟན་པ་ལ་འཇུག་
སྒོ་ཡིན་ཚུལ་སོགས་ལམ་རིམ་ཆེ་འབྲིང་སོགས་ལས་ཤེས་པར་བྱ། སྐྱབས་འགྲོའི་ཡུལ་
དུ་གྱུར་པའི་དཀོན་མཆོག་གསུམ་པོ་རེ་རེ་ལ།
རྒྱུ་སྐྱབས་དང་། འབྲས་སྐྱབས་གཉིས་གཉིས་
ཡོད་དམ་མེད། སྐྱབས་འགྲོ་ལ་སེམས་དང་སེམས་བྱུང་གཉིས་ཡོད་མེད། སེམས་བྱུང་
ཡོད་ན། སེམས་བྱུང་ལྔ་བཅུ་ང་གཅིག་གི་ནང་ནས་དུ་ཙམ་ཡོད། སྐྱབས་འགྲོ་ཡིན་ན།
ཤེས་པ་ཡིན་པའི་ཁྱབ་བམ་མ་ཁྱབ། སྦྱོར་ལམ་བཟོད་པ་བ་ཡན་ལ་སྐྱབས་འགྲོ་གསར་དུ་
སྐྱེ་བ་ཡོད་མེད། དེ་ཡན་ལ་གསར་དུ་སྐྱེས་པའི་སྐྱབས་འགྲོ་ཡོད་མེད། སྐྱབས་འགྲོ་ལ་
དུས་གསུམ་གའི་ཡུལ་ཅན་ཡོད་མེད་སོགས་བློ་གསར་པ་རྣམས་ཀྱིས་དགའ་སྟོན་མཛོད།
མདོར་བསྡུས་ན། ཚོམས་ལས། སྲིད་པའི་ཟུག་རྔུ་གཅོད་བྱེད་ལམ། །ངས་ནི་ཁྱེད་ཅག་
རྣམས་ལ་བསྟན། །དེ་བཞིན་གཤེགས་པ་སྟོན་པ་སྟེ། །ཁྱེད་ཅག་རྣམས་ཀྱིས་བྱ་དགོས་
སོ༑ ༑ཞེས་གསུངས་པ་ལྟར་སངས་རྒྱས་ནི་སྐྱབས་སྟོན་པ་དང་། དགེ་འདུན་ནི་སྐྱབས་
སྒྲུབ་པའི་གྲོགས་ཡིན་པས། སྐྱབས་དངོས་ནི་ཆོས་དཀོན་མཆོག་སྟེ། དེ་ཐོབ་པ་ན་འཇིགས་
པ་ལས་གྲོལ་བའི་ཕྱིར་རོ། །མཐའི་ཆོས་དཀོན་མཆོག་དེ་ཡང་ལས་དང་པོ་བའི་དུས་ཀྱི་
སྐྱོན་ཕྱོགས་རེ་ཙམ་སྤོང་བའི་སྤངས་པ་དང་། ཡོན་ཏན་ཕྱོགས་རེ་ཙམ་སྒྲུབ་པའི་རྟོགས་
པ་གཉིས་གོང་ནས་གོང་དུ་ཁྱད་ཞུགས་པར་སོང་བ་ལ་འཇོག་གི་དེ་ལས་གཞན་གློ་བུར་དུ་
འབྱུང་བ་མིན་ནོ། །དེས་ན་སྐབས་འདིར་ནི་དགེ་མི་དགེ་འབྲས་བུ་དང་བཅས་པའི་རྣམ་
དབྱེ་ལ་མཁས་པར་བྱས་ནས་འདོར་ལེན་ཚུལ་བཞིན་དུ་སྒྲུབ་པ་ཅིག་ལ་ཆོས་སུ་བྱ་དགོས་
ཏེ༑ ལས་གཉིས་འབྲས་བུ་དང་བཅས་པ་རིང་དུ་བསམས་ནས་བླང་དོར་ཚུལ་བཞིན་མ་
བྱས་ན་ངན་འགྲོའི་རྒྱུ་མི་ལྡོག་པས་ངན་འགྲོ་ལ་འཇིགས་ཀྱང་འཇིགས་པ་དེ་ལས་མི་གྲོལ་
བའི་ཕྱིར། དེའི་ཕྱིར་འབྲས་བུའི་དུས་སུ་ངན་འགྲོ་ལས་སྐྱོབ་པ་ལ་རྒྱུའི་དུས་ན་ཡིད་མི་དགེ་



གསེར་ཕྲེང་དཀའ་གནད།
si
བ་ལ་འཇུག་པ་འཆོས་དགོས་ཤིང་དེ་ཡང་ལས་འབྲས་ལ་ཡིད་ཆེས་རྙེད་པ་ལ་རག་ལས་པས་
སོ༑ ༑ཞེས་གསུངས་པའི་ཕྱིར། དེ་ཡང་ནད་པས་སྨན་མ་བཏུང་བར་ཕྱག་འཚལ་བས་
སྨན་གྱིས་མི་ཕན་པ་ལྟར། སངས་རྒྱས་སྨན་པ་དེས་བསྟན་པའི་ཆོས་ཀྱི་སྨན་ལ་ཆོ་ག་བཞིན་
དུ་སྤྱད་ན་སྒྲིབ་པ་མི་དགེ་བའི་ནད་སེལ་བ་སྟེ། སྐབས་འདིའི་སྐྱབས་དངོས་སུ་བྱས་ནས་
སྐྱོབ་ཚུལ་ཡིན་ནོ། །རྒྱངས་རིང་བོར་འགྲོ་བའི་གྲོགས་བཟང་ནི། དེར་སོན་གྱི་བར་དུ་
མི་ལྡོག་པ་ལམ་བར་གྱི་མཐུན་རྐྱེན་རྣམས་ལ་དབང་འབྱོར་བ་དང་། གྲོགས་ལ་བརྩེ་ཞིང་
བྱམས་པ་ཞིག་ལ་བརྟེན་དགོས་པ་ལྟར། སྐྱབས་འགྲོའི་ཡུལ་གྱི་ཆོས་གྲོགས་དགེ་འདུན་རྣམས་
ཐར་པ་དང་ཐམས་ཅད་མཁྱེན་པའི་གོ་འཕང་ཐོབ་པའི་བར་མི་ལྡོག་པ་ཆོས་ཀྱི་མཐུན་རྐྱེན་
རྣམས་ལ་དབང་འབྱོར་བ་དང་། བྱམས་སྙིང་རྗེ་བྱང་ཆུབ་ཀྱི་སེམས་སོགས་ཡོན་ཏན་ཁྱད་
པར་ཅན་དང་ལྡན་པའོ། །ཐེག་ཆེན་པ་སངས་རྒྱས་ལ་སྐྱབས་སུ་འགྲོ་ཚུལ་སངས་རྒྱས་ཟུར་
དུ་བཞག་ནས་ལྷ་སྐུ་ལ་ཕྱག་འཚལ་བ་ལྟར་སྐྱབས་སུ་འགྲོ་བ་མ་ཡིན་གྱི། སེམས་ཅན་རྣམས་
ལ་སྙིང་བརྩེ་བས་དེ་དག་སྒྲོལ་བའི་ཆེད་དུ་རང་ཉིད་སངས་རྒྱས་ཀྱི་ངོ་བོར་སྒྲུབ་པར་འདོད་
པ་ཡིན་པའི་ཕྱིར་ཏེ། མདོ་སྡེ་རྒྱན་ལས། འདི་ནི་དེ་དངོས་འདོད་པས་ཁས་ལེན་དེ་ཡང་
སྙིང་བརྩེ་ལས་རིགས་བྱ། །ཞེས་གསུངས་པའི་ཕྱིར་ན། ཐེག་ཆེན་པ་དང་ཐེག་དམན་པ་
སོགས་ཀྱི་སྐྱབས་འགྲོའི་ཡུལ་དུ་གྱུར་པའི་སངས་རྒྱས་ལ། སྐྱབས་སུ་འགྲོ་མཁན་གྱི་གང་
ཟག་རང་རང་དང་རྒྱུད་གཅིག་དང་རྒྱུད་ཐ་དད་དང་། གང་ཟག་རང་རང་ལ་ལྟོས་ནས་
འདས་མ་འོངས་ཀྱི་ཁྱད་པར་ཡོད་པ་འདྲ་སྙམ། རྒྱུད་བླ་དར་ཊཱིཀ་ལས། སྐྱབས་འགྲོ་འདི་
ལ་གོ་བ་ལེགས་པར་ཆགས་ན་གསུང་རབ་དགོངས་འགྲེལ་དང་བཅས་པ་མ་ལུས་པ་སྐྱབས་
འགྲོ་བྱེད་པའི་ཡན་ལག་ཏུ་ཤེས་པར་འགྱུར་རོ། །ཞེས་གསུངས།
རྣམ་མཁྱེན་མཚོན་བྱེད་ཀྱི་ཆོས་བཅུ་ལས། གཉིས་པ། གདམས་ངག་ལ་བཅུ་ཡོད་
པ་ནི། རྩ་བ་ལས། སྒྲུབ་དང་བདེན་པ་རྣམས་དང་ནི། །ཞེས་པ་ནས། བཅུ་ཡི་བདག་



80a
གསེར་ཕྲེང་དཀའ་གནད།
ཉིད་ཤེས་པར་བྱ། །ཞེས་གསུངས་པ་ལས། སྒྲུབ་པ་རང་གི་ངོ་བོ། དམིགས་ཡུལ་བདེན་
པ་བཞི། རྟེན་དཀོན་མཆོག་གསུམ་ལ་གདམས་པའི་གདམས་ངག་གསུམ་དེ་ཡན་བཤད་
ནས། བཞི་པ། སྒྲུབ་པ་ཕུན་སུམ་ཚོགས་པའི་རྒྱུ་ལ་གདམས་པའི་གདམས་ངག་བཤད་པ་
ལ༑ གསེར་ཕྲེང་ལས། བཞི་པ་ལ་བཞི། སྒྲུབ་པའི་མི་མཐུན་ཕྱོགས་སྤོང་བ་དང་། སྒྲུབ་
པ་ལ་གཞན་དྲིང་མི་འཇོག་པ་དང་། སྒྲུབ་པའི་ཡོན་ཏན་ཐམས་ཅད་རྫོགས་པ་དང་། སྒྲུབ་
པ་མཐར་ཐུག་པའི་རྒྱུ་ལ་གདམས་པའོ། །དང་པོ་ནི། སྒྲུབ་པའི་གཙོ་བོ་བརྩོན་འགྲུས་ཡིན་
ལ༑ དེའི་སྤང་བྱ་ཡང་སྤྱོད་འཇུག་ལས། ལེ་ལོ་ངན་ལ་ཞེན་པ་དང་། །སྒྱིད་ལུག་བདག་
ཉིད་བརྙས་པའོ། །ཞེས་པ་ལྟར། ཞེས་པ་ནས། དེ་ལ་བསླབས་ན་ཆོས་ཀུན་གྱི་གནས་
ལུགས་ལ་བསླབས་པར་འགྱུར་བའི་ཕྱིར་རོ། །ཞེས་གསུངས། རྩ་བར་ཡང་། མ་ཞེན་
ཡོངས་སུ་མི་ངལ་དང་། །ལམ་ནི་ཡོངས་སུ་འཛིན་པ་དང་། ཞེས་གསུངས་པ་ལྟར། སྙོམས་
ལས་འཛིན་པའི་ལེ་ལོ་སྤོང་བྱེད་མ་ཞེན་པའི་བརྩོན་འགྲུས། སྒྱིད་ལུག་པའི་ལེ་ལོ་སྤོང་བྱེད་
མི་ངལ་བའི་བརྩོན་འགྲུས། བདག་ཉིད་བརྙས་པའི་ལེ་ལོ་སྤོང་བྱེད་ཡོངས་སུ་འཛིན་པའི་
བརྩོན་འགྲུས་ལ་གདམས་པ་ནི། ཐེག་ཆེན་སྒྲུབ་པའི་མི་མཐུན་ཕྱོགས་སྤོང་བར་གདམས་
པའོ། །དེའི་ཕྱིར་ན། སྒྲུབ་དང་ཞེས་པའི་དངོས་བསྟན་གྱི་སྒྲུབ་པ་ནི་ཐེག་ཆེན་གྱི་ལམ་
དང་། དེ་ཡང་བདེན་པ་གཉིས་ཀ་རྟོགས་པའི་ལམ་དགོས་སམ་སྙམ་སྟེ། ངོ་བོ་བདེན་པ་
གཉིས་ལ་འདོམས་པའི་གདམས་ངག་གསུངས་པའི་དགོས་པ་དང་རྒྱུ་མཚན་གོང་དུ་གསུངས་
པ་དེའི་ཕྱིར། གདམས་དོན་གཙོ་བོར་གྱུར་པའི་བརྩོན་འགྲུས་གསུམ་པོ་དེ་དག་བརྩོན་འགྲུས་
ཀྱི་འཁོར་གསུམ་མི་དམིགས་རྟོགས་པའི་ཤེས་རབ་ཀྱིས་ཟིན་པ་དགོས་སམ་སྙམ། གསེར་
ཕྲེང་ལས་ཤེས་པར་བྱའོ། །འགྲེལ་པ་དོན་གསལ་ལས། ཁྱད་པར་དུ་འགྲོ་བའི་རྒྱུ་གང་
ཡིན་པ་མ་ཆགས་པ་དང་། མི་ལྡོག་པར་འགྲོ་བའི་རྒྱུ་གང་ཡིན་པ་ཡོངས་སུ་མི་ངལ་བ་དང་།
ཐེག་པ་གཞན་གྱིས་མི་འགྲོ་བའི་རྒྱུ་གང་ཡིན་པ་ལས་ཡོངས་སུ་འཛིན་པ་དང་། ཞེས་རྒྱུ་



གསེར་ཕྲེང་དཀའ་གནད།
sg
གསུམ་གདམས་པའི་དགོས་པ་གསུམ་དང་། དགོས་པ་གསུམ་གྱི་བསལ་བྱ་གསུམ་ཇི་ལྟར་
བསལ་བའི་ཚུལ་རྣམས་གསེར་ཕྲེང་ལས་ཤེས་པར་བྱའོ། །འདིར་མང་དོགས་ནས་མ་བྲིས།
སྤྱིར་ན་ལེ་ལོ་ཉོན་མོངས་ཡིན་པས་དགྲ་བཅོམ་རྟོགས་པ་སྔོན་སོང་གི་བྱང་ཆུབ་སེམས་དཔའི་
སྒྲུབ་པ་ལ་མ་ཆགས་མི་ངལ་ཡོངས་སུ་འཛིན་པ་གསུམ་ཇི་ལྟར་སྦྱར་ཚུལ་གང་ཡིན་དཔྱད་
པར་བྱའོ། །
སྒྲུབ་པ་ལ་གཞན་དྲིང་མི་འཇོག་པ་ནི། གསེར་ཕྲེང་ལས། གཉིས་པ་ནི། སྤྱན་ལྔ་
བརྗོད་བྱར་བྱས་པ་ལ་འདོམས་སོ། །འདི་ལ་གཉིས། གང་ལ་གདམས་པའི་ཡུལ། དེ་ལ་
འདོམས་པའི་ཚུལ་ལོ། །དང་པོ་ལ་བཞི། མཚན་ཉིད། ས་མཚམས། རྒྱུ། དགོས་པའོ།།
དང་པོ་ནི། སྔ་མ་ལྔ་མིང་དང་ཕྱི་མ་ལྔ་དོན་ཡིན་པས་མིང་དོན་གྲངས་བཞིན་དུ་སྦྱར་རོ།།
ཞེས་པ་ནི་ཐེག་ཆེན་གྱི་རྫུ་འཕྲུལ་གྱི་རྐང་པ་བསྒོམ་པའི་རྣམ་སྨིན་གྱི་རང་ཡུལ་གཟུགས་ཆེ་
ཆུང་ཐམས་ཅད་མཐོང་བའི་མིག་དབང་ཁྱད་པར་ཅན་གྱིས་བདག་རྐྱེན་བྱས་པའི་རང་ཡུལ་
དཔག་ཚད་བརྒྱ་སོགས་ཀྱི་གཟུགས་ཕྲ་རགས་ཐམས་ཅད་མཐོང་བའི་ཆ་ནས་ཤའི་སྤྱན་དང་།
རང་གི་བདག་རྐྱེན་ལྷའི་མིག་དབང་ཁྱད་པར་ཅན་ལ་བརྟེན་ཅིང་ཁམས་གསུམ་གྱི་སེམས་
ཅན་འཆི་འཕོ་དང་སྐྱེ་བ་མངོན་སུམ་དུ་རྟོགས་པའི་ཆ་ནས་ལྷའི་སྤྱན། རང་གི་བདག་རྐྱེན་
ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་ནས་རང་གི་འཛིན་སྟངས་ཀྱི་ཡུལ་གྱི་བདག་
མེད་མངོན་སུམ་དུ་རྟོགས་པའི་ཆ་ནས་ཤེས་རབ་ཀྱི་སྤྱན། རང་གི་བདག་རྐྱེན་ཞི་ལྷག་ཟུང་
འབྲེལ་གྱི་ཏིང་ངེ་འཛིན་ལ་བརྟེན་ནས་རང་ཡུལ་དུ་གྱུར་པའི་སྐྱེ་འཕགས་ཀྱི་དབང་པོའི་རིམ་
པ་མངོན་སུམ་དུ་རྟོགས་པའི་ཆ་ནས་ཆོས་ཀྱི་སྤྱན། ཇི་ལྟ་ཇི་སྙེད་ཀྱི་ཆོས་མ་ལུས་པ་ཅིག་
ཅར་མངོན་སུམ་དུ་རྟོགས་པའི་འཐར་ཐུག་གི་སྤྱན་དེ། སངས་རྒྱས་ཀྱི་སྤྱན་གྱི་མཚན་ཉིད།
ཅེས་སྔ་མ་ལྔ་ནི་མིང་ངམ་མཚོན་བྱ་ལྔ་དང་། ཕྱི་མ་ལྔ་ནི་དོན་ནམ་མཚན་ཉིད་ལྔ་པོ་དེ་
དག་གྲངས་བཞིན་དུ་མཚོན་བྱ་དང་མཚན་ཉིད་ལ་སྦྱར་རོ་ཞེས་པའོ། །གཉིས་པ། དེ་ལ་



s04
གསེར་ཕྲེང་དཀའ་གནད།
འདོམས་པའི་ཚུལ་ནི། མདོ་ལས། བྱང་ཆེན་ཤེར་ཕྱིན་ལ་སྤྱོད་པའི་ཤའི་མིག་གིས་དཔག་
ཚད་བརྒྱ་མཐོང་བ་ཡོད། ཅེས་སོགས་ཀྱིས། ཐ་སྙད་དུ་སྤྱན་ལྔ་རྒྱུད་ལ་བསྐྱེད་ཅིང་། དོན་
དམ་པར་ཡུལ་ཡུལ་ཅན་དེ་རྣམས་དེ་བཞིན་ཉིད་དུ་རོ་གཅིག་པ་ཉིད་དུ་བསྒྲུབས་ཞེས་གསུངས་
པའི་ཕྱིར། དེ་ལྟར་ན་འོ་ན་འགྲེལ་ཆེན་ལས། རྫུ་འཕྲུལ་གྱི་རྐང་པ་བསྒོམ་པའི་མཐུས་སྟོང་
གསུམ་གྱི་གཟུགས་ཆེ་ཆུང་ཐམས་ཅད་མཐོང་བའི་རྣམ་སྨིན་གྱི་མིག་གྲུབ་པ་ནི་ཤའི་སྤྱན་
དང་། ཞེས་དང་། མདོ་པད་དཀར་ལས། འོག་ཏུ་མནར་མེད་དམྱལ་བར་ཐུག །སྟེང་དུ་
སྲིད་པའི་རྩེར་གནས་པ། །བསྟན་པ་དེས་ནི་ཀུན་མཐོང་སྟེ། །ཤ་ཡི་མིག་ནི་དེ་འདྲའོ། །ཞེས་
གསུངས་པ་དང་། མཛོད་ལས། མིག་གིས་གོང་མའི་གཟུགས་མ་ཡིན། །ཞེས་གསུངས་
པ་དང་འགལ་བའི་ཕྱིར་ཞེ་ན། མི་འགལ་སྟེ། འདོད་པའི་མིའི་མིག་གིས་འདོད་ལྷ་ཡན་
ཆད་ཀྱི་གཟུགས་མི་མཐོང་བ་གཞུང་འདིའི་དོན་ཡིན་ལ། འདོད་པའི་མིར་གྱུར་པའི་བྱང་
འཕགས་ཀྱི་ཤའི་མིག་གིས་ཁམས་གོང་མའི་གཟུགས་མཐོང་བ་གཞུང་གོང་མ་གཉིས་ཀྱི་
དགོངས་པ་ཡིན་པ་ནི། རང་རེའི་ཡིག་ཆར། དེ་གཟུགས་སོགས་ཡུལ་ལྔ་ལ་འཇུག་པའི་
ཕྱིར། ཞེས་གསུངས་པ་ལས་ཤེས་པར་བྱ། བྱང་འཕགས་ལ་དེ་ལྟར་ཡིན་པ་བཞིན་དུ།
མིར་གྱུར་པའི་བྱང་སེམས་ཚོགས་ལམ་ཆེན་པོ་བའི་སྤྱན་ལའང་སྟོང་གསུམ་མཐོང་བ་ཡོད་
དམ་ཞེ་ན། འདོད་པ་ཁོ་ན་འོ། ཚོགས་ལམ་པའི་ཕ་མ་ལས་སྐྱེས་པའི་ཤའི་མིག་གིས་དེ་
ལྟར་མཐོང་བར་ཐལ་ཞེ་ན་ཁྱབ་པ་མ་ངེས་སྟེ། ཚེ་སྔ་མའི་དགེ་བའམ་ཚེ་འདི་ལ་བསྒོམ་
པ་དེའི་རྒྱུད་ཀྱི་བསམ་གཏན་བཞི་སོགས་ཀྱི་མཐུས་ཤའི་མིག་སྦྱང་བའམ་དག་ན་དེ་ལྟར་མཐོང་
བའི་ཕྱིར། མདོ་ལས། བྱང་ཆུབ་སེམས་དཔའ་སེམས་དཔའ་ཆེན་པོའི་ཤའི་མིག་ཡོངས་
སུ་དག་པ་གང་ལགས། ཞེས་དྲིས་པ་དེའི་ལན། རྣམ་པར་དག་ཚུལ་ནི། མདོ་པད་དཀར་
ལས། དེའི་ཕ་དང་མ་ལས་བྱུང་བའི་ཤའི་མིག་ཐ་མལ་པ་དེ་ལྟར་ཡོངས་སུ་དག་པའི་མིག་
གི་དབང་པོས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཕྱི་ནང་བྲག་དང་ནགས་



གསེར་ཕྲེང་དཀའ་གནད།
s05
ཚལ་སྟུག་པོར་བྱས་པ་དང༌། འོག་ཏུ་མནར་མེད་པའི་སེམས་ཅན་དམྱལ་བ་ཆེན་པོ་ཡན་
ཆད། སྟེང་དུ་སྲིད་པའི་རྩེ་མོར་ཐུག་གི་བར་དུ་དེ་དག་ཐམས་ཅད་མཐོང་ངོ་། །ཞེས་གསུངས་
པའི་ཕྱིར། དེ་དག་དབང་ཤེས་ཡིད་ཤེས་གང་གིས་མཐོང་ཞིབ་ཆ་དགོས། སྤྱན་དང་པོ་
གཉིས་ཀྱི་གཞལ་བྱ་ལ་དེ་དག་གི་བདག་རྐྱེན་དབང་པོ་རྣམས་ཀྱི་ཡུལ་ཡིན་མི་དགོས་པ་དང་།
སྤྱིར་མིག་ཤེས་ཀྱི་ཡུལ་ལ་སྔོན་པོ་མི་རྟག་པ་དང་སྔོན་པོ་མེད་པ་སོགས་ཡོད་ཀྱང་། དེ་དག་
བདག་རྐྱེན་མིག་དབང་གི་ཡུལ་ཡིན་མི་དགོས་པའི་ཕྱིར། གསེར་ཕྲེང་ལས། འདི་ཡི་ཡུལ་
སྟོང་གསུམ་ཚུན་ཆད་དུ་ངེས་སམ་ཞེ་ན། ཉི་སྣང་ལས། དེ་ནི་རྣམ་པར་སྨིན་པ་ལས། ཞེས་
པ་ནས་བསྡུས་པ་ཡིན་པའི་ཕྱིར་རོ། །ཞེས་གསུངས་པའི་དོན་བྱང་སེམས་ཀྱི་ཤའི་སྤྱན་གྱིས་
ཡུལ་ལ་སྟོང་གསུམ་ཚུན་ཆད་དུ་ངེས་པའི་རྒྱུ་མཚན་གཉིས་འདིར་བཀོད་པ་དང་། དེ་ཡང་
འདོད་པའི་སེམས་ཅན་རྣམས་ཀྱི་ཐུན་མོང་གི་བདག་འབྲས་སམ་ལོངས་སྤྱད་བྱ་ལ་འཇིག་
ཆགས་མཉམ་པའི་འཇིག་རྟེན་ལ་སྟོང་གསུམ་གཅིག་ལས་མེད་པས་ཡིན་པ་གོང་དེ་མ་ཐག།
བྱང་ཆེན་གྱི་ཤའི་མིག་གིས་དཔག་ཚད་བརྒྱ་མཐོང་བ་ཡོད་ཅེས་པ་ནས་སྟོང་གསུམ་གྱི་འཇིག་
རྟེན་གྱི་ཁམས་མཐོང་བ་ཡོད་དོ། །ཞེས་གསུངས་པ་ལས་ཤེས་པར་བྱ། དེ་དག་བཅུ་གསུམ་
དང་། འཇིག་རྟེན་གྱི་ཁམས་མཐའ་ཡས་མུ་མེད་པ་ནམ་མཁའ་དང་མཉམ་པར་འཇུག་
པའི་སངས་རྒྱས་ཀྱི་ཤའི་སྤྱན་དང་བཅུ་བཞི་ཡོད་པའི་ཕྱིར། མདོ་སྡེ་རྒྱན་ལས། དབང་
པོ་ལྔ་རྣམས་གཞན་གྱུར་ན། །དོན་ཀུན་འཇུག་དང་ཐམས་ཅད་ཀྱི། །ཡོན་ཏན་བརྒྱ་ཕྲག་
བཅུ་གཉིས་འབྱུང་། །ཞེས་དང་། འགྲེལ་པ་དོན་གསལ་ལས། དབང་པོ་ལྔ་གཞན་དུ་
གྱུར་ན་དབང་པོ་ལྔ་པོ་ཐམས་ཅད་དོན་ལྔ་ཐམས་ཅད་ལ་འཇུག་པ་དང་། ཞེས་གསུངས་
པ་ལ། མདོ་པད་དཀར་ལས། ཆོས་ཀྱི་རྣམ་གྲངས་འདི་འཛིན་པའམ་ཀློག་པའམ་སྟོན་
པའམ་ཡི་གེར་བྲི་བ་ཡང་རུང་སྟེ། རིགས་ཀྱི་བུ་དེས་མིག་གི་ཡོན་ཏན་བརྒྱད་བརྒྱ་ཐོབ་
པར་འགྱུར་རོ། །རྣ་བའི་ཡོན་ཏན་སྟོང་ཉིས་བརྒྱ་ཐོབ་པར་འགྱུར་རོ། །སྣའི་ཡོན་ཏན་



sos
གསེར་ཕྲེང་དཀའ་གནད།
བརྒྱད་བརྒྱ་ཐོབ་པར་འགྱུར་རོ། །ལྕེའི་ཡོན་ཏན་སྟོང་ཉིས་བརྒྱ་ཐོབ་པར་འགྱུར་རོ། །ལུས་
ཀྱི་ཡོན་ཏན་བརྒྱད་བརྒྱ་ཐོབ་པར་འགྱུར་རོ། །ཡིད་ཀྱི་ཡོན་ཏན་སྟོང་ཉིས་བརྒྱ་ཐོབ་པར་
འགྱུར་རོ། །ཞེས་དབང་པོ་ལྔ་གནས་གྱུར་པའི་ཡོན་ཏན་བརྒྱ་ཕྲག་བཅུ་གཉིས་གསུངས་
པ་ལ། མིག་སྣ་ལུས་གསུམ་ལ་བརྒྱད་བརྒྱ་རེ་དང་། རྣ་ལྕེ་ཡིད་གསུམ་ལ་སྟོང་ཉིས་བརྒྱ་
རེ་བཅས་མང་ཉུང་འབྱུང་བའི་རྒྱུ་མཚན་གང་ཡིན་དང་། དེའི་ཐད་ཀྱི་རང་རེ་ཡིག་ཆར།
དེ་གཟུགས་སོགས་ཡུལ་ལྔ་ལ་འཇུག་པའི་ཕྱིར། ཞེས་དང་། རིགས་ཀྱི་ཐད་ཀྱི་རང་རེའི་
ཡིག་ཆར། དབང་པོ་དྲུག་གནས་འགྱུར་བའི་ཡོན་ཏན་བརྒྱ་ཕྲག་བཅུ་གཉིས་ཐོབ་པར་བཤད་
པའི་ཕྱིར། ཉན་ས་ལས། ས་བོན་དེ་ནི་སྐྱེ་མཆེད་དྲུག་པོ་དེ་དག །ཞེས་དང་། སྐྱེ་མཆེད་
དྲུག་པོ་དེ་ལྟར་གྱུར་པའི་གནས་སྐབས་དེ་ལ། ཞེས་དབང་པོ་དྲུག་གནས་གྱུར་པའི་ཡོན་
ཏན་བརྒྱད་ཕྲག་བཅུ་གཉིས་གསུངས་པ། གོང་གི་དེ་དག་དང་ཇི་ལྟར་མི་འགལ། དབང་
པོ་ལྔ་གནས་གྱུར་ནའང་བརྒྱ་ཕྲག་བཅུ་གཉིས། དབང་པོ་དྲུག་གནས་གྱུར་ནའང་བརྒྱ་ཕྲག་
བཅུ་གཉིས། སྔ་མ་ནི་མདོ་པད་དཀར་དང་། མདོ་སྡེ་རྒྱན་དང་། འགྲེལ་པ་དོན་གསལ་
རྣམས་གསུངས་པ་དང་། ཕྱི་མ་ནི་ཉན་ས་ལས་གསུངས་པའི་ཕྱིར། མཁས་དབང་རྣམས་
ཀྱིས་དགོངས་པར་མཛོད། འགྲེལ་ཆེན་ལས། པད་དཀར་བཞིན་གཟུངས་རྒྱལ་གྱི་མདོར་
གསུངས་པར་བཤད་ཀྱང་བོད་དུ་བསྒྱུར་བའི་གཟུངས་རྒྱལ་ཀྱི་མདོར་གྲངས་མི་སྣང་ངོ་།།
ཞེས་ཡིག་ཆར་གསུངས་པ་དེའི་ཕྱིར་དཔྱད་པར་བྱའོ། །ལྷའི་སྤྱན་ནི་གསེར་ཕྲེང་ལས། དགེ་
བའི་ལས་ཀྱི་རྣམ་སྨིན་ཙམ་ལས་བྱུང་བའི་ལྷའི་སྤྱན་ནི། ཞེས་པ་ནས། གཞན་དགུ་ལ་ཡང་
གསུངས་སོ། །ཞེས་སོ། །འོ་ན་ལྷའི་མིག་གི་མངོན་ཤེས་ཀྱང་དགེ་བའི་ལས་ཀྱི་རྣམ་སྨིན་
ཙམ་ལས་བྱུང་ངམ་ཞེ་ན། མ་ཡིན་ཏེ། དེ་གཉིས་ཀྱི་ཁྱད་པར་ནི། ཉི་སྣང་ལས། མིག་
འདི་གཉིས་ཀྱི་ཁྱད་པར་ནི་འདི་ཡིན་ཏེ། སྤྱན་ལྔས་བསྡུས་པའི་ལྷའི་སྤྱན་གང་ཡིན་པ་ནི་
རྣམ་པར་སྨིན་པ་ལས་བྱུང་བ་ཡིན་ལ། མངོན་པར་ཤེས་པས་བསྡུས་པ་འདི་ནི་བསམ་གཏན་



གསེར་ཕྲེང་དཀའ་གནད།
807
མངོན་པར་འདུ་བྱེད་པ་ལས་བྱུང་བ་ཡིན་ནོ། །ཞེས་དང་། མདོ་སྡེ་རྒྱན་གྱི་དབྱིག་འགྲེལ་
དང་། བཙུན་པ་ངོ་བོ་ཉིད་མེད་པའི་མདོ་རྒྱན་གྱི་བཤད་སྦྱར་དང་། ཀ་མ་ལ་ཤི་ལས། མདོར་
བསྡུ་ན་སྤྱན་རྣམ་པ་བཞི་སྟེ། ཞེས་པ་ནས་ལས་ཀྱི་འབྲས་བུ་དང་བསྒོམས་པའི་འབྲས་བུའོ།།
ཞེས་གསུངས་པ་རྣམས། གསེར་ཕྲེང་ལས། འཕགས་པ་དང་སློབ་དཔོན་གཉིས་དང་མི་
མཐུན་ནོ། །ཞེས་གསུངས་པ་རྟེན་བྱང་སེམས་གཞིར་བཞག་གི་སྟེང་ནས་ཡིན་ནམ་སྙམ་
དཔྱད་པར་བྱ། སྤྱན་དང་པོ་གཉིས་རྣམ་སྨིན་གྱི་མིག་དབང་བདག་རྐྱེན་བྱས་པ་འདྲ་ཡང་
མཐོང་ཚུལ་ཆེ་ཆུང་འབྱུང་བ་བདག་རྐྱེན་མིག་འདོད་པ་དང་གཟུགས་ཁམས་སས་བསྡུས་
པའི་ཁྱད་པར་གྱི་ཡིན་ནམ། གཞན་ཡང་། སྤྱན་དང་པོ་གཉིས་མིག་དབང་ལ་བརྟེན་པ་
འདྲ་བ་ཡིན་པ་ལ་བྱང་སེམས་ཀྱི་ལྷའི་སྤྱན་གྱིས་འཆི་འཕོ་སྐྱེ་བ་སྙོམས་འཇུག་ལ་སོགས་པ་
མཐོང་ལ། དེ་དང་དེའི་རྟེན་མིག་དབང་གི་མཐོང་ཚུལ་གཅིག་པ་ཡིན་ནམ། གཅིག་པ་
ཡིན་ན་ནི་ཤའི་སྤྱན་གྱི་རྟེན་མིག་དབང་ཡང་གཟུགས་སོགས་དོན་ལྔ་མཐོང་ན་སྐྱོན་ཅི་ཡོད་
མི་གཅིག་ན་ཤའི་སྤྱན་གྱིས་གཟུགས་སོགས་དོན་ལྔ་མཐོང་ཡང་དེའི་རྟེན་མི་དབང་གིས་མ་
མཐོང་ཆོག་པའི་ཕྱིར། དཔྱད་པར་བྱ། གཞན་ཡང་། གསེར་ཕྲེང་ལས། ལྷའི་སྤྱན་ནི།
ཕྱོགས་བཅུའི་སེམས་ཅན་ཐམས་ཅད་ཀྱི་འདི་ནས་འཆི་འཕོ་བ་དང་། ཞེས་པ་ནས། གཞན་
དགུ་ལ་ཡང་གསུངས་སོ། །ཞེས་གང་གཱའི་ཀླུང་གི་བྱེ་མའི་གྲངས་སྙེད་ཀྱི་ཕྱོགས་བཅུའི་
འཇིག་རྟེན་གྱི་ཁམས་ཀྱི་སེམས་ཅན་གྱི་འཆི་འཕོ་སྐྱེ་བ་གཟིགས་ལྷའི་སྤྱན་བྱང་འཕགས་ལ་
ཡོད་པར་གསུངས་པ་ལ། ཤིང་རྟའི་འཕང་ལོ་ཙམ་གྱི་ཕྱོགས་ན་ཉན་རང་བྱང་སེམས་ཀྱི་
མངོན་ཤེས་ལ་མི་སྣང་བའི་སེམས་ཅན་སྟོང་གསུམ་གྱི་ལྷ་མི་ལས་མང་བ་སངས་རྒྱས་ཀྱིས་
གཟིགས་པར་མདོ་ལས། ཤིང་རྟའི་འཕང་ལོ་ཙམ་གྱི་ཕྱོགས་ན་སྣང་བར་མ་གྱུར་པའི་སེམས་
ཅན་གང་དག་དེ་བཞིན་གཤེགས་པ་ལ་སྣང་བར་གྱུར་པ་དེ་དག་ནི་ཆེས་མང་གི་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ལྷ་དང་མི་རྣམས་ནི་དེ་ལྟ་མ་ཡིན་ནོ། །ཞེས་གསུངས་པའི་



808
གསེར་ཕྲེང་དཀའ་གནད།
ཕྱིར། ཇི་ལྟར་ཡིན་སྙམ་པའི་དོགས་པའོ། །ཆོས་ཀྱི་སྤྱན་ནི། གནོད་འཇོམས་ལས། གནས་
དང་གནས་མིན་པ་ཐམས་ཅད་མཁྱེན་པ་མ་གཏོགས་པ་དགུ་པོ་འདི་དག་ནི་ཆོས་ཀྱི་མིག་གོ།
ཞེས་དང་། རྒྱན་སྣང་ལས། གསུང་རབ་ཡན་ལག་བཅུ་གཉིས་ལ་ཐོགས་མེད་དུ་འཇུག་
པ་ནི་ཆོས་ཀྱི་སྤྱན་ནོ། །ཞེས་གསུངས་ལ། གནས་དང་གནས་མིན་མ་གཏོགས་ཤེས་པ་
དགུ་ཞེས་པ་ནི་དབང་པོའི་རིམ་པ་རྟོགས་པའི་ཚེ་ཆོས་ལ་གུས་པ་དང་ཆོས་སྤངས་པའི་རྣམ་
སྨིན་གྱིས་དབང་པོ་རྣོ་རྟུལ་དུ་འགྱུར་བ་དང་། ཚེ་སྔ་མར་སྦྱངས་པ་དང་ལྡན་མི་ལྡན། བསོད་
ནམས་དང་བསོད་རྣམས་མ་ཡིན་པ་ཇི་ལྟ་བུ་ལྡན་པ་དང་། རྣམ་པར་ཤེས་པའི་ཁམས་ལ་
སོགས་པ་ཤེས་པས་ལས་ཀྱི་རྣམ་པར་སྨིན་པ་དང་། ཚེ་སྔ་མ་དང་། འཆི་འཕོ་བ་དང་།
འཇིག་རྟེན་གྱི་ཁམས་དུ་མ་ཤེས་པ་སོགས་ཡོད་ཀྱང་། དེའི་ཡུལ་ལ་ལས་འབྲས་ཀྱི་འབྲེལ་
བ་འོང་དོན་མེད་པའི་རྒྱུ་མཚན་གྱིས་ཡིན་ནམ་དཔྱད། ཅེས་རྗེ་གུང་ཐང་པས་གསུངས།
དེ་ཡང་ལས་འབྲས་ཀྱི་འབྲེལ་བ་ཕྲ་ཞིང་ཕྲ་བ་སངས་རྒྱས་ཁོ་ནའི་མངོན་སུམ་གྱི་སྤྱོད་ཡུལ་
ཤིན་ལྐོག་ཡིན་པ་ལ་ཐུག་གོ །
རྩ་བའི་ས་བཅད་གཉིས་པ་ས་མཚམས་ནི། གསེར་ཕྲེང་ལས། གཉིས་པ་ནི། དང་
པོ་ཚོགས་ལམ་ནས་དང་། གཉིས་པ་སྦྱོར་ལམ། གསུམ་པ་མཐོང་ལམ་མཉམ་གཞག །བཞི་
པ་མཐོང་ལམ་རྗེས་ཐོབ། ལྔ་པ་ནི་ས་བརྒྱད་པ་ནས་ཡོད་ལ། སངས་རྒྱས་ཀྱི་ས་དང་ཁྱད་
པར་ནི་དག་མ་དག་གོ་ཞེས་སྔ་མ་དག་འཆད་དོ། །འོན་ཀྱང་ལྷའི་སྤྱན་ཚོགས་ལམ་ནས་
ཐོབ་པ་ལ་སྐྱོན་མེད་ལ། ས་བདུན་པའི་ཡོངས་སྦྱོང་གི་སྐབས་སུ་སངས་རྒྱས་ཀྱི་སྤྱན་ཐོབ་
པར་གསུངས་པས་རྗེས་མཐུན་པ་དེ་ནས་ཡོད་དོ། །མཚན་ཉིད་པ་ནི་སངས་རྒྱས་ཀྱི་ས་
ཁོ་ན་ལ་འདོད་པར་བྱ་སྟེ། ཞེས་པ་ནས། རྡོ་གཅོད་ལས་བཤད་ཅིང་འབུམ་གྱི་གནོད་འཇོམས་
ལས་ཀྱང་སངས་རྒྱས་ལ་སྤྱན་ལྔ་ཡོད་པར་བཤད་པའི་ཕྱིར་རོ། །གཞུང་གི་བཤད་ཚུལ་
ལ་དཔག་ན་ལྷའི་སྤུན་རྗེས་མཐུན་པ་ཚོགས་ལམ་ནས་འཐོབ་ཅེས་པའམ་དཔྱད། དེ་ཡང་



གསེར་ཕྲེང་དཀའ་གནད།
s09
སངས་རྒྱས་ཀྱི་སྤྱན་རྗེས་མཐུན་པ། རྣམ་བཤད་ལས། དག་ས་གསུམ་ལ་བཞག་པ་ནི་སངས་
རྒྱས་ཀྱི་སྤྱན་རྗེས་མཐུན་པ་དངོས་དང་། ས་བདུན་པའི་ཡོངས་སྦྱོང་གི་མདོ་ལས། བྱང་
ཆེན་ཐོགས་པ་མེད་པའི་ཡེ་ཤེས་གང་ཞེ་ན། འདི་ལྟ་སྟེ། སངས་རྒྱས་ཀྱི་སྤྱན་ཐོབ་པ་གང་
ཡིན་པ་སྟེ། ཞེས་དང་། གསེར་ཕྲེང་ལས། རྗེས་མཐུན་པ་ས་བདུན་པ་ནས་བཤད་པ་
གཉིས་ནི། མངོན་རྟོགས་རྒྱན་ལས། ས་དགུ་འདས་ནས་ཡེ་ཤེས་ནི། །གང་གི་སངས་
རྒྱས་སར་གནས་པ། ཞེས་པ་ལྟར། ས་དྲུག་འདས་ནས་ཡེ་ཤེས་ནི། །རྗེས་མཐུན་སངས་
རྒྱས་སར་གནས་པ། །ཞེས་སྦྱར་ན་རུང་ངམ་སྙམ། དོགས་པ་ཙམ་མོ། ས་བདུན་པའི་
ཡོངས་སྦྱོང་ནི་སྤང་བྱ་ཉི་ཤུ་དང་གཉེན་པོ་ཉི་ཤུ་ཡོད་པ་འགྲེལ་པ་གཞན་རྣམས་ཀྱིས་གོ་རིམ་
དཀྲུགས་ནས་སྦྱར་ཡང་། འགྲེལ་ཆེན་དང་ཤེར་དོན་ལས་གོ་རིམ་ཐར་ཆགས་སུ་སྦྱར་བ་
ལྟར་འགྲེལ་པ་དོན་གསལ་ལས་ཀྱང་ཐར་ཆགས་སུ་སྦྱར་བ་ནི། ཅེས་བྱ་བ་ནི། བདག་
དང་། ཞེས་པ་ནས། འགལ་བ་བརྗོད་པ་འཛིན་པ་ཡོངས་སུ་སྤངས་པ་སྟེ། ཉེས་པ་དེ་ལྟ་
བུ་ཉི་ཤུ་དང་བྲལ་ནས། ཞེས་སྤང་བྱ་ཉི་ཤུ་དང་། ཞེས་བྱ་བ་གསུངས་ཏེ། རྣམ་པར་
ཐར་པའི་སྒོ་སྟོང་པ་ཉིད་དང་། ཞེས་པ་ནས་གདུལ་བྱ་དང་མཐུན་པར་ཐམས་ཅད་དུ་བདག་
གི་ལུས་རབ་ཏུ་སྟོན་པ་ཞེས་བྱ་བ་ཡོངས་སུ་སྦྱོང་བ་རྣམ་པ་ཉི་ཤུ་པོ་འདིས་ཀྱང་སྔ་མ་བཞིན་
དུ་ས་བདུན་པ་རྟོགས་པར་འགྱུར་བ་ཡིན་ནོ། །ཞེས་དང་། རྩ་བ་ནི། བདག་དང་སེམས་
ཅན་འཛིན་པ་དང་། །ཞེས་པ་ནས། དེ་ཡིས་ས་ནི་བདུན་པ་འཐོབ། །ཅེས་པའི་བར་ནི་
སྔ་མ་དང་། རྣམ་ཐར་སྒོ་གསུམ་ཤེས་པ་དང་། །ནས། སྟོང་པ་ཉིད་ནི་ཉི་ཤུའོ། །ཞེས་
པའི་བར་ནི་ཕྱི་མ་ཉི་ཤུ་བསྟན་པའོ། །གོང་གི་མདོ་ཚིག་ནི་རྩ་བ་སྔ་ཕྱི་གཉིས་ཀའི་བཤད་
བྱ་ཡིན་ནོ། །
ས་བཅད་གསུམ་པ་ནི། གསེར་ཕྲེང་ལས། གསུམ་པ་ནི། བྱང་ཆེན་མིག་ལྔ་ཡོངས་
སུ་སྦྱང་བར་འདོད་པ་དང་ཐོབ་པར་འདོད་པས་ཕ་རོལ་ཏུ་ཕྱིན་པ་དྲུག་ལ་བསླབ་པར་བྱའོ།།



s10
གསེར་ཕྲེང་དཀའ་གནད།
ཞེས་པ་ནས་རྫུ་འཕྲུལ་གྱི་རྐང་པ་སྒོམ་པ་ཡང་ཡིན་ནོ། །ཞེས་གསུངས། དེའི་ཕྱིར་སྤྱན་
ལྔ་པོ་ཐོབ་ན་ཕར་ཕྱིན་དྲུག་ཐོབ་དགོས་པས་ལམ་མ་ཞུགས་ན་མེད་དོ། །བཞི་པ། དགོས་
པ་ལ་གནས་སྐབས་དང་མཐར་ཐུག་གི་དགོས་པ་གཉིས་ཡོད་པ་གསེར་ཕྲེང་ལས་གསལ་བར་
གསུངས་སོ། །
སྒྲུབ་པའི་ཡོན་ཏན་ཐམས་ཅད་རྫོགས་པར་བྱེད་པ་མངོན་ཤེས་དྲུག་ལ་འདོམས་པའི་
གདམས་ངག་ནི། གསེར་ཕྲེང་ལས། གསུམ་པ་ནི། མངོན་ཤེས་དྲུག་བརྗོད་བྱར་བྱས་པ་
ལ་འདོམས་སོ། །ཞེས་པ་ནས་བསྒྲུབ་པོ་ཞེས་སྟོན་པའོ། །ཞེས་པའི་བར་གང་ལ་གདམས་
པའི་ཡུལ་དང་། དེ་ལ་འདོམས་པའི་ཚུལ་ལོ། །དང་པོ་ལ། རྟེན་དང་བརྟེན་པའི་མཚན་
ཉིད། ཁྱད་པར། ས་མཚམས། དགོས་པ་དང་ལྔ། དང་པོ་ནི། ཀུན་བཏུས་སུ། ཕྱི་རོལ་
པའམ་ཐེག་དམན་པ་དང་ཐེག་ཆེན་པ་དེ་བཞིན་བཤེགས་པ་ཡང་རུང་མངོན་ཤེས་དང་པོ
ལྔ་བསམ་གཏན་གྱི་དངོས་གཞི་དག་པ་གང་ཡང་རུང་བ་ལ་བརྟེན་ནས་སྒྲུབ་དགོས་པར་
གསུངས་ལ། ཟག་ཟད་མངོན་ཤེས་རབ་མཐའི་བསམ་གཏན་བཞི་པའི་དངོས་གཞི་ལ་བརྟེན་
པར་བཤད་ལ། དེའི་ཕྱིར་ན། གཅིག་ཆར་པའི་དགྲ་བཅོམ་པའི་འབྲས་བུ་ཐོབ་མ་ཐག་
པ༑ ཟག་ཟད་མངོན་ཤེས་ཐོབ་བམ་མ་འཐོབ། འཐོབ་ཚེ་སེམས། རྟེན་གང་ལ་བརྟེན་
ནས་ཐོབ་དཔྱད། ཀུན་བཏུས་ལུགས་ལ། རབ་མཐའི་དངོས་གཞི་ལ་བསམ་གཟུགས་བརྒྱད་
ཀའི་དངོས་གཞི་ཡོད་དེ། འདོད་པ་ནས་སྲིད་རྩེའི་བར་དུ་སོང་འོང་གཉིས་བྱས་ནས་སླར་
ཡང་འདོད་སེམས་ནས་བསམ་གཏན་བཞི་པའི་བར་སོང་བ་རབ་ཀྱི་དོན་ཡིན་པའི་ཕྱིར། དེའི་
མཐར་གྱི་དངོས་གཞི་རྣམས་རབ་མཐའི་དངོས་གཞི་ཡིན་པས་སོ། །ཀུན་བཏུས་ལས། བསམ་
གཏན་བཞི་ལ་བརྟེན་ནས་ཚད་མེད་པ་རྣམས་མངོན་པར་སྒྲུབ་པོ། །ཞེས་གསུངས་པའི་ཕྱིར།
མངོན་ཤེས་ཀྱི་སེམས་རྟེན་ལ་གཟུགས་མེད་དངོས་གཞི་མེད་དོ། ཉི་སྣང་ལས། གཟུགས་
མེད་དངོས་གཞི་གསུངས་པ་དེ་ཐོབ་ན་གཟུགས་ཀྱི་འདུ་ཤེས་གཞིག་སླ་པ་ལ་དགོངས་པའོ།།



གསེར་ཕྲེང་དཀའ་གནད།
811
མཛོད་ལུགས་ལ། རབ་མཐའི་དངོས་གཞི་ལ་བསམ་གཏན་བཞི་པའི་དངོས་གཞི་ཡིན་པས་
ཁྱབ། སྤྲུལ་པའི་ལམ་གསུམ་གྱི་སེམས་རྟེན་དང་། རྟེན་གྱི་གང་ཟག་མངོན་པ་གོང་འོག་
བཤད་ཚུལ་མི་འདྲ་སྐབས་བཞི་པར་འཆད་པར་འགྱུར་རོ། །རང་རེའི་ཡིག་ཆར། མངོན་
ཤེས་དྲུག་ཀའི་སེམས་རྟེན་ལ། ཉེར་བསྡོགས་མི་ལྕོགས་མེད་པ་ཡོད་པར་གསུངས། མཛོད་
ལས། བསམ་གཏན་དག་གིས་ལམ་རྣམས་སླ། །ས་གཞན་དག་གིས་དཀའ་བ་ཡིན། །ཞེས་
སྐྱེ་སླ་དཀའ་བའི་སེམས་རྟེན་རིམ་པ་མངོན་པ་གོང་འོག་གཉིས་བཞིན་ནོ། །གསེར་ཕྲེང་
ལས། གཉིས་པ་ནི། སྔ་མ་དྲུག་མིང་དང་ཕྱི་མ་དྲུག་དོན་ཡིན་པས་དེ་དག་རིམ་པ་ལྟར་
རོ༑ ༑ཞེས་པ་སྔར་བཞིན་མཚན་མཚོན་དུ་ཤེས་པར་བྱའོ། །མངོན་ཤེས་དྲུག་པོ་དེ་དག་
གི་མཚན་ཉིད་དང་། ཁྱད་པར་དང་། ས་མཚམས་དང་། དགོས་པ་དང་བཅས་གསེར་
ཕྲེང་ལས་ཤིན་ཏུ་གསལ་བས་འདིར་མང་དོགས་ནས་མ་བྲིས་སོ། །གོང་དུ་གསེར་ཕྲེང་ལས།
ཆོས་ཀྱི་སྤྱན་མཐོང་ལམ་རྗེས་ཐོབ་ནས་བཞག་པ་ནི། སྤྱན་ལྔར་ཕྱེ་བའི་ཤེས་རབ་ཀྱི་སྤྱན་
མ་ཡིན་པའི་ཆོས་ཀྱི་སྤྱན་གྱི་དབང་དུ་བྱས་པའི་ཞིབ་ཆ་བྱེད། སྤྱིར་ཤེས་རབ་ཀྱི་སྤྱན་ཡིན་
ན༑ ཆོས་ཀྱི་སྤྱན་ཡིན་པའི་ཁྱབ་པའི་ཕྱིར་རོ། །ཐལ་འགྱུར་བའི་ལུགས་ལ། ཟག་ཟད་
མངོན་ཤེས་རིགས་ངེས་བྱང་སེམས་ས་བརྒྱད་པ་པའི་རྒྱུད་ལ་ཡོད་མེད་དཔྱད། ཟག་པ་
ཞེས་པ་ཉོན་མོངས་ཀྱི་མིང་ཡིན་པའི་ཕྱིར། །དེའི་ལུགས་ལ་དེའི་རྒྱུད་ལ་ཆོས་སྐུ་རྗེས་མཐུན་
པ་དང་། རྡོ་རྗེའི་ལུས་མཚན་ཉིད་པ་ཡོད་པའི་ཕྱིར། མདོ་སྡེ་སྤྱོད་པའི་དབུ་མ་རང་རྒྱུད་
པའི་ལུགས་ལ་ས་བརྒྱད་པ་ཐོབ་པའི་ཚེ་ཉོན་མོངས་པའི་སྒྲུབ་པ་ཟད་པར་སྤངས་པ་རྟོག་གེ་
འབར་བ་ལས་བཤད་པའི་ཕྱིར་ན། དེ་ཡང་དཔྱད་པར་བྱ།
བཞི་པ་སྒྲུབ་པ་མཐར་ཐུག་པའི་རྒྱུ་ལ་གདམས་པ་ནི། གསེར་ཕྲེང་ལས། བཞི་
པ་ལ་གཉིས། མཐོང་ལམ་དང་། སྒོམ་ལམ་ལ་གདམས་པའོ། །ཞེས་པ་ནས་རྟོགས་ཚུལ་
ལ་ཁྱད་པར་མེད་པར་བཞེད་དོ། །ཞེས་སོ། །གདམས་དོན་གཙོ་བོར་གྱུར་པའི་མཐོང་



sia
གསེར་ཕྲེང་དཀའ་གནད།
ལམ་ལ་དོན་དམ་རྣམ་ཅན་ཡིན་པའི་ཁྱབ་བམ་མ་ཁྱབ། སྐད་ཅིག་མ་བཅུ་དྲུག་པོ་རེ་རེ་
ལ་མདོ་རེ་སྦྱར་རོ། །ཞེས་དང་། མདོ་ལས། རབ་འབྱོར་འདུས་བྱས་ཀྱི་དབྱིངས་མེད་
པར་འདུས་མ་བྱས་ཀྱི་དབྱིངས་སུ་གདགས་པར་མི་ནུས་སོ། །ཞེས་པའི་དོན་གསེར་ཕྲེང་
ལས། སྒོམ་ལམ་དཔེའི་སྒོ་ནས་བསྟན་པའི་རྒྱུ་མཚན་དུ་སྦྱར་ཏེ། སྒོམ་ལམ་ཡང་མཐོང་
ལམ་གྱིས་མཐོང་བ་དེ་ཉིད་གོམས་པ་ལ་བཞག་གི་དེ་ལས་གཞན་ལ་བཞག་ཏུ་མེད་ཅེས་པའི་
དོན་ནོ། །ཞེས་དང་། འོ་ན་སྤངས་པ་ལ་ཡང་ཁྱད་མེད་དེ། རྟོགས་པ་ལ་ཁྱད་མེད་པས་
སོ་ཞེ་ན། སྤངས་པ་ལ་ཁྱད་པར་ཡོད་པ་ཆུ་སྔ་ཕྱིའི་དཔེས་མཚོན་དེ་གསུངས་པ་དེ་ཉིད་
གསེར་ཕྲེང་ལས་ཤེས་པར་བྱའོ། །དེ་ལ་ཁ་ཅིག་ན་རེ། ས་གཉིས་པ་ཡན་ཆད་ཀྱི་སྒོམ་
ལམ་བར་ཆད་མེད་ལམ་རྣམས་རྟོགས་ཟིན་རྟོགས་པའི་རིག་པ་ཡིན་པར་མ་ཟད། ས་དང་
པོའི་སྒོམ་ལམ་བར་ཆད་མེད་ལམ་ཡང་རྟོགས་ཟིན་རྟོགས་པའི་རིག་པ་ཡིན་པར་ཐལ། གོང་
དུ་སྒོམ་ལམ་ཡང་། ཞེས་པ་ནས་གཞན་ལ་བཞག་ཏུ་མེད་ཅེས་པའི་དོན་ནོ། །ཞེས་པའི་
གཞུང་དོན་དང་ཡང་སྒྲའི་དོན་དེའི་ཕྱིར། ཞེ་ན། རང་འདྲེན་བྱེད་ཀྱི་ཚད་མ་སྔ་མས་རྟོགས་
ཟིན་པའི་དོན་རྟོགས་པའི་རིག་པ་ཡིན་པས། རྟོགས་ཟིན་རྟོགས་པའི་རིག་པར་མི་འཇོག་
སྟེ༑ གཞན་དུ་ན། རྣམ་མཁྱེན་སྐད་ཅིག་གཉིས་པ་ཡང་རྟོགས་ཟིན་རྟོགས་པའི་རིག་པར་
ཐལ་བའི་ཕྱིར། དེའི་ཕྱིར་ན།རང་སྟོབས་ཀྱིས་རྟོགས་མ་ཐུབ་ཀྱང་ཚད་མ་སྔ་མའི་བྱེད་པ་
ལ་བརྟེན་ནས་ཡུལ་རྟོགས་པ། རྟོགས་ཟིན་རྟོགས་པའི་རིག་པའི་དོན་ཡིན་ནམ་སྙམ། བཅད་
ཤེས་ཀྱི་མཚན་ཉིད་ལ། རྟོགས་ཟིན་རྟོགས་པའི་རིག་པ་དང་། ཡང་རྟོགས་ཟིན་རྟོགས་
པའི་ཚད་མིན་གྱི་མི་སླུ་བའི་རིག་པ་བཞག་པ་ཚིག་རྒྱས་བསྡུས་ལས་དོན་ལ་ཁྱད་པར་མེད་
དམ་སྙམ། རྣམ་མཁྱེན་སྐད་ཅིག་གཉིས་པ་ཆོས་ཐམས་ཅད་གསར་དུ་རྟོགས་ཟིན་དགོས་
སམ། ཆོས་ཐམས་ཅད་ལ་ཚད་མ་ཡིན་པའི་ཕྱིར། སྒྲ་མི་རྟག་པར་རྟོགས་པའི་རྗེས་དཔག་
སྒྲ་ལ་ཚད་མ་ཡིན་པར་ཐལ། རྣམ་མཁྱེན་སྐད་ཅིག་གཉིས་པ་སྒྲ་ལ་ཚད་མ་ཡིན་པའི་ཕྱིར་



གསེར་ཕྲེང་དཀའ་གནད།
s
ན༔ མི་འདྲ་བའི་ཁྱད་པར་སོགས་ལེགས་བཤད་གསེར་ཕྲེང་བའི་གོང་འོག་ཅི་རིགས་པར་
གསལ། རྣམ་བཤད་སྙིང་པོའི་རྒྱན་དང་། ལེགས་བཤད་གསེར་ཕྲེང་གཉིས་རྩོམ་པ་པོ་
གཅིག་ཡིན་ནའང་ཚིག་གི་ནུས་པ་འདོན་ལུགས་མི་འདྲ། རྣམ་བཤད་ཀྱིས་ཉམས་ལེན་ལ་
སྦྱར་ནས་གསུངས་པ་དང་། གསེར་ཕྲེང་གིས་དེའི་སྟེང་དུ་བཤད་པ་མཐའ་ཆོད་པར་བྱས་
ཏེ་ཞར་ལ་དོགས་པ་ཆུང་ངུ་རེ་ཡོད་པའང་བཅད་ནས་གསུངས་པ་ཡིན་པས་བཤད་པ་རྒྱ་
ཆེ་བ་མ་ཟད་རང་ལུགས་གཞན་ལུགས་ཀྱི་རྣམ་དབྱེ་སོ་སོར་ཕྱེ་བའང་ཤིན་ཏུ་མང་།
གསེར་ཕྲེང་ལས། གསུམ་པ་ནི། ཅིའི་ཕྱིར་གདམས་གང་གི་བརྗོད་བྱ་བཅུར་གྲངས་
ངེས་ཞེ་ན། བཅུ་པོ་འདི་ཙམ་ཁོ་ནས་གང་ཟག་གཅིག་འཚང་རྒྱ་བའི་བཞེད་དོན་ཐམས་ཅད་
ཕུན་སུམ་ཚོགས་པར་འགྱུར་བས་ན། ཞེས་པ་ནས་མཐར་ཐུག་པའི་རྒྱུ་ཞེས་འཆད་དོ། །ཞེས་
བྱུང་། །དེ་ཡང་གདུལ་བྱའི་གནས་སྐབས་དང་མཐར་ཐུག་གི་དོན་སྒྲུབ་པ་ལ། སྒྲུབ་པ་
རང་གི་ངོ་བོ་བདེན་པ་གཉིས་མི་དམིགས་པའི་ཚུལ་དང་། སྒྲུབ་པའི་དམིགས་ཡུལ་བདེན་
པ་བཞི། སྒྲུབ་པའི་རྟེན་དཀོན་མཆོག་གསུམ་དང་། སྒྲུབ་པའི་རྒྱུ་ལ་འགལ་རྐྱེན་སྤོང་བ་
དང་། མཐུན་རྐྱེན་སྒྲུབ་པ་གཉིས་ཀྱི་དང་པོ་ལ། ལེ་ལོ་གསུམ་སྤོང་བའི་བརྩོན་འགྲུས་གསུམ་
དང་། མཐུན་རྐྱེན་སྒྲུབ་པ་ལ། སྤང་བྱ་རང་གི་ཤེས་པས་གཞན་དྲིང་མི་འཇོག་པ་སྤྱན་
ལྔ༑ ཚོགས་རྣམས་འབད་མེད་དུ་ཡོངས་སུ་རྫོགས་པའི་རྒྱུ་མངོན་ཤེས། སྤང་བྱ་མཐར་
ཐུག་སྤོང་བའི་རྒྱུ་མཐོང་སྒོམ་གཉིས་བཅས་བཅུ་ལ་གང་ཟག་གཅིག་འཚང་རྒྱ་བའི་ཆ་རྐྱེན་
ཚང་བའི་ཕྱིར། འདིར་བསྟན་གདམས་ངག་གི་བརྗོད་བྱ་ལ་བཅུར་ངེས་སོ། །དེ་ལྟ་ན་འོ་
ན༑ དངོས་པོ་བརྒྱད་དང་། དོན་བདུན་ཅུའི་གདམས་ངག་མ་གཏོགས་པའི་གཞན་རེ་དགུ་
པོ་རྣམས་ཆོས་ཅན། གང་ཟག་གཅིག་འཚང་རྒྱ་བའི་ཆ་རྐྱེན་དུ་མི་འགྲོ་པར་ཐལ། གདམས་
ངག་བཅུའི་བརྗོད་བྱ་ལ་གང་ཟག་གཅིག་འཚང་རྒྱ་བའི་ཆ་རྐྱེན་ཐམས་ཅད་ཚང་བའི་ཕྱིར།
ཞེ་ན། གདམས་ངག་གི་བརྗོད་བྱར་མ་གྱུར་པའི་དེ་དག་གང་རུང་ཞིག །ཡོད་ན་བདེན་



814
གསེར་ཕྲེང་དཀའ་གནད།
ཡང་། དངོས་བརྒྱད་དོན་བདུན་ཅུ་པོ་གང་རུང་ཡིན་ན། གདམས་ངག་གི་བརྗོད་བྱ་ཡིན་
པས་ཁྱབ་པའི་ཕྱིར། དེ་དག་ཐམས་ཅད་གདུལ་བྱའི་གནས་སྐབས་དང་མཐར་ཐུག་གི་དོན་
སྒྲུབ་བྱེད་ཡིན་པར་མ་ཟད་མ་ཚང་ན་མི་རུང་ཚུལ། དངོས་བརྒྱད་དོན་བདུན་ཅུ་དཀྱུས་
མར་བསྟན་པའི་སྐབས་ཀྱི་མཚམས་སྦྱར་དང་། བར་སྐབས་ཚིགས་བཅད་ཀྱི་མཚམས་
སྦྱོར་གྱི་འབྲེལ་རྣམས་ལས་ཀྱང་ཤེས་ནུས། འབྲེལ་བཀོད་པས་མཚམས་སྦྱར། ཞེས་ཡང་
ཡང་གསུངས་པ་དེའི་ཕྱིར་རོ། །འདིར་བསྟན་གདམས་ངག་བཅུ་པོ་རྣམས་ཐེག་ཆེན་གྱི་
ལམ་གྱི་ལམ་འབྲས་གང་རུང་བརྗོད་བྱའི་གཙོ་བོར་སྟོན་པའི་རྗོད་བྱེད་རྣམ་དག་ཡིན་པས།
ཐེག་ཆེན་གྱི་གདམས་ངག་ཡིན་ཡང་། དེ་དག་ཕན་ཚུན་བརྗོད་བྱ་དོན་གཅིག་ཡིན་མིན་
དང་། དེ་བཅུ་གང་རུང་ཡིན་ན། གང་ཟག་གཅིག་འཚང་རྒྱ་བའི་ཆ་རྐྱེན་ཆ་ཚང་སྟོན་
པས་ཁྱབ་མ་ཁྱབ་སོགས་རིགས་སྨྲ་རྣམས་ཀྱིས་དགོངས་པ་བཞེས།
ཟུར་བཀོལ་བཞིའི་དང་པོ་དགེ་འདུན་ཉི་ཤུ་བཤད་པ་ལ། འགྲེལ་པ་ལས། སྐབས་
གཉིས་པར་འཆད་པར་འགྱུར་བའི་ལམ་ཤེས་པ་ཉིད་ཀྱིས་བསྡུས་པ། ཞེས་པ་ནས་དེའི་འོག་
ཏུ་རང་སངས་རྒྱས་ཏེ་ཉི་ཤུའོ། །ཞེས་པའི་བར་གྱི་གཞུང་འདིའི་སྐབས་སུ་འཕྲོས་སྦྱོར་གཉིས་
ལས། དང་པོ་ནི། སངས་རྒྱས་ལ་སོགས་དཀོན་མཆོག་གསུམ། །ཞེས་པའི་གཞུང་ལས་
འཕྲོས། ཇི་ལྟར་འཕྲོས་ཚུལ་ནི།གཞུང་འདིའི་སྐབས་སུ་སྐྱབས་གསུམ་གྱི་རྣམ་བཞག་སྤྱིར་
བསྟན་པ་ལ། འོ་ན་དགེ་འདུན་དཀོན་མཆོག་གི་ངོ་བོ་དང་དབྱེ་བ་ཇི་ལྟ་བུ་ཞིག་ཡིན། ཆོས་
དཀོན་མཆོག་ལ་གདམས་པ་ཡན་ཆད་དུ་ཡུལ་གྱི་རྣལ་འབྱོར་ལ་བསླབ་པ་དང་བརྩོན་ཚུལ་
རྣམས་གསུངས། དེ་ནས་དེ་ལྟར་བརྩོན་པའི་བྱང་སེམས་རྣམས་གང་ནས་འདིར་སྐྱེས་འདི་
ནས་གང་དུ་སྐྱེ་ཞེས་དྲིས་པའི་ལན་དུ། རང་གི་བཤད་བྱ་རྩ་བའི་མདོར་ཐེག་ཆེན་གྱི་དགེ་
འདུན་དཀོན་མཆོག་རྒྱས་པར་གསུངས་པའི་དོན་བདེ་བླག་ཏུ་རྟོགས་པར་བྱ་བའི་ཕྱིར་དབང་
པོ་རྟུལ་དང་རྣོན་པོ་དག །ཅེས་པ་ནས་བསེ་རུ་དང་ནི་ཉི་ཤུ་འོ། །ཞེས་པའི་བར་སྐབས་



གསེར་ཕྲེང་དཀའ་གནད།
815
ཀྱི་ཚིགས་སུ་བཅད་པ་གཉིས་བྱུང་བ་ཡིན་ཏེ། འགྲེལ་པ་ལས། དགེ་འདུན་དཀོན་མཆོག་
གི་སྐབས་སུ་བདེ་བླག་ཏུ་རྟོགས་པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ་རྣམ་
པ་གཉིས་སོ། །ཞེས་གསུངས་པའི་ཕྱིར། དངོས་པོ་བརྒྱད་དོན་བདུན་ཅུ་དཀྱུས་མར་བཤད་
པའི་སྐབས་མ་ཡིན་པར་འཕྲོས་ཏེ་བྱེ་བྲག་ཏུ་བཤད་པའི་སྐབས་ཡིན་པས་ན་བར་སྐབས་དང་།
རྗེས་སུ་བསྔགས་པའི་སྡེབ་སྦྱོར་ཅན་གྱི་ཚིགས་བཅད་དུ་ཡོད་པས་ན་ཚིགས་བཅད་ཅེས་བརྗོད།
འོག་ནས་འཆད་པར་འགྱུར་བའི་བར་སྐབས་ཀྱི་ཚིགས་བཅད་ཀུན་ལ་དེ་ལྟར་ཤེས་པར་བྱ།
གསེར་ཕྲེང་ལས། གོང་དུ་དགེ་འདུན་དཀོན་མཆོག་གི་སྐབས་སུ། དགེ་འདུན་དཀོན་མཆོག་
ལ་འདོམས་སོ། །དེ་གང་ཞེ་ན། ཞེས་པ་ནས་བརྒྱད་དུ་ཡོད་དེ་དེ་ནི་རྩ་བའི་དབྱེ་བའོ། །ཞེས་
སོགས་དང་འབྲེལ་ནས་གཟིགས་ན་ཆ་ཚང་འོང་བ་འདུག
གསེར་ཕྲེང་ལས། གཉིས་པ་ལ་གཉིས། མཚོན་བྱེད་དཔེ་དང་། མཚོན་བྱ་དོན་
གྱི་དགེ་འདུན་ནོ། །དང་པོ་ལ་གསམ། སྤྱིའི་རྣམ་བཞག །སོ་སོའི་རང་བཞིན་བསྟན་པ།
འབྲས་བུ་བཞིར་འཇོག་པའི་རྒྱུ་མཚན་ནོ། །དང་པོ་ལ་བཞི། དགེ་འདུན་གྱི་གྲངས། བརྡ་
སྦྱོར་བའི་ཚུལ། ཞུགས་གནས་གང་ལ་བཞག །འབྲས་བུ་རྣམས་འཐོབ་པའི་ཚུལ་ལོ། །དང་
པོ་ནི། སྐྱེས་བུ་ཟུང་བཞིའམ། ཞེས་པ་ནས་འབྲས་གནས་གཞན་འདྲའོ། །ཞུགས་པ་དང་
པོ་དང་ཆགས་བྲལ་སྔོན་སོང་གི་ཞུགས་པ་གཉིས་དང་གསུམ་མཐོང་ལམ་པ་དང་། གཞན་
རྣམས་སྒོམ་ལམ་པ་ཡིན་ཏེ། བཅུ་དྲུག་པ་ལམ་རྗེས་ཤེས་སྒོམ་ལམ་ཡིན་པས་སོ། །ཀུན་
བཏུས་ལྟར་ན། གསེར་ཕྲེང་ལས་ཀུན་བཏུས་ལྟར་ན་ཞུགས་པ་དང་པོ་ལ་སྦྱོར་ལམ་པའང་
ཡོད་ལ་ཞུགས་པ་གཞན་རྣམས་མཚུངས་སོ། །ཞེས་གསུངས་པས། ཐོད་རྒལ་བའི་ཞུགས་
པ་གཉིས་ལ་མཐོང་ལམ་པས་ཁྱབ་ལ། རྣམ་བཤད་ལས། ཐོད་རྒལ་བའི་ཞུགས་པ་རྒྱུན་
ཞུགས་ལྟར་ཏེ། ཞེས་པ་ལ་བརྟེན་ནས་ཐོད་རྒལ་བའི་ཞུགས་པ་སྦྱོར་ལམ་སྟན་གཅིག་ལ་
གནས་པ་བཞག་མཁན་ཡོད་མོད། ཀུན་བཏུས་ལས། ཕལ་ཆེར་ལ་འདོད་ཆགས་དང་བྲལ་



གསེར་ཕྲེང་དཀའ་གནད།
sis
བ་ནི། ཡང་དག་ཉིད་དུ་ངེས་པར་གྱུར་པ་ལ་ཞུགས་ནས་ལན་ཅིག་ཕྱིར་འོང་བར་འགྱུར་
རོ༑ ༑ཞེས་དང་། གསེར་ཕྲེང་ལས། ཆགས་བྲལ་སྔོན་སོང་གི་ཞུགས་པ་ནི་མིན་ཏེ། དེའི་
ཞུགས་པ་མཐོང་ལམ་པར་ངེས་པ་དང་། ཞེས་སོགས་གསུངས་པའི་ཕྱིར་ན། རྣམ་བཤད་
ཀྱི་དེ་ཡང་མཐོང་ལམ་པ་དགོས་ཞེས་པའི་དོན་ནོ། །ཀུན་བཏུས་ལུགས་ལ་རྒྱུན་ཞུགས་ཞུགས་
པ་ལ་སྦྱོར་ལམ་པ་ཡོད་ཀྱང་། འཕགས་སེང་ལུགས་ལ་མཐོང་ལམ་པ་དགོས་པར། འགྲེལ་
པ་ལས། མཐོང་བའི་ལམ་སྐད་ཅིག་མ་བཅུ་དྲུག་ལ། ཞེས་པས་སྒྲུབ་ཟེར་ཡང་། གསེར་
ཕྲེང་རྣམ་བཤད་བློ་གསལ་བགྲོད་པའི་ཐེམ་སྐས་རྣམས་སུ་ཞུགས་པ་དང་པོའི་ས་མཚམས་
ཀུན་བཏུས་ལྟར་བཤད་པ་ལས་ཕར་ཕྱིན་རང་ལུགས་ལ་གཞན་བཤད་དུ་མེད་པའི་ཕྱིར།
དཔྱད་པར་བྱའོ། །མཁས་པའི་དབང་པོའི་བཤད་ཚུལ་ལ་དགོས་པ་ཁྱད་པར་ཅན་ཡོད་ངེས་
པ་ཡིན་ནོ། །
གསེར་ཕྲེང་ལས། གཉིས་པ། བརྡ་སྦྱོར་བའི་ཚུལ་ལ་གསུམ། འབྲས་བུ་ཐོད་
རྒལ་བ་དང་། རིམ་གྱིས་པ་དང་། སྤང་བྱ་ཅིག་ཅར་བཞི་དགེ་འདུན་ནོ། །སྔ་མ་ལ་མངོན་
པ་གོང་འོག་ལས། ཞེས་པ་ནས་དེ་སྐད་ཅེས་བཤད་ཅེས་པས་སོ། །ཞེས་སྔ་མ་ལ་མངོན་
པ་གོང་འོག་གཉིས་དམིགས་ཀྱིས་དགར་པ་ནི། ཕྱི་མ་གཉིས་འདོད་ཚུལ་མངོན་པ་པ་གང་
འོག་གཉིས་མི་འདྲ་བ་ས་ཡིན་ཏེ། རིམ་གཡིས་པ་ལ་འབྲས་བུ་ཐོད་རྒལ་བའི་ཟླས་དྲངས་
པའི་སྤང་བྱ་རིམ་པ་གཉིས་ཡོད་པའི་དང་པོ་འདོད་ཚུལ་མཐུན་ལ་ཕྱི་མ་འདོད་ཚུལ་མི་འདྲ་
ལ༑ སྤང་བྱ་ཅིག་ཅར་པ་ཀུན་བཏུས་ལུགས་ལ་ཡོད་ལ། མཛོད་ལུགས་ལ་མེད་པས་སོ།།
དེ་དག་གི་རྒྱུ་མཚན་དང་སྒྲུབ་བྱེད་རྣམས་གསེར་ཕྲེང་ལས་ཤེས་པར་བྱའོ། །
གསུམ་པ། ཞུགས་གནས་གང་ལ་བཞག་པ་ལ། ཐོད་རྒལ་དང་། རིམ་གྱིས་པ་
དང༌། ཅིག་ཅར་བ་གང་ལ་བཞག་པའོ། །དང་པོ། ཐོད་རྒལ་བ་ལ་འབྲས་བུ་བར་པ་གཉིས་
ཀྱི་ཞུགས་གནས་བཞི་སྲིད་ཀྱི་གཞན་མི་སྲིད་པའི་རྒྱུ་མཚན་གཉིས་ཡོད་པ་གསེར་ཕྲེང་ལས་



གསེར་ཕྲེང་དཀའ་གནད།
s7
ཤེས་པར་བྱ། རིམ་གྱིས་པ་ལ་ཞུགས་གནས་བརྒྱད་ཀ་ཡོད་པ་དེ་ཉིད་ལས་ཤེས། ཅིག་
ཅར་བ་ཐོག་མཐའ་གཉིས་ཀྱི་ཞུགས་འབྲས་བཞི་ལ་བཞག་ལ་འབྲས་བུ་བར་པ་གཉིས་ཀྱི་
ཞུགས་འབྲས་བཞི་ལ་མི་སྲིད་པའི་རྒྱུ་མཚན་རྣམས་ཀྱང་དེ་ཉིད་ལས་ཤེས་པར་བྱའོ། །མ་
ཟད་ཅིག་ཅར་པ་ཕྱིས་རང་རྒྱལ་དུ་སོང་བ་གཅིག་སྲིད་ཀྱི་བསེ་རུ་ཡིན་ན་ཅིག་ཅར་བར་ངེས་
པར་འགལ་བ་ཡིན་པའི་རྒྱུ་མཚན་ཡང་གསེར་ཕྲེང་ལས་ཤེས་པར་བྱའོ། །དེ་ཡང་སྤང་
བྱ་ཅིག་ཅར་པའི་རྒྱུན་ཞུགས་ལ་རྣོན་འབྲིང་རྟུལ་གསུམ་ལས་དང་པོས་མཐོང་ལམ་ཐོབ་པའི་
ཚེ་སྟོད་ལ་དགྲ་བཅོམ་པའི་འབྲས་བུ་མངོན་དུ་བྱེད། དབང་འབྲིང་གིས་འཆི་སྲིད་ལ་ཉེ་
བའི་ཚེ་སྨད་ལ་དགྲ་བཅོམ་པའི་འབྲས་བུ་མངོན་དུ་བྱེད། ཤིན་ཏུ་དབང་རྟུལ་གྱིས་ཚེ་འདི་
ལ་དགྲ་བཅོམ་པའི་འབྲས་བུ་མངོན་དུ་བྱེད་མི་ནུས་པར་སྨོན་ལམ་གྱི་དབང་གིས་འདོད་པའི་
ཁམས་ཉིད་དུ་སྐྱེ་བ་བླངས་ཏེ་སྲིད་པ་ཐ་མའི་ཚེ་སངས་རྒྱས་འཇིག་རྟེན་དུ་བྱོནཔ་དང་ཕྲད་
ན་ཉན་ཐོས་དགྲ་བཅོམ་པའི་འབྲས་བུ་ཐོབ། མ་ཕྲད་ན་རང་རྒྱལ་དུ་འཇུག་པ་ཡིན་པ་ནི།
ཀུན་བཏུས་ལས། ཕལ་ཆེར་ནི་མཐོང་བའི་ཆོས་སམ་འཆི་བའི་དུས་ཀྱི་ཚེ་ཀུན་ཤེས་པ་ཉིད་
ཐོབ་པར་བྱེད་དོ། །གལ་ཏེ་མ་བྱེད་ན་ཡང་སྨོན་ལམ་གྱི་སྟོབས་ཅན་ཞིག་ཡིན་པས་སྨོན་
ལམ་དབང་གིས་འདོད་པའི་ཁམས་ཉིད་དུ་སྐྱེས་ཏེ། སངས་རྒྱས་འབྱུང་བ་མེད་ན་རང་རྒྱལ་
བར་འགྱུར་རོ། །ཞེས་གསུངས་པའི་ཕྱིར། དེ་ཡང་ཚོགས་སྤྱོད་ཆེ་ཆུང་གི་རང་རྒྱལ་དུ་
འགྱུར་པ་སྲིད་ཀྱི་བསེ་རུ་ལྟ་བུའི་རང་རྒྱལ་དུ་སོང་བ་མ་སྲིད་པ་གཞུང་འདིའི་དགོངས་པའོ།།
དེ་བཞིན་དུ་རང་རྒྱལ་སྲིད་པ་ཐ་མ་པ་སངས་རྒྱས་བྱོན་པའམ་དགེ་བའི་བཤེས་གཉེན་དང་
ཕྲད་ན་ཉན་ཐོས་དགྲ་བཅོམ་པའི་འབྲས་བུ་མངོན་དུ་བྱེད་པའང་ཀུན་བཏུས་ཀྱི་དགོངས་པའོ།།
གསེར་ཕྲེང་ལས། བཞི་པ། འབྲས་བུ་རྣམས་འཐོབ་པའི་ཚུལ་ལ། འབྲས་བུ་དེ་
དག་ལམ་གང་གིས་དང་། དུས་ནམ་གྱི་ཚེ་དང་། ས་གང་ལ་བརྟེན་ནས་ཐོབ་པའོ། །དང་
པོ་ནི། རྒྱུན་ཞུགས་ཀྱི་འབྲས་བུ། ཆགས་བྲལ་སྔོན་སོང་གི་ཕྱིར་འོང་གི་འབྲས་བུ། ཆགས་



ss
གསེར་ཕྲེང་དཀའ་གནད།
བྲལ་སྔོན་སོང་གི་ཕྱིར་མི་འོང་གི་འབྲས་བུ་གསུམ་པོ་མཐོང་ལམ་ཁོ་ན་ལ་བརྟེན་ནས་ཐོབ།
འབྲས་བུ་རིམ་གྱིས་པའི་ཕྱིར་འོང་གི་འབྲས་བུ། དགྲ་བཅོམ་པའི་འབྲས་བུ་གསུམ་སྒོམ་
ལམ་ལ་བརྟེན་ནས་ཐོབ་པའི་ཕྱིར་འཇིག་རྟེན་ལས་འདས་པའི་ལམ་ཁོ་ན་ལ་བརྟེན་ནས་ཐོབ་
བོ༔ གསེར་ཕྲེང་ལས། རིམ་གྱིས་པ་གཉིས་འཇིག་རྟེན་པ་དང་འཇིག་རྟེན་ལས་འདས་
པའི་ལས་གཉིས་ཀས་འཐོབ་པ་སྲིད་དེ། ཅེས་པ་ནས་བརྒྱད་པ་ནི་ཀུན་ཤེས་པའི་དབང་པོ་
ཡིན་ནོ། །ཞེས་སོ། །ཞེས་རང་འགྲེལ་གྱི་ལུང་དྲངས་ནས་གསུངས་པ་མངོན་པ་གོང་འོག་
སུའི་ལུགས་ཡིན་དཔྱད་པར་བྱ། འབྲས་བུ་བཞི་ཁམས་གང་དུ་ཐོབ་པ་ནི། འདོད་པར་
གསུམ་ཐོབ་ཐ་མ་ནི། གསུམ་དུའོ། །ཞེས་པ་ལྟར་རོ། །ས་གང་ལ་བརྟེན་ནས་འཐོབ་པ་
ནི༑ རྒྱུན་ཞུགས་ཀྱི་འབྲས་བུ། ཕྱིར་འོང་གི་འབྲས་བུ། འབྲས་བུ་རིམ་གྱིས་པའི་ཕྱིར་མི་
འོང་གི་འབྲས་བུ་གསུམ་ནི། བསམ་གཏན་གྱི་ཉེར་བསྡོགས་ལ་བརྟེན་ནས་ཐོབ། ཆགས་
བྲལ་སྔོན་སོང་གི་ཕྱིར་མི་འོང་གི་འབྲས་བུ་བསམ་གཏན་གྱི་དངོས་གཞི་ལ་བརྟེན་ནས་ཐོབ།
སྤང་བྱ་ཅིག་ཅར་པའི་དགྲ་བཅོམ་པའི་འབྲས་བུ་བསམ་གཏན་གྱི་ཉེར་བསྡོགས་ལ་བརྟེན་
ནས་ཐོབ། སྤང་བྱ་རིམ་གྱིས་པའི་དགྲ་བཅོམ་པའི་འབྲས་བུ་འདོད་གཟུགས་གང་རུང་གི་
རྟེན་ལ་ཐོབ་ན་བསམ་གཏན་གྱི་དངོས་གཞི་ལ་བརྟེན། གཟུགས་མེད་ཀྱི་རྟེན་ལ་ཐོབ་ན་
གཟུགས་མེད་དང་པོ་གསུམ་པོ་གང་རུང་གི་དངོས་གཞི་ལ་བརྟེན་དགོས། སྲིད་རྩེའི་རྟེན་
ཅན་གྱི་ཉན་ཐོས་སྒོམ་ལམ་པས་ཅི་ཡང་མེད་ཀྱི་དངོས་གཞི་ལ་བརྟེན་པ་ནི། མཛོད་རྩ་ལས།
སྲིད་རྩེར་འཕགས་པས་ཅི་ཡང་མེད། །མངོན་དུ་བྱས་ནས་ཟག་པ་ཟད། །ཅེས་དང་། དེ་
དག་གི་རྒྱུ་མཚན་དང་སྒྲུབ་བྱེད་རྣམས་གསེར་ཕྲེང་ལས་ཤེས་པར་བྱ། འདིར་མང་དོགས་
ནས་མ་བྲིས། གྲུབ་མཐའ་གོང་མའི་ལུགས་ལ་ཐེག་ཆེན་སྒོམ་ལམ་གྱི་སེམས་རྟེན་ལ་སྲིད་
རྩེའི་དངོས་གཞི་ཡོད་པའི་ཞིབ་ཆ་བྱེད། མངོན་པ་གོང་མའི་ལུགས་ལ་ཆགས་བྲལ་སྔོན་
སོང་གི་འབྲས་གནས་བར་པ་གཉིས་སྤང་བྱ་རིམ་གྱིས་པ་ཡིན་པ་ནི། གསེར་ཕྲེང་ལས། དེའི་



གསེར་ཕྲེང་དཀའ་གནད།
si;
སྟེང་ནས་ཐོད་རྒལ་བའི་དགེ་འདུན་གྱི་སྤངས་པ་ལ་ཡང་ཞིབ་ཆ་འདོན་པར་བྱའོ་ཞེས་གསུངས།
མངོན་པ་འོག་མའི་ལུགས་ལ་སྤངས་ལྡན་ཁས་ལེན་པའི་ཞིབ་ཆ་བྱའོ། །མངོན་པ་གོང་མའི་
ལུགས་ལ། ཆགས་བྲལ་སྔོན་སོང་གི་འབྲས་གནས་བར་པ་གཉིས་ཀྱི་མཐོང་ལམ་གྱི་སྔ་རོལ་
ཏུ་འདོད་ཉོན་དྲུག་པ་དང་དགུ་པ་ལ་ཆགས་བྲལ་བྱས་པ་ནི། འབྲས་བུ་རིམ་གྱིས་པའི་འབྲས་
གནས་བར་པ་གཉིས་ཀྱི་ཞུགས་པའི་སྤང་བྱའི་གཙོ་བོ་ལ་ཆགས་བྲལ་བྱས་པ་ཡིན་གྱི། རང་
རང་གི་ཞུགས་པའི་སྤང་བྱའི་གཙོ་བོ་ལ་ཆགས་བྲལ་བྱས་པ་མ་ཡིན་ཏེ། ཞུགས་པ་འདི་གཉིས་
ཀྱི་སྤང་བྱའི་གཙོ་བོ་ལ། མཐོང་སྤང་ཀུན་སྦྱོར་གསུམ་བཞག་དགོས་པ་རྒྱུན་ཞུགས་དང་
འདྲ་བའི་ཕྱིར། དེའི་ཕྱིར་ན། ཞུགས་པ་དང་པོ་དང་འབྲས་གནས་དང་པོར་བཞག་པས་
སོ༑ ༑མཐོང་སྤང་ཀུན་སྦྱོར་གསུམ་ལ་མཐོང་ལམ་གྱི་སྔོན་དུ་ཆགས་བྲལ་བྱས་པ་མེད་པའི་
ཕྱིར། གོང་དུ་གསེར་ཕྲེང་ལས། དེའི་སྟེང་ནས་ཐོད་རྒལ་བའི་དགེ་འདུན་གྱི་སྤངས་པ་
ལ་ཡང་ཞིབ་ཆ་འདོན་པར་བྱའོ། །ཞེས་པའི་ཞིབ་ཆ་ནི། ཆགས་བྲལ་སྔོན་སོང་གི་ཕྱིར་
འོང་གིས་མཐོང་ལམ་གྱི་སྔོན་དུ་འདོད་ཉོན་དྲུག་པ་མན་ཆད་མངོན་གྱུར་པ་ཉམས་སྨད་པ་
དང་། ཆགས་བྲལ་སྔོན་སོང་གི་ཕྱིར་མི་འོང་གིས་མཐོང་ལམ་གྱི་སྔོན་རོལ་ཏུ་འདོད་པ་
ལ་ཁམས་མཆོག་ཏུ་ལྟ་བའི་སྲེད་པ་མངོན་གྱུར་བ་ཙམ་ཞིག་ཉམས་སྨད་པར་བྱས་པ་ལ་བྱེད་
པའི་ཕྱིར། གསེར་ཕྲེང་ལས། འོན་ཀྱང་ཞིབ་ཏུ་དཔྱད་ན་བྱིས་པས་ཞི་རགས་སུ་སྒོམ་པའི་
ལམ་གྱིས་འདོད་པའི་སྒོམ་སྤང་གི་ཉོན་མོངས་མངོན་གྱུར་པ་རྣམས་ཀྱང་མ་ལུས་པར་སྤོང་
མི་ནུས་ཏེ། ཞེས་དང་། ཡང་གསེར་ཕྲེང་ལས། ལམ་སྔ་མས་ནི་ས་དེ་དག་གི་ཉོན་མོངས་
མངོན་གྱུར་པ་ཡང་ཐམས་ཅད་ལྟ་ཞོག །ས་དེ་དག་ལ་སྲེད་པའི་སྒོ་ནས་མཆོག་ཏུ་ལྟ་བ་
ཙམ་ཞིག་ཉམས་སྨོད་པར་བྱེད་ཀྱི་སྲེད་པ་མངོན་གྱུར་པ་ཐམས་ཅད་འགོག་པར་མི་ནུས་
ཏེ༑ ཞེས་ཞིབ་ཆ་འོག་ཏུ་གསུངས་པའི་ཕྱིར། རང་དང་རྒྱུད་ཐ་དད་པའི་གང་ཟག་གི་རྒྱུད་
ཀྱི་ཉོན་མོངས་ལ་ཆགས་བྲལ་བྱས་པ་མངོན་པ་གོང་མའི་ལུགས་ལ་ཡོད་དམ་དཔྱད། མངོན་



sa0
གསེར་ཕྲེང་དཀའ་གནད།
པ་འོག་མའི་ལུགས་ལ་གང་ཟག་གཞན་རྒྱུད་ཀྱི་ཉོན་མོངས་འདུན་པའི་འདོད་ཆགས་དང་བྲལ་
བའི་ཚུལ་གྱིས་སྤངས་པ་དང་། རང་རྒྱུད་ཀྱི་ཉོན་མོངས་ཐོབ་པ་ཆད་པའི་ཚུལ་གྱིས་སྤངས་
པས་དགྲ་བཅོམ་པའི་འབྲས་བུ་ཐོབ་པ་ཁས་ལེན་ལ། ཆགས་བྲལ་གྱིས་སྤངས་ན། སྤངས་
པའི་ཁྱབ་པ་ཁས་ལེན་པས་སྤངས་ལྡན་ཁས་བླངས་དགོས་བྱུང་བ་ཡིན་ནོ། །ཡུལ་ཅན་ཡང་
དག་པར་ཟད་པའི་སྟོབས་ཀྱིས་སྤངས་པ་ཁས་བླངས་པས་སོ། །
གསེར་ཕྲེང་ལས། བཅུ་དྲུག་པའི་ཚེ་ན་འབྲས་བུ་ཙམ་ལ་གནས་ཀྱི་འབྲས་བུ་ཁྱད་
པར་ཅན་དུ་བྱེད་པའི་ལམ་ལ་མ་ཞུགས་པའི་ཕྱིར་ཕྱི་མའི་ཞུགས་པ་ཞེས་མི་བྱའོ། །དེ་བཞིན་
དུ་ཕྱིར་མི་འོང་ལ་ཡང་ཡིན་ཏེ། མཛོད་ལས། འབྲས་ཐོབ་འབྲས་བུ་ཁྱད་པར་གྱི། །ཞེས་
པ་ནས། མི་བརྩོན་པ་ནི་ཞུགས་མ་ཡིན། །ཞེས་གསུངས་པ། འབྲས་བུ་རིམ་གྱིས་པའི་
དབང་དུ་བྱས་པ་ཡིན་ནམ་སྙམ། འདིའི་དབང་དུ་བྱས་ན། ཕྱིར་འོང་བར་ཆད་གཅིག་
པ་དང་རྒྱུན་ཞུགས་རིགས་གནས་རིགས་སྐྱེ་གཉིས་ལ་བཅུ་དྲུག་པ་ལ་གནས་པ་མེད་དམ་སྙམ།
རྣམ་བཤད་ལས་ཀྱང་དེ་བཞིན་གསུངས་པས་གཞུང་དེ་གཉིས་རིམ་གྱིས་པའི་དབང་དུ་བྱས་
ལ༈ ཆགས་བྲལ་སྔོན་སོང་གི་དབང་དུ་བྱས་ན་བཅུ་དྲུག་པ་ལ་གནས་པའི་ཕྱིར་འོང་བར་
ཆད་གཅིག་པ་ཡོད་པ་ནི་ཐེམ་སྐས་ལས་གསུངས། འདི་ལ་འབྲས་གནས་ཁྱད་པར་ཅན་
ཡོད་མེད་དཔྱད།
གསེར་ཕྲེང་ལས། དེས་ན་ཐོད་རྒལ་བ་དང་རིམ་གྱིས་པ་གང་ཡང་མིན་པའི་དགེ་
འདུན་དུ་མ་ཞིག་འོང་བར་སྣང་ངོ༌། །ཞེས་པའི་སྔ་རོལ་དེ་མ་ཐག་པའི་རྒྱུ་མཚན་གསུམ་
དང་། དེའི་གོང་དུ། ཕྱི་མ་ཐོབ་ཕྱིར་བརྩོན་པ་ཐོད་རྒལ་བའི་འབྲས་གནས་ཡིན་པ་ལ་གནོད་
བྱེད་མེད་པས་ཐོད་རྒལ་བའོ། །ཞེས་དང་། དེའི་ཞུགས་པ་མཐོང་ལམ་པར་ངེས་པ་དང་
དེས་ཐོབ་པའི་འབྲས་གནས་ཐོད་རྒལ་བར་འགལ་བས་སོ། །ཞེས་སོགས་ལ་དཔག་ན། ཆགས་
བྲལ་སྔོན་སོང་གི་ཕྱིར་འོང་གི་རྟོགས་པ་སྔོན་སོང་གི་ཕྱིར་མི་འོང་འབྲས་གནས་དེ། ཆགས་



གསེར་ཕྲེང་དཀའ་གནད།
s21
བྲལ་སྔོན་སོང་དང་། ཕྱིར་མི་འོང་འབྲས་གནས་ཀྱི་གཞི་མཐུན་ཡིན་ཡང་། ཆགས་བྲལ་
སྔོན་སོང་གི་ཕྱིར་མི་འོང་འབྲས་གནས་མིན། དེ་བཞིན་དུ་ཆགས་བྲལ་སྔོན་སོང་གི་ཕྱིར་
མི་འོང་གི་རྟོགས་པ་སྔོན་སོང་གི་དགྲ་བཅོམ་པ་ཡང་། ཆགས་བྲལ་སྔོན་སོང་དང་། དགྲ་
བཅོམ་པའི་གཞི་མཐུན་ཡིན་ཀྱང་། དེ་འདྲའི་དགྲ་བཅོམ་པ་མིན་པའི་ཞིབ་ཆ་བྱས་ན་རུང་
ངམ་སྙམ་སྟེ། འོག་ནས་མཚོན་བྱ་དོན་གྱི་དགེ་འདུན་ཉི་ཤུའི་ཐད་དུ། ཕྱིར་འོང་དད་ཐོབ་
ཁྱད་པར་ཅན་ཕྱིར་མི་འོང་ཞུགས་པ་ཡིན་ཀྱང་དེའི་ཕྱིར་མི་འོང་ཞུགས་པར་འགལ་བས་
སོ༑ ༑ཞེས་གསུངས་པའི་ཕྱིར། ལྷ་ས་པར་མའི་གསེར་ཕྲེང་དུ་མི་ཞེས་པ་ཆད་འདུག །ཞིབ་
ཆ་དེ་ལྟར་བྱས་ན། གོང་དུ་ཐོད་རྒལ་བ་ལ་འབྲས་བུ་བར་པ་གཉིས་ཀྱི་ཞུགས་གནས་བཞིན་
སྲིད་ཀྱི་གཞན་མི་སྲིད་དོ། །གསུངས་པ་དང་འགལ་ལམ་སྙམ། མཁས་རྣམས་དགོངས།
གསེར་ཕྲེང་ལས། དེའི་ཁྱད་པར་པ་ལ་རེ་ལྟར་ཐོགས་ན་ལན་བདུན་པ་དང་།
རིགས་
ནས་རིགས་སྐྱེ་གཉིས་སོ། །ཞེས་གསུངས་པས་རྒྱུན་ཞུགས་ཀྱི་འབྲས་བུ་ཐོབ་མ་ཐག་པའི་
ངེས་པའི་སྲིད་པ་ལན་བདུན་པ་དང་། རིགས་ནས་རིགས་སྐྱེ་གཉིས་མེད་དམ། བཅུ་དྲུག་
པ་ལམ་རྗེས་ཤེས་ལ་གནས་པའི་རྒྱུན་ཞུགས་འབྲས་གནས་ཁྱད་པར་ཅན་མེད་པས་སོ། །ཞེ་
ན༑ ལན་ཅི། རེ་ལྟར་ཐོགས་ན། ཞེས་གསུངས་པས་ལན་བདུན་པ་ཡིན་ཙམ་ལ་ནི་མིན་
པས་སོ། །གསེར་ཕྲེང་ལས། གནས་བདུན་ལ་མཁས་པའི་དགེ་སློང་དང་ཤིང་འདབ་མ་
བདུན་པ་བཞིན་ནོ། །ཞེས་དགེ་སློང་གནས་བདུན་ལ་མཁས་ཞེས་པ། དཔེར་ན། ཟག་
བཅས་ཉེར་ལེན་གྱི་གཟུགས་ཕུང་ལ་སྦྱར། དེའི་ངོ་བོ་དང་། དེའི་རྒྱུ་ཀུན་འབྱུང་དང་།
དེ་འགོག་པ་དང་། དེར་འགྲོ་བའི་ལམ་དང་། དེ་དག་གི་ཕན་ཡོན་དང་། ཉེས་དམིགས་
དང་ཇི་ལྟར་ངེས་པར་འབྱུང་ཚུལ་དང་བདུན་ལ་མཁས་པ་ཡིན་ལ། ཕུང་པོ་གཞན་བཞིའི་
སྟེང་ནས་བདུན་རེ་སྟེ་མཁས་བྱའི་གནས་སོ་ལྔ་འབྱུང་ཡང་བདུན་ཚུན་དུ་འདྲ་བས་དེ་ལྟར་
བཤད་པ་བཞིན་ཡིན་པའི་ཕྱིར། ཤིང་གི་ལོ་མ་འདབ་མ་བདུན་ཇི་ཙམ་ཡོད་ཀྱང་བདུན་



s2
གསེར་ཕྲེང་དཀའ་གནད།
ཚན་དུ་འདྲ་བའང་དཔེའོ། །མཛོད་ལས། འབྲས་གནས་སྒོམ་སྤང་བྱ་མ་ཟད། །ཅེས་
སྲིད་པ་ལན་བདུན་པའི་སྐབས་སུ་གསུངས་ལ། རྣལ་འབྱོར་སྤྱོད་པའི་ས་ལས། རྒྱུན་དུ་
ཞུགས་པས་ཡན་ལག་དུ་ཞིག་སྤོང་ཞེ་ན། ཐམས་ཅད་ཀྱི་ཕྱོགས་གཅིག་སྟེ་གང་ཡང་རུང་
བ་དང་། རིལ་གྱིས་སྤོང་བ་ནི་མ་ཡིན་ནོ། །ཕྱིར་མི་འོང་བས་ཡན་ལག་དུ་ཞིག་སྤོང་ཞེ་
ན༑ འདོད་པ་ན་སྤྱོད་པ་ཐམས་ཅད་དོ། །དགྲ་བཅོམ་པས་ཡན་ལག་དུ་ཞིག་སྤོང་འདོད་
པ་ན་སྤྱོད་པ་ཐམས་ཅད་དོ། །དགྲ་བཅོམ་པས་ཡན་ལག་དུ་ཞིག་སྤོང་ཞེ་ན། ཁམས་གསུམ་
ན་སྤྱོད་པ་ཐམས་ཅད་དོ། །ཞེས་གསུངས་པ་གཉིས་ཇི་ལྟར་མི་འགལ། གསེར་ཕྲེང་ལས་
སྐབས་ལྔ་པར། གལ་ཏེ་སྒོམ་སྤང་ཡིན་ན་འཕགས་པ་ལ་ཡོད་དོ་ཞེ་ན། སྒོམ་སྤང་ཡིན་
ཀྱང་འཕགས་པ་ལ་མེད་པ་ནི་དུ་མ་ཞིག་བཤད་དེ། དཔེར་ན་ཡུལ་ལ་དམིགས་པའི་ཞེ་སྡང་
དྲག་པོ་བཞིན་ནོ། །ཞེས་ཐོག་མའི་མ་རིག་པ་སྒོམ་སྤང་ཡིན་པར་གསུངས་པའི་ཕྱིར། ངན་
འགྲོར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་ཐོག་མའི་མ་རིག་པ་ལ་འཇིག་ལྟ་ལྷན་
སྐྱེས་མེད་དམ། དབུ་མ་རིན་ཆེན་ཕྲེང་བ་ལས། ཇི་སྲིད་ཕུང་པོ་འཛིན་ཡོད་པ། །དེ་སྲིད་
དེ་ལ་ངར་འཛིན་ཡོད། །ངར་འཛིན་ཡོད་ན་ཡང་ལས་དེ། །དེ་ལས་ཡང་ནི་སྐྱེ་བ་ཡིན།།
ཞེས་དང་། དབུ་མ་ལ་འཇུག་པ་ལས། དང་པོར་ང་ཞེས་བདག་ལ་ཞེན་གྱུར་ཅིང་། །བདག་
གིས་འདི་ཞེས་དངོས་ལ་ཆགས་བསྐྱེད་པ། །ཟོ་ཆུན་འཕྱན་ལྟར་རང་དབང་མེད་པ་ཡི། །འགྲོ་
ལ༑ ཞེས་སོགས་གཞུང་དེ་དག་གི་དགོངས་དོན་ཐལ་རང་སེམས་ཙམ་པ་ཉན་ཐོས་སྡེ་གཉིས་
རྣམས་ཀྱི་ལུགས་ལ་ཇི་ལྟར་ཡིན་ཞིབ་ཏུ་དཔྱད་པར་བྱའོ། །འདིར་མང་དོགས་ནས་ཟུར་
ཙམ་ལས་མ་སྨོས། དཀའ་གནས་ཡིན།
གསེར་ཕྲེང་ལས། འདི་ལ་ཡང་ཁྱད་པར་གསུམ་སྟེ། རྟོགས་པ་དང་། སྤངས་
པ་དང་། སྐྱེ་བའི་ཁྱད་པར་རོ། །དང་པོ་ནི། རྒྱུན་དུ་ཞུགས་པའི་འབྲས་བུ་ལ་གནས་པའོ།།
གཉིས་པ་ནི། འདོད་པའི་སྒོམ་སྤང་གཅིག་ཀྱང་མ་སྤངས་པའོ། །གསུམ་པ་ནི། འདོད་



གསེར་ཕྲེང་དཀའ་གནད།
s
པར་སྐྱེ་བ་བདུན་ལེན་པའོ། །ཞེས་ངེས་པའི་རྒྱུན་ཞུགས་སྲིད་པ་ལན་བདུན་པའི་ཁྱད་པར་
གསུམ་བཤད་ལ། དེ་དག་ནི་ངེས་པའི་རྒྱུན་ཞུགས་སྲིད་པ་ལན་བདུན་པ་བའི་ཁྱད་པར་ཡིན་
གྱི༔ སྲིད་པ་ལན་བདུན་པ་ལ་ཁྱད་པར་དེ་དག་ཚང་བའི་ངེས་པ་མེད་དེ། སྲིད་པ་ལན་
བདུན་པ་ལ་སྐྱེ་འཕགས་གཉིས་དང་། འཕགས་པ་ལའང་ངེས་མ་ངེས་གཉིས་ཡོད་པའི་ཕྱིར་
སྟེ༑ བློ་གསལ་བགྲོད་པའི་ཐེམ་སྐས་ལས། ལན་བདུན་པ་ལ་སྐྱེ་འཕགས་གཉིས། །འཕགས་
པ་ལ་ཡང་ངེས་མ་ངེས། །ཞེས་གསུངས་པའི་ཕྱིར། ངེས་པའི་རྒྱུན་ཞུགས་སྲིད་པ་ལན་
བདུན་པ་ལ་སྐྱེ་བ་ལེན་ཚུལ་མི་འདྲ་བ་གསུམ་ཡོད་ཟེར། མིའི་རྟེན་ལ་རྒྱུན་ཞུགས་ཀྱི་འབྲས་
བུ་གསར་དུ་ཐོབ་པར་ངེས་པའི་རྒྱུན་ཞུགས་སྲིད་པ་ལན་བདུན་པ་ལ། ལུས་རྟེན་དེ་དོར་
རྗེས་སུ་ལྷའི་སྐྱེ་སྲིད་གསུམ་ལེན། དེ་རྗེས་མིའི་སྐྱེ་སྲིད་གསུམ་ལེན། ་དེ་རྗེས་ལྷའི་སྐྱེ་སྲིད་
གཅིག་བླངས་པའི་རྟེན་དེ་ལ་མྱང་འདས་མངོན་དུ་བྱེད། ལྷའི་རྟེན་ལ་རྒྱུན་ཞུགས་ཀྱི་འབྲས་
བུ་གསར་དུ་ཐོབ་ན་ལུས་རྟེན་དོར་རྗེས་སུ་མིའི་སྐྱེ་སྲིད་གསུམ། དེ་རྗེས་ལྷའི་སྐྱེ་སྲིད་གསུམ།
དེ་རྗེས་མིའི་སྐྱེ་སྲིད་གཅིག་བླངས་པའི་རྟེན་དེ་ལ་མྱང་འདས་མངོན་དུ་བྱེད་པ་ཡིན་ནོ་ཟེར་
བ་དང་། དེ་ཡང་ཚར་གཉིས་འདྲ་འདུག །ཡང་མིའི་རྟེན་ལ་རྒྱུན་ཞུགས་ཀྱི་འབྲས་བུ་གསར་
དུ་ཐོབ་པའི་དེས་ལུས་རྟེན་དེ་དོར་རྗེས་ལྷའི་སྐྱེ་སྲིད་གཅིག །དེ་ནས་མིའི་སྐྱེ་སྲིད་གཅིག་
སོགས་ལྷ་མིའི་སྐྱེ་སྲིད་སྤེལ་མར་བླངས་པའི་བཅུ་བཞི་པ་མིའི་རྟེན་ལ་མྱང་འདས་མངོན་དུ་
བྱེད་ཅིང་། ལྷ་ལ་ཡང་རིགས་འདྲ་བ་ཡིན་ཟེར་བ་དང་། ཡང་མིའི་རྟེན་ལ་རྒྱུན་ཞུགས་
ཀྱི་འབྲས་བུ་གསར་དུ་ཐོབ་པའི་ངེས་པའི་དེས་ལུས་རྟེན་དེ་དོར་རྗེས་སུ་མིའི་སྐྱེ་སྲིད་དྲུག་
བར་མ་ཆད་དུ་བླངས། དེ་རྗེས་ལྷའི་སྐྱེ་སྲིད་བར་མ་ཆད་པར་བདུན་བླངས། དེ་རྗེས་མིའི་
སྐྱེ་སྲིད་གཅིག་བླངས་པའི་རྟེན་དེ་ལ་མྱང་འདས་མངོན་དུ་བྱེད་ཅིང་། ལྷ་ལ་ཡང་རིགས་
འདྲ་བའི་ཕྱིར་ཟེར་བ་ལྟར་དོན་ལ་ཡང་དེ་ལྟར་ཡོད་པ་རྣམས་ལས་མངོན་པ་གོང་འོག་གཉིས་
ནས་དངོས་སུ་མ་གསུངས་པ་རྣམས་གསེར་ཕྲེང་ལས་གསལ་བར་གསུངས་ལ། གཞན་



གསེར་ཕྲེང་དཀའ་གནད།
sp
གཉིས་ནི། མངོན་པ་གོང་འོག་གཉིས་ལས་རིམ་བཞིན་ནོ། །དེ་ཐམས་ཅད་ངེས་པའི་རྒྱུན་
ཞུགས་སྲིད་པ་ལན་བདུན་པའི་སྐྱེ་བ་ལེན་ཚུལ་ལ་དེ་ལྟར་ཡོད་པར་བསྟན་པ་ཡིན་གྱི། དེ་
འདྲའི་ཁྱབ་མཐའ་བཟུང་བ་མ་ཡིན་ལ། དེས་སྐྱེ་བ་ལེན་ཚུལ་ལ་དེ་རེ་རེ་ནས་གསུངས་པ་
ལྟར་ཡོད་པའི་ཕྱིར་སྟེ། ལས་ཀྱི་ནུས་པ་བསམ་གྱིས་མི་ཁྱབ་པའི་ཕྱིར། ངེས་པའི་དེས་
སྐྱེ་སྲིད་བཅུ་བཞི་མ་བླངས་བར་དུ་ཕྱིར་འོང་གི་འབྲས་བུ་ཐོབ་པ་ཡོད་ཀྱང་། འབྲས་གནས་
ཐ་མ་གཉིས་མངོན་དུ་བྱེད་པ་མེད་པ་མཛོད་འགྲེལ་དང་རྒྱལ་སྲས་མར་གསལ། སྦྲུལ་གོམ་
པ་བདུན་པས་ཟིན་པ་ལྟ་བུ་དང་རིམས་ཉིན་བདུན་པ་བཞིན་ནོ། །ཞེས་གསུངས། །གོང་
གི་བཤད་ཚུལ་གསུམ་ཀའི་དོན་བློ་གསལ་བགྲོད་པའི་ཐེམ་སྐས་ལས། དང་པོར་ཐོབ་པའི་
རྟེན་དེ་ལ། །མྱང་འདས་མངོན་དུ་བྱེད་པ་སྟེ། །གོང་འོག་གཉིས་ཀྱི་གཞུང་རྣམས་སུ། །སྐུ་
མཆེད་གཉིས་ཀྱི་དགོངས་པར་སྒྲུབ། །ཞེས་གསུངས་པའི་ཕྱིར་རོ། །གསེར་ཕྲེང་ལས།
གཉིས་པ་ནི། ཁྱད་པར་གསུམ་དང་ལྡན་པ་སྟེ། འདོད་ཉོན་གསུམ་མམ་བཞི་སྤངས་ལ་
ལྔ་པ་མ་སྤངས་པའི་སྤངས་པ་དང་། དེའི་གཉེན་པོ་ཟག་མེད་ཀྱི་དབང་པོ་ཐོབ་པའི་རྟོགས་
པ་དང་། འདོད་པའི་ལྷ་མི་རིགས་མཐུན་གཅིག་ཏུ་སྐྱེ་བ་གཉིས་སམ་གསུམ་ལེན་པ་སྐྱེ་བའི་
ཁྱད་པར་ཏེ། མཛོད་ལས། རྣམ་གསུམ་རྣམ་བཞི་ལས་གྲོལ་བ། །ཚེ་གཉིས་གསུམ་དུ་
རིགས་ནས་རིགས། །ཞེས་གསུངས། རྒྱུན་ཞུགས་རིགས་གནས་རིགས་སྐྱེ་ཡིན་ན། འདོད་
ཉོན་གསུམ་པ་སྤངས་པའི་ཁྱབ་ཟེར་ན། མངོན་པ་འོག་མའི་ལུགས་ལ་འདོད་དེ། དེའི་
ལུགས་ལ་ཆགས་བྲལ་གྱིས་སྤངས་ན་སྤངས་པས་ཁྱབ་པའི་ཕྱིར། མངོན་པ་གོང་མའི་ལུགས་
ལ༑ མ་ཁྱབ་སྟེ། ཉན་ཐོས་ཀྱི་མཐོང་ལམ་རྣམ་གྲོལ་ལམ་ལ་གནས་པའི་རྒྱུན་ཞུགས་རིགས་
གནས་རིགས་སྐྱེ་ཡོད་པའི་ཕྱིར། མཛོད་རང་འགྲེལ་ལས། སྔོན་རྣམ་པ་གསུམ་དང་བཞིན་
སྤངས་པའམ་བདུན་དང་བརྒྱད་སྤངས་པ་འབྲས་བུ་ཐོབ་པ་ནི་ཇི་སྲིད་དུ་འབྲས་གནས་ཁྱད་
པར་ཅན་གྱི་ལམ་མངོན་དུ་མ་བྱས་པ་དེ་སྲིད་དུ་རིགས་གནས་རིགས་སྐྱེ་འམ་བར་ཆད་གཅིག་



གསེར་ཕྲེང་དཀའ་གནད།
s25
པ་ནི་མ་ཡིན་ནོ། །ཞེས་གསུངས་པ་ལྟར་མངོན་པ་གོང་མ་པ་ཡང་ཁས་ལེན་ནོ། །གསེར་
ཕྲེང་ལས། ལུང་འདིས་བར་ཆད་གཅིག་པ་ལའང་ཆགས་བྲལ་སྔོན་སོང་ཡོད་པར་བསྟན་
ཏོ༔ ༈ཞེས་གསུངས་སོ། །དེ་ལ་མངོན་པ་གོང་འོག་མི་འདྲ་བའི་ཁྱད་པར་ཆགས་བྲལ་
གྱིས་སྤངས་ན་སྤངས་པའི་ཁྱབ་མ་ཁྱབ་ལ་ཐུག་གོ །གསེར་ཕྲེང་ལས། ཕྱི་མའི་ཁྱད་པར་
ཚེ་གཅིག་བར་ཆད་གཅིག་པ་ནི་ཉོན་མོངས་བདུན་པ་དང་བརྒྱད་པ་སྤངས། དེའི་གཉེན་
པོ་ཟག་མེད་ཀྱི་དབང་པོ་ཐོབ། སྐྱེ་བ་ལྷག་མ་གཅིག་ལུས་པ་སྟེ། མཛོད་ལས། ཉེས་ཆ་
བདུན་དང་བརྒྱད་ཟད་པ། །ཚེ་གཅིག་བར་ཆད་གཅིག་པ་དང་། །གསུམ་པ་ལ་ནི་ཞུགས་
པའང་ཡིན། །ཞེས་གསུངས། འདི་ནི་འབྲས་བུ་རིམ་གྱིས་པའི་ཕྱིར་འོང་ཚེ་གཅིག་བར་
ཆད་གཅིག་པ་གཞིར་བཞག་གམ། ཡང་ན་གོང་གི་རྒྱུན་ཞུགས་རིགས་གནས་རིགས་སྐྱེའི་
ཞིབ་ཆ་འདི་ལའང་སྦྱར་རུང་ཏེ། འདི་ལ་མཐར་གྱིས་པས་མ་ཁྱབ་པ་ནི་བརྗོད་ཟིན་ལ། ཞེས་
གསེར་ཕྲེང་ལས་གསུངས་པས་སོ། །དེས་ན་ཉན་ཐོས་ཀྱི་མཐོང་ལམ་རྣམ་གྲོལ་ལམ་དེ།
འདོད་ཉོན་གསུམ་པ་བཞི་པ་གཉིས་དང་། འདོད་ཉོན་བདུན་པ་བརྒྱད་པ་གཉིས་དེ། བཞིའི་
གཉེན་པོ་ཟག་མེད་ཀྱི་དབང་པོ་ཡིན་ནམ། ཉན་ཐོས་མཐོང་ལམ་རྣམ་གྲོལ་ལམ་ལ་གནས་
པའི་རྒྱུན་ཞུགས་དང་ཆགས་བྲལ་སྔོན་སོང་གི་ཕྱིར་འོང་གཉིས་གཉེན་པོ་ཟག་མེད་ཀྱི་དབང་
པོ་ཐོབ་པ་དེའི་ཕྱིར། མངོན་པ་གོང་འོག་གཉིས་ཀྱི་ཟག་བཅས་ཟག་མེད་འཇོག་ཚུལ་མི་
འདྲ་བའང་ཤེས་པ་གལ་ཆེའོ། །འདིར་མང་དོགས་ནས་མ་བྲིས། ཕྱིར་འོང་མཐོང་ཆོས་
ཞི་ཡོད་པས། ཕྱིར་འོང་ལ་ལས་ཉོན་གྱི་དབང་གིས་འདོད་པར་སྐྱེ་ངེས་ཀྱིས་མ་ཁྱབ་བོ།།
ཕྱིར་འོང་ཚེ་གཅིག་བར་ཆད་གཅིག་པ་དང་རྒྱུད་གཅིག་པའི་རྒྱུན་ཞུགས་མིའི་རིགས་ནས་
རིགས་སྐྱེ་མེད་ལ། དེ་དང་རྒྱུད་གཅིག་པའི་ལྷའི་རིགས་ནས་རིགས་སྐྱེ་ཡོད་པའི་ཞིབ་ཆ་
བྱེད་དགོས་སྟེ། མིའི་རིགས་ནས་རིགས་སྐྱེ་ཡིན་ན། མཐར་མིའི་རྟེན་ལ་མྱང་འདས་མངོན་
དུ་བྱེད་ངེས་ཡིན་པའི་ཁྱབ་ཅིང་། ཕྱིར་འོང་ཚེ་གཅིག་བར་ཆད་གཅིག་པ་དང་། ལྷའི་



sas
གསེར་ཕྲེང་དཀའ་གནད།
རིགས་གནས་རིགས་སྐྱེ་གཉིས་པོ་གང་རུང་ཡིན་ན། མཐར་ལྷའི་རྟེན་ལ་མྱང་འདས་མངོན་
དུ་བྱེད་ངེས་ཡིན་པའི་ཁྱབ་པའི་ཕྱིར་ཏེ། བློ་གསལ་འགྲོད་པའི་ཐེམ་སྐས་ལས། འཆི་འཕོ་
འདོད་ལྷའི་རྟེན་དག་ལ། །མྱང་འདས་མངོན་དུ་བྱེད་ཅེས་བསྟན། །ཞེས་དང་། ཀུན་
བཏུས་ལས། བར་ཆད་གཅིགཔ་གང་ཞེ་ན། གང་ལ་གཅིག་ཕྱིར་འོང་པ་ལྷ་རྣམས་ཀྱི་ནང་
ཉིད་དུ་སྡུག་བསྔལ་གྱི་ཐ་མ་ཐོབ་པའོ། །ཞེས་གསུངས་པའི་ཕྱིར། གསེར་ཕྲེང་ལས། སྤྱིར་
ཕྱིར་འོང་དེ་འདོད་པའི་ལྷ་མི་གཉིས་སུ་རེ་རེ་སྐྱེ་སྲིད་ལ་དེ་ལྟ་ནའང་ལན་ཅིག་འོང་མིན་པར་
མི་འགྱུར་ཏེ། སྐྱེ་བ་རིགས་འདྲ་གཅིག་ལས་མི་ལེན་པས་སོ། །ཞེས་དང་། འོག་ཏུ་མདོ་
དང་བསྟུན་ན་བཅུ་པར་གསལ་ཏེ་སྐྱེ་བ་གཅིག་གིས་ཐོགས་པའི་རྒྱལ་སྲས་སུ་བཤད་པས་སོ།།
ཞེས་དང་། ཡང་། འོ་ན་དེ་དག་དང་ཆོས་མཚུངས་གང་ཞིག་གིས་སྦྱོར་ཞེ་ན། སྤངས་
རྟོགས་དང་སྐྱེ་བ་ལེན་ཚུལ་ཏེ་གསུམ་གྱིས་སྦྱོར་རོ། །ཞེས་གསུངས་པ་རྣམས་གོང་འོག་
ཀུན་བསྒྲིགས་ན་ཤིན་ཏུ་ལེགས་པས་ཐུབ་ཚོད་ཀྱིས་འཆད་པར་འགྱུར་རོ། །
གསེར་ཕྲེང་ལས། གསུམ་པ་ལ་གཉིས། ཞུགས་པ་དང་། གནས་པའོ། །ཞེས་པ་
ནས། མཛོད་ལས། དེ་དགུ་ཟད་པས་ཕྱིར་མི་འོང་། །ཞེས་སོ། །ཞེས་གསུངས། །མངོན་
པ་གོང་མའི་ལུགས་ལ། འབྲས་བུ་རིམ་གྱིས་པའི་ཕྱིར་མི་འོང་ལ་འདོད་ཉོན་དགུ་བ་སྤངས་
པས་ཁྱབ་པ་མེད་དེ། ཞི་གནས་ཤས་ཆེར་སྤྱོད་པ་རྣམས་ཀྱིས་མཐོང་ལམ་རྗེས་ཐོབ་ཀྱི་སྐབས་
སུ་འདོད་པ་ལ་རགས་པར་ལྟ་བའི་དང་པོའི་ཉེར་བསྡོགས་བསྒོམས་ཏེ་སྦྱོར་མཐའི་འབྲས་
བུའི་ཡིད་བྱེད་ཐོབ་པ་ཡོད་པས་དེའི་ཚེ་ཕྱིར་མི་འོང་གི་འབྲས་བུ་ཐོབ་སྟེ། རྒྱུན་ཞུགས་དང་
ཕྱིར་འོང་གི་རྒྱུད་ལ་དངོས་གཞི་མེད་པའི་ཕྱིར་དང་། གཞན་ཁམས་གོང་འོག་ཏུ་ཞི་རགས་
ཅི་རིགས་ཀྱི་རྣམ་ཅན་གྱི་བསམ་གཏན་དང་པོའི་ཉེར་བསྡོགས་མཐོང་ལམ་རྗེས་ཐོབ་པའི་
སྐབས་སུ་གོམས་པ་མེད་དམ། ཡང་ན་གོམས་ཀྱང་དངོས་གཞིར་འཕོ་བ་མི་སྲིད་པར་འགྱུར་
དགོས་པ་ལས། དང་པོ་ལྟར་ན། ཉེར་བསྡོགས་གཞན་རྣམས་ལའང་མཚུངས་པས། འགོག་



གསེར་ཕྲེང་དཀའ་གནད།
sa7
སྙོམས་ཐོབ་པའི་ཕྱིར་མི་འོང་འགོག་སྙོམས་ལས་ཉམས་ནས་གཟུགས་སུ་སྐྱེ་སྟེ་དེར་སླར་
འགོག་སྙོམས་བསྐྱེད་དེ་ཤི་འཕོས་ནས་སྲིད་རྩེའི་རྟེན་ལ་དགྲ་བཅོམ་པའི་འབྲས་བུ་ཐོབ་པ་
ཡོད་པའི་ཕྱིར། འོག་ཏུ་གསེར་ཕྲེང་ལས། སྤྱིར་འགོག་ཐོབ་ཀྱི་ཕྱིར་མི་འོང་ལ་ནི་འགོག་
སྙོམས་ལས་མ་ཉམས་པར་ཚེ་དེ་དང་། ཉམས་ནས་གཟུགས་ཁམས་སུ་སྐྱེ་སྟེ་དེར་འདའ་
བ་དང་། དེར་སྐྱེ་ནས་འགོག་སྙོམས་བསྐྱེད་དེ་ཤི་འཕོས་ནས་སྲིད་རྩེར་འདའ་བ་གཅིག་
དང་གསུམ་བཤད་ལ། ཞེས་གསུངས་པའི་ཕྱིར། ལྷག་མཐོང་ཤས་ཆེར་སྤྱོད་པ་ལ་ནི་དོགས་
པ་མེད་དོ། །གཉིས་པ་ལྟར་ན། རྣལ་འབྱོར་མངོན་སུམ་སྒྲུབ་བྱེད་ཀྱི་རིགས་པ་དང་།- རྣམས་
འགྲེལ་རྩ་བ་ལས། རྟེན་མི་བརྟན་པ་ཉིད་གྱུར་ན། །ཁྱད་པར་དག་ནི་མི་འཕེལ་ན། །རང་
བཞིན་དེ་འདྲ་མ་ཡིན་ཏེ། །ཞེས་སོགས་སོ། །ཉེར་བསྡོགས་དེ་ཡང་འཇིག་རྟེན་པའི་སྒོམ་
ལམ་ཡིན་ཡང་འཇིག་རྟེན་པའི་ལམ་མིན། འཕགས་ལམ་ཡིན་པ་ནི། ཀུན་བཏུས་དར་
ཊཱིཀ་ལས། འཕགས་པ་སྒོམ་ལམ་པའི་རྒྱུད་ལ་ཡོད་པའི་ཆོས་འཇིག་རྟེན་པའི་དགེ་བ་ཐམས་
ཅད་འཇིག་རྟེན་པའི་སྒོམ་ལམ་ཡིན་ཡང་འདིར་ནི་གཙོ་བོའི་དབང་དུ་བྱས་ནས་བསམ་གཏན་
གཟུགས་མེད་བཤད་པ་ཡིན་ནོ། །ཞེས་གསུངས་པའི་ཕྱིར། གོང་དུ་གསེར་ཕྲེང་ལས། དེ་
བཞིན་མཐར་གྱིས་པའི་ཕྱིར་མི་འོང་ཐོབ་པའི་ལམ་ཡང་རིག་པར་བྱའོ། །ཞེས་གསུངས་
པའི་རིག་ཚུལ་ནི་དེ་ལྟར་ཡིན་ནམ་སྙམ། མཁས་པའི་དབང་པོ་རྣམས་དགོངས་པར་མཛོད།
བྱེ་བྲག་སྨྲ་བའི་ལུགས་ལ་ཆགས་བྲལ་གྱིས་སྤངས་ན། སྤངས་པའི་ཁྱབ་པར་ཁས་ལེན་པས་
ཕྱིར་མི་འོང་ཡིན་ན་འདོད་ཉོན་དགུ་པ་སྤངས་པའི་ཁྱབ། ཀུན་བཏུས་ལྟར་ན། སྤངས་
པའམ་འདོད་པ་ལ་ཁམས་མཆོག་ཏུ་ལྟ་བའི་སྲེད་པ་མངོན་གྱུར་བ་ཙམ་ཞིག་ཉམས་སྨད་པར་
བྱས་པ་གང་རུང་གིས་ཁྱབ་ཀྱང་སྤངས་པས་མ་ཁྱབ་སྟེ། དེའི་སྟེང་ནས་ཐོད་རྒལ་བའི་དགེ་
འདུན་གྱི་སྤངས་པ་ལ་ཡང་ཞིབ་ཆ་གདོན་པར་བྱའོ། །ཞེས་གསེར་ཕྲེང་ལས་གསུངས་པའི་
ཕྱིར། འདི་ཡང་འཇུག་ཤེས་འཁོར་གྱི་ཉོན་མོངས་གཞིར་གཞག་ཡིན་གྱི། འབྲས་བུ་རིམ་



828
གསེར་ཕྲེང་དཀའ་གནད།
གྱིས་པའི་ཕྱིར་མི་འོང་གི་འབྲས་བུ་ཐོབ་མ་ཐག་པའི་རྒྱུད་ལ་ཉོན་ཡིད་འཁོར་གྱི་འཇིག་ལྟ་
ཡོད་པའི་ཕྱིར་སྟེ། སུམ་ཅུ་པ་ལས་གང་དུ་སྐྱེ་པ་དེ་ཡིའོ། །ཞེས་གསུངས་པའི་ཕྱིར། འདོད་
ཉོན་སྐོར་དགུར་ཕྱེ་བ་འཇུག་ཤེས་གཞིར་བཞག་ཡིན་པ་ཤེས་སླའོ། །འོན་ཀྱང་མངོན་པ་
གོང་འོག་མི་འདྲ་སྟེ། མཛོད་ལས། རང་གི་ས་པའི་ཉོན་མོངས་ཀུན། །ཞེས་ལས་ཉོན་གྱི་
དབང་གིས་གང་དང་གང་དུ་སྐྱེ་བ་ལེན་པ་དེའི་ཚེ། རང་གང་དུ་སྐྱེ་བ་ལེན་པའི་ས་དེའི་ཉོན་
མོངས་མངོན་དུ་གྱུར་བའི་དབང་གིས་ས་དེར་སྐྱེ་བ་ལེན་པའི་ཕྱིར། ཞེས་པའོ། །དེ་ཡང་
དོགས་གནས་ཞིག་ཡིན་ཏེ། གསེར་ཕྲེང་སྐབས་ལྔ་པར། འོག་ས་ནས་གོང་སར་སྐྱེ་བ་ལ་
ས་གོང་མའི་ཉོན་མོངས་མངོན་དུ་གྱུར་ཡོད་པས་རིགས་སུ་ཆུག་ཀྱང་། གོང་སའི་སྐྱེ་སྲིད་
ཀྱི་རྟེན་ལ་འོག་སའི་ཉོན་མོངས་མངོན་གྱུར་ཡོད་པ་ཆོས་མངོན་པ་བ་སྤྱིའི་ལུགས་དང་མི་
མཐུན་ཞིང་རིགས་པས་མི་ཐུབ་པས་གོང་ས་ནས་འོག་སར་སྐྱེ་བ་ལ་མི་འགྲིག་གོ །ཅེས་
གསུངས་ལ། དེ་ལ་གཞན་ཡང་དོགས་པ། མཚམས་མེད་སོགས་ལས་སྟོབས་ཅན་འགའ་
ཞིག་གྲུབ་ཙམ་ནས་ནུས་པ་མཐུ་ཅན་མ་གཏོགས་སྲེད་ལེན་གྱིས་གསོས་བཏབ་དགོས་པ་རྣམས་
ནི་རང་དང་ཚར་གཅིག་པའི་སྲེད་ལེན་གྱིས་གསོས་བཏབ་སྟེ་ཡང་སྲིད་འགྲུབ་པའི་ནུས་པ་
མཐུ་ཅན་དུ་སོང་བ་ན་བཅུ་པ་སྲིད་པར་འགྱུར་དགོས་ལ། དེ་ལྟ་ན་ལས་ཉོན་གྱི་དབང་གིས་
གོང་ས་ནས་འོག་སར་སྐྱེས་པ་ལའང་འོག་སའི་སྲེད་ལེན་གྱིས་གསོས་བཏབ་དགོས་སོ། །འོན་
ཀྱང་། ས་འཕོས་ཉམས་པ་དག་གིས་གཏོང་། །ཞེས་མཛོད་ལས་གསུངས་པ་དང་མི་འགལ་
ཏེ༑ སྐྱེ་ཐོབ་ཀྱི་བསམ་གཏན་དེ་ཤི་འཕོས་པ་ན་གཏོང་པའི་ཕྱིར་རོ། །ཞེས་སོ། །གོང་དུ་
གསུངས་པ་དེ་སྦྱོར་བྱུང་དངོས་གཞི་མ་ཉམས་གོང་ལ་དགོངས་པ་འདྲ། དཔྱད་པར་བྱའོ།།
རྟེན་འབྲེལ་ཡིག་ཆ་ལས། སྐྱེ་བ་འགྲུབ་པ་སྲེད་ལེན་ལ་ལྟོས་པར་མ་ངེས་པའི་རྩོད་པ་གསུམ་
དང་། ལན་གསུམ་ཤིན་ཏུ་གསལ་བོ་ཡོད་པ་ལས་ཤེས་སླའོ། །
གསེར་ཕྲེང་ལས། གཞན་ཡང་ཕྱིར་མི་འོང་ལ་ཁམས་གོང་མར་འགྲོ་བ་དང་། འདོད་



sa9
གསེར་ཕྲེང་དཀའ་གནད།
པའི་རྟེན་དེ་ཉིད་ལ་འདའ་བ་གཉིས་ཡོད་ལ། དང་པོ་ལ་གསུམ། གཟུགས་དང་། གཟུགས་
མེད་དུ་ཉེ་བར་འགྲོ་བ་དང་། དེ་དག་གི་རྟེན་བསམ་པའོ། །དང་པོ་ལ་བར་འདའ་བ་དང་།
སྐྱེ་ནས་འདའ་བ་དང་། གོང་དུ་འཕོ་བ་སྟེ་གསུམ་མོ། །དང་པོ་ནི། ཚངས་ཆེན་མ་གཏོགས་
པའི། ཞེས་པ་ནས། ལྷག་མེད་དུ་འདའ་བ་གསུམ་མོ། །ཞེས་དང་། གཉིས་པ་ནི། གཟུགས་
ཀྱི་གནས་རིགས་བཅུ་དྲུག་གི་སྐྱེ་སྲིད་དུ་ཉིང་མཚམས་སྦྱར་ནས་རྟེན་དེ་ལ་ལྷག་བཅས་སུ་
འདའ་བའི་ཕྱིར་མི་འོང་སྟེ། ཞེས་པ་ནས། སྤེལ་མ་རྣམས་སྒོམ་དགོས་སོ། །ཞེས་དང་།
གསུམ་པ་ནི། གཟུགས་ཁམས་ཀྱི་སྐྱེ་སྲིད་དུ་ལན་གཉིས་བརྒྱུད་ནས་འདའ་བའི་ཕྱིར་མི་འོང་
སྟེ༔ འདི་ལ་རྒྱུའི་སྒོ་ནས་བསམ་གཏན་སྤེལ་མ་སྤེལ་དང་། འབྲས་བུའི་སྒོ་ནས་འོག་མིན་
དང་སྲིད་རྩེར་འགྲོ་བ་གཉིས་སོ། །ཞེས་པ་ནས། གཟུགས་མེད་ཀྱི་རྟེན་ལ་འདའ་དགོས་
པར་སེམས་སོ། །ཞེས་བྱུང་། གོང་དུ་བར་འདའ་བ་དང་སྐྱེས་འདའ་བ་གཉིས་ལྷག་མེད་
དུ་འདའ་བ་དང་། ལྷག་བཅས་སུ་འདའ་བར་གསུངས་པའི་དོན། བདག་གི་དཔེ་ཆའི་དགེ་
རིན་པོ་ཆེས། སྐྱེ་སྲིད་ཀྱི་ཕུང་པོའི་ལྷག་མ་ཡོད་མེད་ཀྱི་མྱང་ངན་ལས་འདའ་མི་འདའ་ལ་
བཀའ་གནང་བ་དྲན་གྱི་འདུག་གསལ་པོ་མི་དྲན། གཟུགས་སུ་ཉེར་འགྲོའི་ཕྱིར་མི་འོང་ལ་
བར་དོར་འདའ་བ་གསུམ། སྐྱེས་འདའ་བ་གསུམ། གོང་འཕོ་གསུམ་དང་དགུ་ཡོད་མོད།
དེ་དག་དགུ་པོ་གང་རུང་ལ་གཟུགས་སུ་ཉེར་འགྲོའི་ཕྱིར་མི་འོང་ཡིན་པའི་ཁྱབ་པ་མེད་དེ།
དེ་དག་ལ་ཁམས་གོང་མའི་རྟེན་ཅན་ཡོད་ལ། གཟུགས་སུ་ཉེར་འགྲོའི་ཕྱིར་མི་འོང་ཡིན་
ན་འདོད་པའི་རྟེན་ཅན་ཡིན་པས་ཁྱབ་པའི་ཕྱིར། དེ་བཞིན་དུ་གཟུགས་མེད་ཉེར་འགྲོའི་
ཕྱིར་མི་འོང་ལའང་སྐྱེས་འདའ་བ་གསུམ་དང་གོང་འཕོ་བཞི་དབྱེ་རྒྱུ་ཡོད་ཀྱང་། དེ་དག་
བཞི་པོ་གང་རུང་ལ་གཟུགས་མེད་ཉེར་འགྲོའི་ཕྱིར་མི་འོང་གིས་མ་ཁྱབ་པའི་ཕྱིར་ཏེ། དེ་
དག་ལ་ཁམས་གོང་མའི་རྟེན་ཅན་ཡོད་པའི་ཕྱིར། འོག་ཏུ་གསེར་ཕྲེང་ལས། དེ་ལྟར་ན་
འདའ་བ་བཞི་དང་གོང་འཕོ་སྟེ་ལྔ་ལ་ནི་གོང་མའི་རྟེན་ཅན་ཀྱང་ཡོད་ལ་ཉེར་འགྲོ་གཉིས་ལས་



880
གསེར་ཕྲེང་དཀའ་གནད།
ཕྱེ་བའི་དེ་དག་ནི་འདོད་རྟེན་པའོ། །ཞེས་གསུངས་པའི་ཕྱིར། ཀུན་བཏུས་ལས།
དོར་འདའ་བ་སྐྱེ་བའི་ཀུན་སྦྱོར་སྤངས་མངོན་པར་འགྲུབ་པའི་ཀུན་སྦྱོར་གཉིས་མ་སྤངས་
གསུངས་པ་དང་། སྐྱེས་ནས་མྱ་ངན་ལས་མདའ་བ་ཀུན་སྦྱོར་གཉིས་མ་སྤངས་གསུངས་
པའི་དོན་གསེར་ཕྲེང་ལས། དེའི་འགྲེལ་པར་ཡང་བར་དོར་སྐྱེ་བའི་བག་ལ་ཉལ་ལུས་ཤིང་
སྐྱེ་སྲིད་ཀྱི་རྒྱུའི་ཉོན་མོངས་ཟད་པར་བཤད་པའི་ཕྱིར། ཞེས་དགོངས་པ་ལེན་པར་གསུངས།
དགེ་རིན་པོ་ཆེ་ནས་སྐྱེ་སྲིད་འགྲུབ་བྱེད་ཀྱི་ཉོན་མོངས་ལ་སྲིད་ཉོན་དགུ་བ་མེད་པ་རེད་པས།
ཞེས་བཀའ་གནང་བྱུང༌། དོགས་གནས་རེད། གསེར་ཕྲེང་ལས། འདི་གཟུགས་སུ་ཉེར་
འགྲོ་དགུར་མ་གཏོགས་ཀྱང་གཟུགས་སུ་ཉེར་འགྲོ་ཡིན་ཏེ། ཞེས་པའི་འདི་སྒྲའི་འཇུག་གཞི་
དེ་གོང་དུ་དེ་དག་ལ་ཁམས་གོང་མའི་རྟེན་ཅན་ཡོད་ལ། ཞེས་པའི་ཁུངས་ཡིན།
གསེར་ཕྲེང་ལས། གཉིས་པ་ནི། གཟུགས་ཀྱི་ཀུན་སྦྱོར་ཟད་པའི་མཐུས་འདི་ནས་
གཟུགས་སུ་མི་འགྲོ་བར་གཟུགས་མེད་དུ་སྐྱེ་བ་ལེན་པའོ། །ཞེས་པ་ནས། མཛོད་ལས།
གཞན་ནི་གཟུགས་མེད་འགྲོ་རྣམས་བཞི། །ཞེས་སོ། །ཞེས་གསུངས་པ་ནི་སྤང་བྱ་རིམ་
གྱིས་པའི་དབང་དུ་བྱས་པ་ཡིན་ནམ་སྙམ་སྟེ། འོག་ཏུ་ཁམས་དང་ས་དེ་དང་དེའི་ཉོན་མོངས་
མ་སྤངས་པའི་ངང་ནས་ཤི་བ་ན་དེ་དང་དེར་སྐྱེ་ཞིང་ཁམས་གོང་མ་གཉིས་ཀྱི་ཉོན་མོངས་
མ་སྤངས་པའི་ཐོད་རྒལ་པའི་ཕྱིར་མི་འོང་དུ་མ་སྲིད་ལ་དེ་དག་འདོད་རྟེན་ལ་འདའ་བར་
ཡང་མ་ངེས་པའི་ཕྱིར་རོ། །མཐར་གྱིས་པ་ལ་ནི་དབྱེ་བ་འདི་དག་ནི་ཤིན་ཏུ་གྲགས་སོ། །ཞེས་
གསུངས་པའི་ཕྱིར། ཆགས་བྲལ་སྔོན་སོང་གི་དེ་དག་མཛོད་ལས་མ་བསྟན་ནམ་སྙམ་པའི་
དོགས་པའོ། །དབྱེ་བ་དེ་དག་ཕྱིར་མི་འོང་འདོད་པར་ཚེ་གྱུར་ལའང་རུང་ངམ་ཞེ་ན། ཞེས་
གསེར་ཕྲེང་ལས་གསུངས་ལ། དེ་ལ་རྒྱལ་པོ་སྲས་ཀྱིས་བཤད་ཚུལ་དང་མཛོད་རང་འགྲེལ་
གྱི་བཤད་ཚུལ་གཉིས་ཡོད་པའང་དེ་ཉིད་ལས་ཤེས་པར་བྱ་ལ། གཞུང་གཉིས་པོ་སོ་སོ་ལས་
ཀྱང་རྒྱས་པར་ཤེས་པར་བྱའོ། །



གསེར་ཕྲེང་དཀའ་གནད།
831
གསེར་ཕྲེང་ལས། གསུམ་པ། དེ་དག་གི་རྟེན་བསམ་པ་ནི། གཟུགས་སུ་ཉེར་
འགྲོ་ལྔ་དང་གཟུགས་མེད་ཉེར་འགྲོ་བཞི་བོ་དེ་འདོད་པ་དང་ཁམས་གོང་མ་གང་གི་རྟེན་ལ་
བྱེད་ཅེ་ན། མཛོད་ལས། གཟུགས་སུ་ཉེ་བར་འགྲོ་བ་དགུར། བཤད་དོ་དེ་དག་ཁྱད་པར་
རྣམས། །ལས་དབང་ཉོན་མོངས་བྱེ་བྲག་ལས། །ཞེས་སོ། །འདིས་བར་དོར་འདའ་བ་
གསུམ་མངོན་པར་འགྲུབ་པའི་ལས་ཅན་དང་། སྐྱེ་འདའ་བ་གསུམ་སྐྱེས་ནས་མྱོང་འགྱུར་
གྱི་ལས་ཅན་དང་། འཕར་བ་གསུམ་ལན་གྲངས་གཞན་ལ་མྱོང་འགྱུར་གྱི་ལས་ཅན་དུ་
གསུངས་པ་ནི། ཉེར་འགྲོ་གཉིས་ལས་ཕྱེ་བའི་དབང་དུ་བྱས་སམ་སྙམ། གསུམ་ཚན་དང་
པོ་གཉིས་ཀྱི་ནང་ལ་ནི་ལས་ཀྱི་ཁྱད་པར་མེད་ལ། ཞེས་གསུངས་པ་ནི། སྐྱེ་བ་མང་ཉུང་
འགྲུབ་བྱེད་ཀྱི་ལས་ཀྱི་ཁྱད་པར་མེད་པ་ལ་དགོངས་ལ། དབང་པོ་རྣོ་འབྲིང་རྟུལ་པོ་རྣམས་
རྫོགས་བྱེད་ཀྱི་ལས་སོ་སོའི་འབྲས་བུ་དང་། ཉོན་མོངས་ཀྱི་ཁྱད་པར་ཡོད་པ་བཞིན་དུ་དེ་
དག་དང་མཚུངས་ལྡན་གྱི་སེམས་པ་ལས་ཁྱད་པར་ཡོད་པའི་ཕྱིར། མྱོང་འགྱུར་གསུམ་
གྱི་འཇོག་ཚུལ་གྲུབ་མཐའ་སྨྲ་བ་གོང་འོག་གིས་འདོད་ཚུལ་མི་འདྲ་སྟེ། བྱེ་སྨྲ་ལྟར་ན་ཚེ་
དེ་དང་དེ་ལ་རྣམ་སྨིན་རྫོགས་དགོས་ལ། གོང་མའི་ལུགས་ལ་དེ་དང་དེ་ལ་མགོ་བརྩམས་
པས་ཆོག་གོ །དེའི་ཕྱིར་ན་བྱེ་སྨྲའི་ལུགས་ལ། ལས་གཅིག་གིས་ལུས་དུ་མ་འཕེན་པ་མེད་
ལ༑ མཐོང་ཆོས་མྱོང་འགྱུར་གྱི་ལས་ལ་འཕེན་བྱེད་ལས་ཀྱང་མེད་དོ། །མཛོད་རྩ་ལས།
གསུམ་གྱིས་རིས་ནི་འཕེན་པར་བྱེད། །ཅེས་མྱོང་འགྱུར་ཕྱི་མ་གཉིས་དང་མ་ངེས་པའི་ལས་
དང་གསུམ་དམིགས་ཀྱིས་བསལ་བའི་ཕྱིར། སྐྱེས་ནས་མྱོང་འགྱུར་འཇོག་ཆུལ་ཡང་བསགས་
པའི་ཚེ་ལ་ལྟོས་ནས་འཇོག་པ་མི་འཐད་དེ། འབྲས་བུ་རིམ་གྱིས་པའི་ཕྱིར་མི་འོང་སྐྱེས་འདའ་
བ་དེས་ཕྱིར་མི་འོང་མ་ཐོབ་གོང་དུ་དངོས་གཞི་མ་ཐོབ་པའི་ཕྱིར། ཞེས་སྲས་ངག་དབང་
བཀྲ་ཤིས་གསུངས། དོན་གསང་ལས། བར་ཆད་མེད་ལམ་ཁོ་ནའི་གོང་དུ་ཡང་སྐྱེ་བ།
ཞེས་གསུངས་པ་མཆིམས་ཊིཀ་ཏུ་རང་ལུགས་མཛད་ཅིང་། ནོར་བཟང་པ་སོགས་ཀྱང་



གསེར་ཕྲེང་དཀའ་གནད།
882
དེ་ལ་འཕེན་བྱེད་ནས་རྫོགས་བྱེད་གཞི་ལ་ལྟོས་པར་བཤད་པ་ལྟར་ན་མ་ངེས་ཀྱང་། ཀུན་
མཁྱེན་བླ་མའི་གསུང་དང་བསྟུན་ན་དེ་ལ་འཕེན་བྱེད་མེད་སྙམ་སྟེ་དཔྱད། ཅེས་རྗེ་གུང་
ཐང་པས་གསུངས། མཁས་པ་རྣམས་དཔྱད་པར་བྱའོ། །འདོད་པའི་རྟེན་དེ་ཉིད་ལ་འདའ་
བའི་ཕྱིར་མི་འོང་ནི། གསེར་ཕྲེང་ལས། གཉིས་པ་ནི། མཛོད་ལས། གཞན་ནི་འདི་ལ་
མྱ་ངན་འདའ། །ཞེས་པའོ། །ཞེས་པ་ནས་ལུས་མངོན་བྱེད་ཡིན་པར་སེམས་སོ། །ཞེས་
གསུངས། འགོག་སྙོམས་ཐོབ་པའི་ཕྱིར་མི་འོང་དེ། ཕྱིར་མི་འོང་ལུས་མངོན་བྱེད་དང་།
དེ་ལ་མཐོང་ཆོས་ཞི་ཡིན་མིན་གཉིས་ཡོད་པར་གསུངས་པ་ལྟར་རོ། །འགོག་སྙོམས་འདོད་
ཚུལ་མི་འདྲ་བ་མང་པོ་ཡོད་པ་རྣམས་སྐབས་བཞི་པར། འདིར་འགོག་སྙོམས་ཀྱི་མཐའ་
བཅད་པ་ལ་བདུན་ཞེས་སོགས་ཀྱི་སྐབས་སུ་འཆད་པར་འགྱུར་རོ། །འདིར་མང་དོགས་
ནས་མ་བྲིས་སོ། །གོང་དུ་གསེར་ཕྲེང་ལས། དེ་ལ་གནས་གཙང་དུ་སྐྱེ་བའི་རྒྱུ་ནི་ཟག་བཅས་
ཡིན་ཏེ། ཟག་མེད་ནི་སྲིད་པ་གཅོད་པས་སོ། །ཞེས་པ་ནས་དེས་ན་འདིའི་ཟག་བཅས་ནི་
འཇིག་རྟེན་པའི་དགེ་བ་དག་པ་བ་ཡིན་པ་ཙམ་མོ། །ཞེས་པའི་དོན་ལ་ཁ་ཅིག །སྤེལ་སྒོམ་
ནང་ཚན་གྱི་ཟག་བཅས་ཀྱི་དངོས་གཞིའི་ངོ་བོར་གྱུར་པའི་ལས་དེ། གནས་གཙང་གི་སྐྱེ་
བ་འཕེན་བྱེད་ཀྱི་ལས་ཡིན་པའི་དོན་དུ་འདོད་ལ། དེ་འདྲའི་ལས་དེ་ཆོས་ཅན། གནས་
གཙང་གི་སྐྱེ་བ་འཕེན་བྱེད་ཀྱི་ལས་མ་ཡིན་པར་ཐལ། ལམ་བདེན་ཡིན་པའི་ཕྱིར་ཏེ། འཕགས་
རྒྱུད་ལ་གསར་ཐོབ་ཀྱི་སྙོམས་འཇུག་ཡིན་པའི་ཕྱིར། རྟགས་སླ། ཁྱབ་པ་བསམ་གཟུགས་
ཆེན་མོའི་ཡིག་ཆས་གྲུབ་པོ། །དེར་མ་ཟད་གནས་གཙང་གི་སྐྱེ་བ་འཕེན་བྱེད་ཀྱི་ལས་ལ་
དངོས་གཞི་མེད་པ་ནི། ཀུན་བཏུས་དར་ཊཱིཀ་ལས། སྔོན་སོ་སོའི་སྐྱེ་བོའི་རྟེན་ལ་ཡང་སྲིད་
འཕེན་བྱེད་ཀྱི་ལས་དུ་མ་བསགས་པ་ཟག་བཅས་ཀྱི་བསམ་གཏན་བཞིའི་སྟོབས་ཀྱིས་དེར་
འགྲུབ་པར་བྱེད་པ་ཡིན་གྱི། སྤེལ་སྒོམ་གྱི་ཟག་མེད་ལྟ་ཞོག་བསམ་གཏན་དག་པ་བས་ཀྱང་
ཡང་སྲིད་འཕེན་བྱེད་ཀྱི་ལས་གསོག་པ་མིན་ནོ། །ཞེས་གསུངས་པའི་ཕྱིར། རྟེན་འབྲེལ་



གསེར་ཕྲེང་དཀའ་གནད།
88
ཡིག་ཆར། འབྲས་བུ་ཆེ་བར་སྐྱེ་བ་འཕེན་བྱེད་དེ་ཟག་མེད་གཉིས་ཀྱི་བར་དུ་བཅུག་ནས་
ཁ་བསྒྱུར་བ་ཙམ་ཡིན་པར་དོན་གསང་ལས་གསུངས་པའི་ཕྱིར། ཞེས་སྔོན་སོ་སྐྱེའི་དུས་
སུ་བསགས་པའི་འབྲས་བུ་ཆེ་བར་འཕེན་བྱེད་དེ་སྤྲེལ་སྒོམ་གྱི་ཟག་མེད་གཉིས་ཀྱི་བར་དུ་
བཅུག་པའི་དངོས་གཞིའི་མཐུས་གནས་གཙང་སྐྱེ་བ་འཕེན་བྱེད་དུ་བསྒྱུར་བར་གསུངས་པའི་
ཕྱིར། སྤེལ་སྒོམ་ནང་ཚན་གྱི་ཟག་བཅས་དངོས་གཞི་དེ་འབྲས་བུ་ཆེ་བའི་གནས་ལས་གནས་
གཙང་ཞི་བར་ལྟ་ལ་དེ་ལ་ལྟོས་ནས་འབྲས་བུ་ཆེ་བའི་གནས་རགས་པར་ལྟ་བས་སོ་སྙམ།
གནས་གཙང་སྐྱེ་བ་འཕེན་བྱེད་ཀྱི་ལས་མེད་ན། གཟུགས་ཀྱི་སྐྱེ་སྲིད་བཅུ་བདུན་མེད་པར་
ཐལ་བ་སོགས་ཀྱང་ཤེས་པར་བྱ། དེ་དུས་ནམ་གྱི་ཚེ་བསགས་ཞེ་ན། དེར་འགྱུར་རྒྱུའི་
འབྲས་བུ་ཆེ་བར་སྐྱེ་བ་འཕེན་བྱེད་ཀྱི་ལས་བསགས་དུས་ཟེར་དགོས་སམ་སྙམ། རྟེན་འབྲེལ་
མདོ་འགྲེལ་ལས། བདེན་པ་མཐོང་ལ་འཕེན་པ་མེད། །སྲེད་དང་བྲལ་ལ་འབྱུང་བ་མེད།།
ཅེས་སོགས་ལྟར་འཕགས་པས་འཕེན་བྱེད་ཀྱི་ལས་གསར་དུ་བསགས་པ་མེད་པས་སོ། །དེ་
ལྟ་ན། སྤྲེལ་སྒོམ་གྱི་སྟོབས་ཀྱིས་ཁ་བསྒྱུར་བའི་དུས་སུ་སྔོན་གྱི་ལས་དེ་བག་ཆགས་གི་ངོ་
བོར་གྱུར་ཟིན་པ་ནི། རྩ་ཤེས་ལས། གལ་ཏེ་སྨིན་པའི་དུས་བར་དུ། །གནས་ན་ལས་དེ་
རྟག་པར་འགྱུར། །གལ་ཏེ་འགག་ན་འགག་འགྱུར་པས། །འབྲས་བུ་ཇི་ལྟར་སྐྱེད་པར་
འགྱུར། །ཞེས་གཞན་གྱིས་བརྩད་པའི་ལན་གཉིས་དེའི་ཕྱིར། དེ་ལྟར་ན། འཕེན་བྱེད་ཀྱི་
ལས་སེམས་བྱུང་སེམས་པ་ཁོ་ནར་འདོད་པའི་ལུགས་ལ་ཇི་ལྟར་ཡིན་མཁས་རྣམས་དགོངས།
སྡེ་སྣོད་གསུམ་པ་བ་ཞིག་ཚིག་རྩུབ་ཀྱི་དབང་གིས་སྐྱེ་བ་ལྔ་བརྒྱར་བུད་མེད་དུ་གྱུར་བ་གསུངས་
པ༑ སྐྱེས་པའི་སྐྱེ་བ་འཕེན་བྱེད་བུད་མེད་ཀྱི་སྐྱེ་བ་འཕེན་བྱེད་དུ་བསྒྱུར་ཀྱང་སྐྱེས་པའི་སྐྱེ་
བ་འཕེན་བྱེད་དེ་ཉིད་ཚིག་རྩུབ་ཀྱིས་མི་དགེ་བར་བསྒྱུར་བ་མིན་པ་བཞིན། ཟག་མེད་གཉིས་
ཀྱི་བར་དུ་ཟག་བཅས་དངོས་གཞི་སྒོམ་པའི་མཐུས་འབྲས་བུ་ཆེ་བར་སྐྱེ་བ་འཕེན་བྱེད་ཀྱི་
ལས་དེ་གནས་གཙང་སྐྱེ་བ་འཕེན་བྱེད་ཀྱི་ལས་སུ་བསྒྱུར་བ་ཡིན་གྱི་ཟག་བཅས་དངོས་བཞིར་



s4
གསེར་ཕྲེང་དཀའ་གནད།
བསྒྱུར་བ་མིན་ནོ། །གསེར་ཕྲེང་ལས། དེས་ན་འདིའི་ཟག་བཅས་ནི་འཇིག་རྟེན་པའི་དགེ་
བ་དག་པ་བ་ཡིན་པ་ཙམ་མོ། །ཞེས་ཙམ་སྒྲ་སྨོས་པའི་ཕྱིར། དཔྱད་པར་བྱའོ། །ལུང་གི་
རྗེས་འབྲང་གི་སེམས་ཙམ་པ་ཞེས་པའི་ལུང་ལ་ས་སྡེ་ལྔ་དང་སྡོམ་རྣམ་པ་གཉིས་འཇོག་པས་
དོགས་པ་དེ་དག་འབྱུང་བའོ། །དེས་ན་དེའི་ལུགས་ལ། ཁམས་གསུམ་གྱི་ཉོན་ཡིད་འཁོར་
གྱི་འཇིག་ལྟ་གསུམ་སྤངས་པ་ཅིག་ཅར་དང་རིམ་ཅན་གང་ཡིན་དཔྱད། རང་ལུགས། ཟག་
བཅས་ཟག་མེད་ཀྱི་དོན་ཡོད་དེ། རྟོག་པའི་ཟག་བཅས་དང་ཟག་མེད་ལ་བྱེད་པའི་ཕྱིར།
ཞེས་གསུངས་པའི་ཕྱིར།
གོང་གི་ས་བཅད་བཞི་པ་དགྲ་བཅོམ་ཞུགས་འབྲས་བཤད་པ་ནི། གསེར་ཕྲེང་ལས།
བཞི་པ་ལ་གཉིས་ལས་ཞུགས་པ་ནི། ཞེས་པ་ནས། སློབ་དཔོན་སྐུ་མཆེད་ཀྱང་དེ་ཉིད་ལེགས་
པར་མཛད་དོ། །ཅེས་པའི་བར་བྱུང་། དེ་ཡང་དགྲ་བཅོམ་པ་ལ་གཉིས་ཀའི་ཆ་ལས་རྣམ་
པར་གྲོལ་བ་དང་ཤེས་རབ་ཀྱིས་རྣམ་པར་གྲོལ་པའི་དགྲ་བཅོམ་པ་གཉིས་ཡོད་པ། མཛོད་
རྩ་ལས། འགོག་ཐོབ་གཉིས་ཀ་ལས་རྣམ་གྲོལ། །ཤེས་རབ་ཀྱིས་ནི་གཅིག་ཤོས་སོ། །ཞེས་
པ་ལྟར་རོ། །དེ་དག་ནི་སྒྲུབ་པ་སྤངས་ཚུལ་གྱིས་ཕྱེ་སྟེ། སྔ་མས་སྙོམས་འཇུག་གི་སྒྲིབ་
པ་དང་ཉོན་མོངས་གཉིས་ཀའི་ཆ་ལས་གྲོལ། ཕྱི་མ་ནི་ཉོན་མོངས་གཅིག་པོའོ། །དེ་གཉིས་
ལ་རིམ་བཞིན་གཉིས་ཀའི་ཆ་ལས་གྲོལ་པའི་དགྲ་བཅོམ་པ་དང་། ཤེས་རབ་ཀྱིས་རྣམ་པར་
གྲོལ་པའི་དགྲ་བཅོམ་པ་ཟེར། ཡང་ན་རྒྱུན་བཅས་དགྲ་བཅོམ་པ་དང་རྒྱན་མེད་དགྲ་བཅོམ་
པ་ཡང་ཟེར། འདི་ནི་གསུང་རབ་ཀྱི་ཐ་སྙད་དོ། །དབང་པོས་ཕྱེ་ན་དད་མོས་དང་མཐོང་
ཐོབ་གཉིས་སུ་ཕྱེ། མཛོད་ལས། ལྔ་ནི་དད་པས་མོས་ལས་སྐྱེས། །དེ་དག་རྣམ་གྲོལ་དུས་
དང་སྦྱོར། །མི་གཡོའི་ཆོས་ཅན་མི་གཡོ་བ། །དེ་ཕྱིར་དེ་དུས་མི་སྦྱོར་གྲོལ། །དེ་ནི་མཐོང་
ཐོས་རྒྱུ་ལས་བྱུང་། །ཞེས་བྱུང་། དེ་དག་ལས་རིགས་ལས་ཉམས་རྒྱུ་ཡོད་པ་བཞི་དང་།
དགྲ་བཅོམ་པའི་འབྲས་བུ་ལས་ཉམས་རྒྱུ་ཡོད་པ་ལྔ་དང་། གང་ལས་ཀྱང་ཉམས་རྒྱུ་མེད་



གསེར་ཕྲེང་དཀའ་གནད།
si5
པ་མི་གཡོ་བའི་ཆོས་ཅན་དང་དྲུག་བྱེ་སྨྲས་འདོད་པ་ནི། མཛོད་རྩ་ལས། བཞི་ནི་རིགས་
ལས་ལྔ་འབྲས་ལས། །ཉམས་འགྱུར་དང་པོ་ལས་མ་ཡིན། །ཞེས་སོ། །རིགས་ལས་ཉམས་
པའི་དོན་རང་གི་རིགས་ལས་ཉམས་ནས་དགྲ་བཅོམ་གཞན་གྱི་རིགས་སུ་འགྱུར་དགོས་ན་
ཉམས་པའི་ཆོས་ཅན་གྱི་དགྲ་བཅོམ་པའི་རིགས་ལས་དམན་པའི་དགྲ་བཅོམ་པའི་རིགས་
མེད་པའི་ཕྱིར། ལྔ་འབྲས་བུ་ལས་ཉམས་པ་ཡོད་ཀྱང་རྒྱུན་ཞུགས་མན་ཆད་དུ་ལྷུང་བ་མེད་
དེ༑ དེ་མན་ཆད་དུ་ལྷུང་ན་མཐོང་སྤང་མངོན་དུ་གྱུར་པའི་སྟོབས་ཀྱིས་ཉམས་དགོས་པ་
ལས། མཐོང་སྤང་མངོན་དུ་གྱུར་པའི་འཕགས་པ་མེད་པའི་ཕྱིར་སྟེ། རྣམ་འགྲེལ་རྩ་བ་
ལས། ངོ་བོ་ཉིད་ལ་ཕྱིན་ལོག་གིས། །འབད་དུ་ཟིན་ཀྱང་མི་བཟློག་སྟེ། །བློ་ནི་དེ་ཕྱོགས་
འཛིན་ཕྱིར་རོ། །ཞེས་པ་འཕགས་པ་ཡིན་ན། འཇིག་ལྟ་དང་དམིགས་ཡུལ་གཅིག་ལ་དམིགས་
ནས་འཛིན་སྟངས་དངོས་འགལ་དུ་ཞུགས་པའི་བདག་མེད་པའི་དོན་མངོན་སུམ་དུ་རྟོགས་
པའི་ཡེ་ཤེས་མངོན་གྱུར་པས་ཁྱབ་པ་བསྟན་པའི་ཕྱིར། གསུངས། ཁམས་སོ་སོའི་ཉོན་
མོངས་གང་མངོན་དུ་གྱུར་པའི་སྟོབས་ཀྱིས་འབྲས་གནས་དང་པོ་གསུམ་གྱི་གང་དུ་ཉམས་
པ་སོགས་རིགས་པས་དཔག་ནས་ཤེས་སླའོ། །མདོ་སྡེ་པས་དགྲ་བཅོམ་ལས་ཉམས་པ་མི་
སྲིད་ཅིང་མཐོང་ཆོས་བདེ་གནས་ཀྱི་ཏིང་ངེ་འཛིན་ལས་ཉམས་པ་ཡོད་པར་འདོད་པ་སློབ་
དཔོན་སྐུ་མཆེད་ལེགས་པར་མཛད་དོ། །ཅེས་པའོ། དུས་དང་སྦྱོར་མི་སྦྱོར་གྱི་དོན་ནི།
དང་པོ་ལྔ་ཟས་གོས་གནས་མལ་སོགས་རྐྱེན་ཕུན་སུམ་ཚོགས་པ་དང་འཕྲད་ན་དགྲ་བཅོམ་
པའི་རྣམ་གྲོལ་དུས་དང་སྦྱོར། མ་འཕྲད་ན་དགྲ་བཅོམ་པའི་རྣམ་གྲོལ་དུས་དང་མི་སྦྱོར།
མི་གཡོ་བའི་ཆོས་ཅན་གྱིས་ཟས་གོས་སོགས་རྐྱེན་ཕུན་སུམ་ཚོགས་པ་དང་འཕྲད་མ་འཕྲད་
གང་ཡིན་ཀྱང་། དགྲ་བཅོམ་རྣམ་གྲོལ་དུས་དང་སྦྱོར་བ་དེ། དེ་དག་ནི་དབང་པོའི་ཁྱད་
པར་ལས་སོ། །དེ་དག་ལས་སེམས་འདོད་ཡོན་གྱིས་སྨྱོས་པའི་དབང་གིས་དགྲ་བཅོམ་པའི་
འབྲས་བུ་ལས་ཉམས་རྒྱུ་ཡོད་པ། ཉམས་པའི་ཆོས་ཅན་གྱི་དགྲ་བཅོམ་པ་དང་། དེའི་འབྲས་



s88
གསེར་ཕྲེང་དཀའ་གནད།
བུ་ལས་མི་ཉམས་པའི་ཕྱིར་དུ་སྐུ་ཚེའི་འདུ་བྱེད་གཏོང་བའི་དགྲ་བཅོམ་པ་དེ། བདག་གསོད་
པའི་ཆོས་ཅན་གྱི་དགྲ་བཅོམ་པ་དང་། དེའི་འབྲས་བུ་ལས་མི་ཉམས་པའི་ཕྱིར་དུ་འདོད་
ཡོན་ལ་སེམས་བསྲུང་བའི་དགྲ་བཅོམ་པ་དེ། རྗེས་སུ་བསྲུང་བའི་ཆོས་ཅན་གྱི་དེ་དང་། དགྲ་
བཅོམ་པའི་འབྲས་བུ་ལས་མི་ཉམས་ཤིང་ཚེ་དེ་ལ་དགྲ་བཅོམ་དབང་རྣོན་དུ་འཕོ་མི་ནུས་པའི་
དེ༑ གནས་པ་ལས་གཞན་དུ་མི་བསྐྱོད་པའི་དེ་དང་། དགྲ་བཅོམ་པའི་འབྲས་བུ་ལས་མི་
ཉམས་ཤིང་དགྲ་བཅོམ་དབང་རྣོན་དུ་འཕོ་ནུས་པ་འམ་ཐུབ་པ་དེ། རྟོགས་པའི་འོས་སུ་གྱུར་
པའི་དགྲ་བཅོམ་པ་དང་། དེ་རྣམས་རིགས་དང་། དབང་པོ་དང་། མཐོང་ཆོས་དང་།
རྙེད་བཀུར་གྱིས་དགྲ་བཅོམ་པའི་འབྲས་བུ་ལས་ཉམས་ཏེ་བར་དུ་གཅོད་པ་ཡོད་པའི་ཕྱིར་
ཏེ༑ མདོ་ལས། ཀུན་དགའ་བོ་དགྲ་བཅོམ་པ་ལའང་རྙེད་པ་དང་བཀུར་བསྟིས་བར་ཆད་
བྱེད་པར་སྨྲའོ། །ཞེས་གསུངས་པའི་ཕྱིར། མངོན་པ་གོང་མ་ལྟར་ན་དེའི་དོན་མཐོང་ཆོས་
བདེར་གནས་ཀྱི་ཏིང་ངེ་འཛིན་ལ་དགོངས་པ་སྔར་བཤད་ཟིན། ལྔ་འབྲས་ལས། ཉམས་
འགྱུར། ཞེས་གསུངས་པ་དང་། ཕྲ་རྒྱས་སྤངས་པ་མ་ཡིན་དང་། །ཡུལ་ནི་ཉེ་བར་གནས་
པ་དང་། །ཚུལ་གཞིན་ཡིན་ཡིད་བྱེད་ལས། །ཉོན་མོངས་རྒྱུ་ནི་ཚང་བ་ཡིན། །ཞེས་གསུངས་
པ་གཉིས་འགལ་ལམ་སྙམ་པའི་དོགས་པ་སྐྱེ་སྲིད་དེ། དེ་ལྟར་སྲིད་པའི་རྒྱུ་མཚན་ནི། རྣམ་
རྩ་ལས། རྒྱུ་མ་ཚོགས་པས་འབྲས་བུ་ནི། །རྗེས་སུ་དཔོག་པ་གང་ཡིན་དེ། །ལྷག་མ་དང་
ལྡན་ནུས་མེད་ཕྱིར། །ལུས་ལས་འདོད་ཆགས་རྗེས་དཔོག་བཞིན། །ཞེས་གསུངས་པའི་
ཕྱིར། རྒྱུ་ནི་ཚང་བ་ཡིན། ཞེས་པའི་རྒྱུ་དེ་རྒྱུ་དྲུག་གི་གང་ཡིན་པའང་དཔྱད་དགོས། ཡང་
ན་ཕྲ་རྒྱས་མ་སྤངས་པའི་དགྲ་བཅོམ་པ་བཞག་དགོས་སམ། དགྲ་བཅོམ་པ་ཡིན་ན། ཕྲ་
རྒྱས་ཐོབ་པ་ཆད་པའི་ཚུལ་གྱིས་སྤངས་པའི་ཁྱབ་སྟེ། སོ་སོར་བརྟགས་འགོག་གིས་སྤངས་
པས་ཁྱབ་པའི་ཕྱིར།
རྩ་བའི་ས་བཅད་གསུམ་པ། འབྲས་བུ་བཞིར་འཇོག་པའི་རྒྱུ་མཚན་ནི། གསེར་



གསེར་ཕྲེང་དཀའ་གནད།
ss
ཕྲེང་ལས་གསུམ་པ་ནི། ཀུན་བཏུས་ལས། ཅིག་ཅར་ངེས་པར་འབྱིན་པ་ནི་གང་བདེན་
པ་རྣམས་མངོན་པར་རྟོགས་པར་བྱས་ནས་མི་ལྕོགས་པ་མེད་པ་ལ་བརྟེན་ཏེ་འཇིག་རྟེན་ལས་
འདས་པའི་ལམ་གྱི་ཁམས་གསུམ་ན་སྤྱོད་པའི་ཉོན་མོངས་པ་རྣམས་རྣམ་པས་ཅིག་ཅར་སྤོང་
སྟེ་འདི་ནི་རྒྱུན་དུ་ཞུགས་པའི་འབྲས་བུ་དང་དགྲ་བཅོམ་པའི་འབྲས་བུ་དང་འབྲས་བུ་གཉིས་
ལ་གདགས་སོ། །ཞེས་པ་ནས། གསུམ་དུའོ། །ཞེས་པ་ལྟར་རོ། །ཞེས་པའི་བར་བྱུང་།
ཀུན་བཏུས་ལས་གསུངས་པ་དེ་དང་མཐུན་པར་སྤང་བྱ་ཅིག་ཅར་པའི་དོན། གསེར་ཕྲེང་
ལས། ཁམས་གསུམ་གྱི་སྒོམ་སྤང་རྣམས་དགུར་དྲིལ་ནས་སྤོང་སྟེ་དེ་དག་གི་ཆོས་རྣམས་
བསྔོམས་ནས་མི་རྟག་སོགས་སུ་ཡིད་ལ་བྱས་པས་སོ། །ཞེས་དང་། དེ་དག་དང་མཐུན་
པར་རྣམ་བཤད་སྙིང་པོ་རྒྱན་ལས། ཅིག་ཅར་པ་ལ་མཚན་ཉིད་ནི། དེ་གང་། ཁམས་
གསུམ་གྱི་སྒོམ་སྤངས་ཉོན་མོངས་རྣམས་རྣམ་པས་ཅིག་ཅར་སྤོང་བའོ། །སྤོང་ཚུལ་ནི་ཁམས་
གསུམ་གྱི་སྒོམ་སྤངས་ཆེན་པོའི་ཆེན་པོ་དགུ་ཅིག་ཅར་སྤོང་བ་ནས་ཆུང་ངུ་དགུ་ཅིག་ཅར་
སྤོང་བའི་ཚུལ་གྱིས་སོ། །དེ་ལྟར་ནུས་པའི་རྒྱུ་མཚན་ཡང་གཞན་ལས་འདི་དབང་པོ་རྣོ་བས་
ཁམས་གསུམ་གྱི་གཟུགས་སོགས་ཕུང་པོ་རྣམས་ཁམས་དང་ས་སོ་སོར་མ་ཕྱེ་བར་འདི་ཐམས་
ཅད་མི་རྟག་སྡུག་བསྔལ་བདག་མེད་དེ། ཞེས་གཅིག་ཏུ་བསྡུས་ནས་གོམས་པར་བྱས་པས་
སོ༑ ༑ཞེས་གསུངས་པའི་ཕྱིར། དགྲ་བཅོམ་ཅིག་ཅར་པ་ལ་དགྲ་བཅོམ་དྲུག་ཀ་ཡོད་མེད་
དང་། རྒྱུན་ཞུགས་ཅིག་ཅར་པ་དང་རྒྱུད་གཅིག་པའི་དགྲ་བཅོམ་དྲུག་གི་དུ་ཙམ་ཡོད་ཤེས་
པར་བྱའོ། །མངོན་པ་གོང་འོག་གཉིས་ཀྱི་ཅིག་ཅར་བ་ཁས་བླང་མི་ལེན་ནི་ཆགས་བྲལ་གྱིས་
སྤངས་ན་སྤངས་པས་ཁྱབ་མ་ཁྱབ་ཁས་ལེན་པ་ལ་ཐུག་པ་ཡིན་ནོ། །
གསེར་ཕྲེང་ལས། འདོད་པའི་སྒོམ་སྤང་ནི་ལམ་གཉིས་ཀས་ཀྱང་སྤང་ནུས་པའི་
ཕྱིར་རོ། །ཞེས་སོགས་ཀྱི་དོན་ཅི་ཡང་མེད་མན་ཆད་ཀྱི་ཉོན་མོངས་གྱུར་པ་འཇིག་རྟེན་
པའི་ལམ་གྱིས་སྤང་ནུས་ཀྱང་། དེ་དག་ས་བོན་དང་བཅས་པ་ནི་ཐོད་རྒལ་པའི་རྒྱུད་ཀྱི་ཟག་



གསེར་ཕྲེང་དཀའ་གནད།
ags
མེད་བར་ཆད་མེད་ལམ་གྱི་ངོས་སྐལ་གྱི་སྤང་བྱ་ཡིན་ནམ་སྙམ། འཇིག་རྟེན་པའི་སྒོམ་སྤང་
དུ་གྱུར་པའི་ཅི་ཡང་མེད་མན་ཆད་ཀྱི་ཉོན་མོངས་སྐོར་དགུ་སྤངས་པའི་སོ་སྐྱེ་ཡོད་ཀྱང་།
གང་ཟག་གི་བདག་འཛིན་དུ་གྱུར་བའི་སྒོམ་སྤང་ཉོན་མོངས་གྱ་གཅིག་དགུ་ཚན་དགུར་བྱས་
ནས་མཉམ་དུ་སྤང་དགོས་པས། རིམ་གྱིས་པས་ཁམས་གསུམ་གྱི་ཉོན་མོངས་ཅིག་ཅར་
སྤངས་ཀྱང་། འཇིག་རྟེན་པའི་སྒོམ་སྤང་དུ་གྱུར་པའི་དེ་དག་རིམ་གྱིས་སྤང་པས་རིམ་གྱིས་
པར་བཤད་མཁན་ཡང་ཡོད། འཇིག་རྟེན་པའི་སྒོམ་སྤང་དེ་བདག་འཛིན་རགས་པ་ལ་བྱེད་
པ་ཡིན་ནམ་སྙམ། དེ་ལའང་དགུ་ཚན་དགུ་དེ་གྱ་གཅིག་ཡོད་ཟེར་དགོས་སམ། ཀུན་བཏུས་
དར་ཊཱིཀ་ལས། དེ་ཉིད་ལ་ཡང་མཐོང་ལམ་གྱི་སྔ་རོལ་ཏུ་ཕལ་ཆེར་འདོད་ཆགས་དང་བྲལ་
བ་དང་། སྒོམ་ལམ་གྱིས་ཐོབ་པ་གཉིས་ཡོད་ལ། སྔ་མ་ཆགས་བྲལ་སྔོན་སོང་དུ་འདོད་
པ་ནི་ཧ་ཅང་ཐལ་བའོ། །ཞེས་གསུངས་པའི་དོན་ཆགས་བྲལ་སྔོན་སོང་ལ་འདོད་ཉོན་རགས་
པ་ཐམས་ཅད་ལ་ཆགས་བྲལ་སྔོན་སོང་དགོས། ཆགས་བྲལ་སྔོན་སོང་གི་ཕྱིར་འོང་མེད།
ཅེས་བཤད་མཁན་ཡོད་མོད། ཀུན་བཏུས་དར་ཊཱིཀ་གི་དོན། ཐོད་རྒལ་བའི་ཕྱིར་འོང་
འབྲས་གནས་ཁྱད་པར་ཅན་དེ་ཆགས་བྲལ་སྔོན་སོང་གི་ཕྱིར་མི་འོང་ཞུགས་པར་ཧ་ཅང་
ཐལ། ཞེས་པ་ཡིན་ནམ་སྙམ།
གསེར་ཕྲེང་ལས། རྩ་བའི་ས་བཅད་གཉིས་པ་ལ། མཚམས་སྦྱར། རྩ་བ། འགྲེལ་
པ་གསུམ་ལས། དང་པོ་ནི། འགྲེལ་པ་ལས། དགེ་འདུན་དཀོན་མཆོག་གི་སྐབས་སུ་བདེ་
བླག་ཏུ་རྟོགས་པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ་གཉིས་པོ། ཞེས་སངས་
རྒྱས་ལ་སོགས་དཀོན་མཆོག་གསུམ་ཞེས་པའི་དགེ་འདུན་བྱེ་བྲག་ཏུ་བཤད་པའི་ཕྱིར་བར་
སྐབས་ཀྱི་ཚིགས་བཅད་གཉིས་གསུངས་སོ། །ཞེས་པའོ། གསེར་ཕྲེང་ལས། དེའི་རྒྱུ་མཚན་
ནི༑ དགེ་འདུན་དཀོན་མཆོག་གི་སྐབས་སུ་མདོ་ལས་དེའི་དབྱེ་བ་མང་པོ་ཞིག་གསུངས་
པ་དེ་བདེ་བླག་ཏུ་རྟོགས་པར་བྱ་བའི་ཕྱིར་རོ། །མདོ་འབྲེལ་ནི་ཆོས་དཀོན་མཆོག་ལ་གདམས་



གསེར་ཕྲེང་དཀའ་གནད།
sa
པ་ཡན་ཆད་དུ་ཡུམ་ལ་བསླབ་པ་དང་བརྩོན་ཚུལ་རྣམས་གསུངས་ལ་དེ་ནས་དེ་ལྟར་བརྩོན་
པའི་བྱང་སེམས་དེ་རྣམས་གང་ནས་འདིར་སྐྱེས་འདི་ནས་གང་དུ་སྐྱེ་ཞེས་དྲིས་པའི་ལན་དུ་
དགེ་འདུན་འདི་རྣམས་གསུངས་སོ། །ཞེས་པ་ཚིགས་བཅད་གཉིས་གསུངས་སོ། །ཞེས་
པ་དང་འབྲེལ་ལོ། །དེ་ཡང་མདོ་ཡི་སྒྲས་ཟིན་པའི་ཐེག་དམན་གྱི་དགེ་འདུན་རྣམས་དང་
སྤངས་རྟོགས་སྐྱེ་བ་ཅི་རིགས་ཀྱི་སྒོ་ནས་མིང་མཐུན་པར་གསུངས་པའི་བྱང་སེམས་མང་
ཡང་རྗེ་བཙུན་གྱིས་དེ་དང་དེ་ཡི་མིང་ཅན་དུ་སྦྱར་སྟེ་སྡུད་བྱེད་ཉི་ཤུར་བསྡུས་ནས་བཤད་
པ་ནི། འགྲེལ་པ་དོན་གསལ་ལས། དགེ་འདུན་ལ་སངས་རྒྱས་དཀོན་མཆོག་གི་ཁོངས་
སུ་གཏོགས་པ་ཉིད་ཀྱི་དགྲ་བཅོམ་པ་མ་གཏོགས་པ་འབྲས་བུ་ལ་གནས་པ་དང་ཞུགས་པའི་
བྱེ་བྲག་གིས་སྐྱེས་བུ་ཆེན་པོ་བདུན་པོ་རང་སངས་རྒྱས་དང་ལྷན་ཅིག་བརྒྱད་པོ་དབང་པོ་རྟུལ་
བ་ལ་སོགས་པའི་བྱེ་བྲག་གིས་གྲངས་ཉི་ཤུར་ཚང་བ་བྱང་ཆུབ་སེམས་དཔའ་འཕགས་པ་
སློབ་པ་ཕྱིར་མི་ལྡོག་པ་རྣམས་ལ་སྐྱེ་བ་མེད་པ་ཉིད་དུ་འཇུག་པར་བྱའོ། །ཞེས་ལུང་འབོགས་
པ་དཀོན་མཆོག་གསུམ་ལ་འདོམས་པ་དང་། ཞེས་གསུངས་པའི་ཕྱིར། དེའི་ཕྱིར་ན། ཡུམ་
གྱི་མདོ་མཚོན་བྱ་དོན་གྱི་དགེ་འདུན་ལ་དབྱེ་བ་མང་པོ་གསུངས་པ་རྣམས་སྡུད་བྱེད་ཉི་ཤུར་
བསྡུས་ནས་ཚིགས་བཅད་གཉིས་ཀྱིས་བཤད་པ་ནི། རྟོགས་པར་དཀའ་བ་རྣམས་དངོས་
སུ་བསྡུས་པ་ཡིན་ལ། རྟོགས་སླ་བ་ཤུགས་ལ་བསྡུས་ཚུལ་ལའང་འདྲེན་ལུགས་མི་འདྲ་བ་
གཉིས་བཅས་ཉི་ཤུ་འདྲེན་ལུགས་མི་འདྲ་བ་ཐད་ལྡན་གསུམ་ཡོད་པ་འཆད་པར་འགྱུར་རོ།།
གསེར་ཕྲེང་ལས། གཉིས་པ་རྩ་བས་བསྟན་པ་ལ་ས་བཅད་ལྔ་ལས། དང་པོ། གང་ལས་
དབྱེ་བའི་གཞི་འདོད་ཚུལ་ལ་མཁས་པའི་བཤད་ཚུལ་མང་པོ་ཡོད་པ་ལས། འཕགས་པ་གྲོལ་
སྡེ་དང་སློབ་དཔོན་སེང་གེ་བཟང་པོ་རིགས་བྱིན་ཤེར་འབྱུང་བུད་དྷ་ཤྲཱི་ཨ་བྱཱ་ཀ་ར་རྣམས་
ནི༑ རྒྱུད་བླ་མར་དགེ་འདུན་དཀོན་མཆོག་བཤད་པ་ས་དང་པོ་ཡན་ཆད་ལ་འཕགས་པ་
ཐོགས་མེད་ཀྱིས་བཤད་པ་དང་མཐུན་ནོ། །ཤཱནྟི་བས་སྦྱོར་ལམ་ནས་ས་མཚམས་མཛད་



s
གསེར་ཕྲེང་དཀའ་གནད།
ཀྱང་མི་འཐད་ལ། སྔ་མ་དག་གིས་དང་པོ་གཉིས་སྦྱོར་ལམ་པ། དེ་བཞི་མཐོང་ལམ་པ།
དེ་ནས་བཅུ་བཞི་སྒོམ་ལམ་པ་ཤཱནྟི་བའི་དགོངས་པར་འདོད་པའང་མི་རིགས་ཏེ། དག་ལྡན་
ལས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པ་ཞེས་བྱ་བ་ནི་ངེས་པར་འབྱེད་པའི་ཆ་
དང་མཐུན་པ་ལ་སོགས་པས་སོ། །ཞེས་པ་ལས་སྦྱོར་མཐོང་སྒོམ་གསུམ་སོ་སོ་ལ་གནས་
པ་ངོས་བཟུང་བ་མི་སྣང་ངོ་། །ཞེས་སོ། །སྙིང་པོ་མཆོག་ཏུ་ནི་ཕྱིར་མི་ལྡོག་པའི་དགེ་འདུན་
དུ་བཤད་ཡང་ལམ་གྱི་གསལ་ཁ་མེད། གསུངས། ཡུལ་བ་ག་ལ་པའི་མཁས་པ་རྣམས་
ཀྱིས་དེ་ལ་བྱང་སེམས་དྲོད་རྩེ་བ་ཡོད་པར་འདོད་ལ། ཡུལ་ཨུ་དེ་ཤོ་པའི་མཁས་པ་རྣམས་
ཀྱིས་དེ་ལ་ཚོགས་ལམ་པ་ཡོད་པར་འདོད་ལ། ཡུལ་ཀོང་ཀ་ན་པའི་མཁས་པ་རྣམས་ཀྱིས་
དེ་ལ་སྦྱོར་ལམ་པ་མི་ཁོམ་པ་ཟད་པ་ཡོད་པར་འདོད་དོ། །འདི་དག་ཀུན་ཀྱང་དད་མོས་
ཀྱི་དགེ་འདུན་འདི་བདེན་པ་མ་མཐོང་བར་འདོད་པ་ཡིན་ལ། དེ་དགག་པ་ནི་བསྙད་ཟིན་
ཏོ༑ ༑ཞེས་དང་། གཞན་ཡང་། ཁམས་གོང་གི་སྐྱེ་སྲིད་ཀྱི་རྟེན་ལ་རྒྱུ་འབྲས་ལ་སྐུར་
འདེབས་ཀྱི་ལོག་ལྟ་མེད་ལ། ཕྱིར་མི་ལྡོག་མ་གཏོགས་ཞེས་གསུངས་པའི་དོན་ས་བརྒྱད་
པ་བ་དམིགས་བསལ་ཡིན་གྱི་ཕྱིར་མི་ལྡོག་ཙམ་མིན་པས་སོ། །ཞེས། འོག་ཏུ་གསུང་པའི་
ཕྱིར། དེས་ན་གོང་དུ་འཕགས་པས་ཀྱང་། ཕྱིར་མི་ལྡོག་པ་བཀོལ་བ་ནི་དབང་པོ་རྣོན་པོའི་
ལམ་ཁོ་ནས་ས་དེ་ཐོབ་པས་ཕྱིར་རོ། །ཞེས་དབང་རྣོན་ཁོ་ནས་ཕྱིར་མི་ལྡོག་པ་ཐོབ་པས་
དེ་ལ་དམིགས་བསལ་བྱས་པར་གསུངས་སོ། །ཞེས་སོ། །ཀྱང་སྒྲས་དེ་མ་ཐག་ཏུ་འབུམ་
གྱི་གནོད་འཇོམས་ཀྱི་བཤད་པ་བཀོད་པ་སྡུད་དོ། དེ་དག་ཀུན་དད་མོས་ཀྱི་མདོར་ཕྱིར་
མི་ལྡོག་པའི་བྱང་ཆེན་མ་གཏོགས་པ་དབང་པོ་རྟུལ་བ་ཡིན་ཏེ། ཞེས་པའི་དམིགས་བསལ་
གྱི་སྟེང་ནས་ཡིན་ནོ། །འོག་ཏུ་ས་བཅད་ལྔ་པ་ཁྱད་པར་གྱི་ཆོས་གཞན་བསྟན་པ་ལ། ས་
བཅད་གསུམ་གྱི་དང་པོ། མདོའི་དཀའ་གནས་བཤད་པའི་སྐབས་སུ། དད་མོས་ཀྱི་མདོར་
ལྷ་ཚེ་རིང་པོར་སྐྱེ་བར་གསུངས་པ་དེ་འཕགས་པར་མི་རིགས་པའི་རྩོད་པ་གསུམ་བཀོད་ཚུལ་



གསེར་ཕྲེང་དཀའ་གནད།
841
དང་། དེ་དག་ལ་ལན་འདེབས་ཚུལ་གསུངས་པ་ལས་ཡུལ་གསུམ་གྱི་མཁས་པ་རྣམས་ཀྱི་
འདོད་ཚུལ་ཞིབ་ཏུ་ཤེས་པར་བྱའོ། །ཡུམ་གསུམ་གནོད་འཇོམས་ལས། ལྷ་ཚེ་རིང་པོར་
སྐྱེས་པའི་བྱང་སེམས་ཡོད་པར་བཤད་པ་འོག་ནས་གསུངས། སྐབས་བཞི་པར། ངེས་
འབྱེད་ཡན་ལག་ནས་བཟུང་སྟེ། །མཐོང་དང་གོམས་པའི་ལམ་དག་ལ། །བྱང་ཆུབ་སེམས་
དཔའ་གང་དག་གནས། །དེ་འདིར་ཕྱིར་མི་ལྡོག་པའི་ཚོགས། །ཞེས་པ་དང་འབྲེལ་ཆེ་ཡང་
སྐབས་མ་ཡིན་པས་མ་བཤད་དོ། །དེ་དག་ལས་ཡུལ་བ་ག་ལ་པའི་འདོད་པ་ནི་མི་རིགས་
ཏེ༑ འདི་སློབ་དཔོན་གྱི་ལུང་ལ་ཚད་མར་བྱེད་ལ། ཞེས་པ་ནས་ཤིང་རྟ་ཆེན་པོ་རྣམས་
ཀྱིས་བཤད་པས་སོ། །ཞེས་སོ། །གོང་དུ་ལོག་ལྟའི་གནས་ཡིན་པའི་ཕྱིར་ཚངས་ཆེན་དུ་
འཕགས་པ་མི་སྐྱེའོ། །ཞེས་མཛོད་འགྲེལ་ལས་བཤད་དོ། །ཅེས་གསུངས་པས་བྱེ་སྨྲས་
ལུགས་ལ་དེ་དང་འདུ་ཤེས་མེད་པའི་གནས་གཉིས་ལོག་ལྟའི་གནས་ཡིན་ལ། ཐེག་ཆེན་
ལྟར་ན་རྒྱུ་མཚན་དེ་མ་ངེས་པས། ཞེས་པ་ནས་འཆད་པར་འགྱུར་བས་ཤེས་སོ། །ཞེས་
གསུངས་པས་ན། གོང་འོག་མི་འདྲ་བའི་ཞིབ་ཆ་ཤིན་ཏུ་གསལ་ལོ། །ཡང་གསེར་ཕྲེང་
ལས། ཁམས་གོང་མའི་སྐྱེ་སྲིད་ཀྱི་རྟེན་ལ་རྒྱུ་འབྲས་ལ་སྐུར་འདེབས་ཀྱི་ལོག་ལྟ་མེད་ལ།
ཞེས་གསུངས་པ་དང་། འཆི་ཁར་ལོག་ལྟ་སྐྱེ་ཚུལ་ཇི་ལྟར་ཡིན་དཔྱད་པར་བྱ། དེ་བཞིན་
གཟུགས་མེད་དུ་སྐྱེ་བའི་བྱང་འཕགས་མེད་ཅེས་པ་ཡང་། གསེར་ཕྲེང་ལས། དེས་ན་སྐྱེ་
བ་ལ་དབང་མ་ཐོབ་ན་སྐྱེ་བ་སྲིད་ཀྱང་ཐོབ་ན་མི་སྐྱེ་སྟེ། ཀུན་བཏུས་སུ། ཞེས་པ་ནས་སེམས་
ཅན་ཡོངས་སུ་སྨིན་པའི་གནས་མེད་པའི་ཕྱིར་ཏེ། མཐུའི་ཁྱད་པར་ཐོབ་པ་དག་དེར་མི་
སྐྱེའོ། །ཞེས་སོ། །ཞེས་གསུངས་པའི་ཕྱིར་ན། ཚངས་ཆེན་དང་གཟུགས་ཁམས་གཉིས་
ལ་ཐེག་ཆེན་ལྟར་ན་ས་ཐོབ་པའི་བྱང་སེམས་ཀྱིས་རྣམ་སྨིན་གྱི་སྐྱེ་བ་ལེན་མི་ལེན་གྱི་ཁྱད་
པར་ཤེས་དགོས།
གསེར་ཕྲེང་ལས། འོག་ཏུ། ཚེ་སྔ་མ་ཞིག་ལ་དེར་སྐྱེས་ཕྱིས་མིའི་ནང་དུ་འཕགས་



842
གསེར་ཕྲེང་དཀའ་གནད།
ལམ་ཐོབ་པ་དེ་དབང་རྟུལ་དུ་བཞག་གོ །ཞེས་གསུངས་པ་ནི། མདོ་ལས། བྱང་ཆེན་
ཐབས་མ་མཁས་པ་གང་དག་བསམ་གཏན་བཞི་པོ་རྣམས་སྒྲུབ་པར་བྱེད་ཕར་ཕྱིན་རྣམས་
ལ་སྤྱོད་པར་བྱེད་ཅིང་བསམ་གཏན་ཐོབ་པ་དེས་ཀྱང་ལྷ་ཚེ་རིང་པོ་རྣམས་སུ་སྐྱེས་ཏེ། དེ་
ནས་ཤི་འཕོས་ནས་དེ་གལ་ཏེ་འདོད་པའི་ཁམས་ཀྱི་ལྷ་དང་མི་རྣམས་སུ་སྐྱེ་ཞིང་བཅོམ་ལྡན་
རྣམས་མཉེས་པར་བྱེད་པར་འགྱུར་པ་ན་དེ་དག་གི་དབང་པོ་རྟུལ་པར་འགྱུར་ཞིང་རྣོན་པོར་
མི་འགྱུར་བ་དག་ཀྱང་ཡོད་དོ། །ཞེས་པའི་མདོ་ནས་བཤད་པའི་བྱང་སེམས་དེ་ཚེ་སྔ་མ་
ཞིག་ལ་འདུ་ཤེས་མེད་པའི་སྙོམས་འཇུག་ཐར་ལམ་དུ་འཁྲུལ་བའི་རྐྱེན་གྱིས་དེར་སྐྱེ་དེའི་
ཕྱིས་འདོད་པའི་ལྷ་མི་གང་རུང་གི་རྟེན་ལ་འཕགས་ལམ་ཐོབ་པ་ཞིག་ལ་སེམས་དཔའ་དབང་
རྟུལ་དུ་བཞག་པ་ཡིན་གྱི། འཕགས་ལམ་ཐོབ་པའི་ཕྱིས་དེར་སྐྱེས་པའི་དོན་མིན། དེ་ལྟ་
བུ་གཞན་ཡང་ཡོད། སྐབས་བཞི་པར་བསྟན་པའི་སྦྱོར་བ་ཉི་ཤུའི་དྲུག་པ་ཚེགས་ཆེན་ཡུན་
རིང་རྟོགས་པའི་སྦྱོར་བ་དེ། རང་རྒྱུད་ལྡན་གྱི་བྱང་སེམས་ཚེ་སྔ་མ་ཞིག་ལ་ཡུམ་ཟབ་མོའི་
དོན་གསུངས་པ་ཐོས་ནས་དངངས་པར་འགྱུར། ཀུན་ཏུ་སྐྲག་པར་འགྱུར། ཀུན་ཏུ་སྐྲག་
པས་ཟིན་པས་ཡུམ་ཟབ་མོ་སྤངས་ནས་འདིའི་རྐྱེན་གྱིས་ངན་སོང་དུ་སྐྱེས་ཕྱིས་བྱང་སེམས་
ཀྱི་ལམ་ཐོབ་ཚེ་སྐྱེས་པའི་སྦྱོར་བ་ཡིན་ནོ། །དེའི་ཕྱིར་ན། རྟེན་གྱི་གང་ཟག་སེམས་དཔའ་
དབང་རྟུལ་དང་། སྦྱོར་ལམ་ཡན་ན་མེད་པ་དང་། སྦྱོར་བ་དང་པོ་ལྔའི་གནས་སྐབས་
ཀྱི་སྦྱོར་བ་མིན་པའང་རྒྱུ་མཚན་དེ་ཡིན་ནོ། །ཚེགས་ཆེན་ཡུན་རིང་རྟོགས་པའི་སྦྱོར་བ་
ལ༑ སྟོང་ཉིད་རྟོགས་པའི་སྦྱོར་བ་ཡོད་དེ། སེམས་དཔའ་དབང་རྟུལ་བྱང་སེམས་ཚོགས་
ལམ་ཆེན་པོ་པའི་རྒྱུད་ཀྱི་སྟོང་ཉིད་རྟོགས་པའི་ཞི་གནས་དེ་ཡིན་པའི་ཕྱིར། རྣམ་བཤད་
ལས། རྟུལ་པོ་ལ་ནི་ངེས་པ་མེད་དོ། །ཞེས་གསུངས་པས། དེ་དང་རྒྱུད་གཅིག་པའི་ལམ་
མ་ཞུགས་ལ། སྟོང་ཉིད་རྟོགས་པའི་གང་ཟག་ཡོད་དམ་སྙམ་སྟེ། སྟོང་ཉིད་སྒྲུབ་བྱེད་ཀྱི་
སྦྱོར་བའི་ཕྱི་རྒོལ་ཡང་དག་ཡོང་ཆོག་པའི་ཕྱིར་སྙམ། སྐྱེ་བ་ལ་དབང་ཐོབ་པའི་བྱང་ཆུབ་



གསེར་ཕྲེང་དཀའ་གནད།
846
སེམས་དཔའ་གཟུགས་མེད་དུ་མི་སྐྱེ་ལ། ཚངས་ཆེན་དུ་སྐྱེ་བའི་ཞིབ་ཆ་ཐེག་ཆེན་ལྟར་ན་
ཡོད་དམ། གཟུགས་མེད་ན་ཉན་འཆད་མེད་པའི་རྒྱུ་མཚན་གྱིས་ཡིན་ནམ།
གོང་གི་ས་བཅད་གཉིས་པ། ཇི་ལྟར་ཕྱེ་བའི་གྲངས་ནི། གསེར་ཕྲེང་ལས། གཉིས་
པ་ལ་གཉིས། མདོ་དང་རྒྱན་མ་སྦྱར་བ་དང་། སྦྱར་བའི་འདྲེན་ལུགས་སོ། །དང་པོ་ནི།
འབུམ་ཉི་ཁྲི། ཁྲི་བརྒྱད་སྟོང་པ་གསུམ་དུ། ཞེས་པ་ནས། ཞེ་ལྔ་གསུངས་པས་སོ། །ཞེས་
གསུངས་པས་སོ། །ཞེས་ཞེ་བརྒྱད་གནོད་འཇོམས་གཉིས་ཀྱི་བཤད་པ་ཙམ་བཀོད་པ་ལས་
རང་ལུགས་འཐད་ལྡན་མ་ཡིན་ཏེ། གསེར་ཕྲེང་ལས། ལེའུ་བརྒྱད་མར་ནི་སྒྲས་ཟིན་ཉི་
ཤུའི་སྟེང་དུ་བརྒྱད་པ་རྒྱུན་ཞུགས་ཕྱིར་འོང་ཕྱིར་མི་འོང་དགྲ་བཅོམ་པ་སྟེ་ཉེར་ལྔ་ལ་མདོ་
དྲངས་སོ། །ད་ལྟའི་མདོ་རྣམས་སུ་རྒྱུན་ཞུགས་བར་དོར་འདའ་བ་འོག་མིན་འགྲོ་འཕར་
བ་དང་པོ་གཉིས། སྲིད་རྩེའི་མཐར་ཐུག་འགྲོ་གཟུགས་ཀྱི་ཆགས་བཅོམ་དང་རང་རྒྱལ་རྣམས་
ཀྱི་མདོ་རྣམས་མི་སྣང་ལ་འཕར་པ་གསུམ་པ་ཡང་ཇི་ལྟ་བ་བཞིན་མེད་དོ། །ཅེས་གསུངས་
པའི་ཕྱིར། དེའི་ཕྱིར། ལེའུ་བརྒྱད་མར་དྲངས་པའི་མདོ་བརྒྱད་ཀྱི་དངོས་བསྟན་གྱི་བྱང་
ཆུབ་སེམས་དཔའ་བརྒྱད་བསྣན་ན་རྒྱལ་སྲས་ཞེ་བརྒྱད་ཀྱིས་མི་ཚད་པའི་ཕྱིར་རོ། །འཕགས་
སེང་གཉིས་དང་རྒྱ་འགྲེལ་གཞན་རྣམས་སུ་ཞེ་བརྒྱད་ཅེས་པའི་གསལ་ཁ་མ་བྱུང་བའི་ཕྱིར།
ཡང་གསེར་ཕྲེང་ལས། འདི་ལྟར་མདོ་གསུམ་གར་ཞེ་གཉིས་པའི་ཐད་དུ། ཞེས་པ་ནི། ཉི་
ཁྲི་ལེའུ་བརྒྱད་མར་འཕགས་པ་བརྒྱད་པ་ནས་བགྲང་བའི་ཞེ་གཉིས་པའི་ཐད་དུ་འབུམ་ཉི་
ཁྲི༑ ཁྲི་བརྒྱད་སྟོང་པ་གསུམ་གར་བྱང་ཆེན་སེམས་དང་པོ་བསྐྱེད་ཕྱིན་ཆད་ཕྱིར་མི་ལྡོག་
པའི་ས་ཐོབ་ཀྱི་བར་དུ་ནམ་ཡང་དགེ་བཅུའི་ལས་ཀྱི་ལམ་མ་གཏོང་བ་དག་ཀྱང་ཡོད་དོ། །ཞེས་
ཡོད་པ་དེ་ཡུམ་གསུམ་གནོད་འཇོམས་སུ་མ་བགྲངས་པར། ཕྱོགས་བཅུའི་འགྲེས་ཀྱི་སྐབས་
སུ་མདོ་ལས་སེམས་དཔའ་བཅུ་ཡོད་པར་གསུངས་པ་ལ་ཕྱོགས་བཅུ་བོ་རེ་རེ་དང་བཅུ་
བསྡོམས་པ་ལ་གཅིག་ཏུ་བྱས་ནས་བགྲངས་སོ། །དེའི་ཕྱིར། དེ་ཡུམ་གསུམ་གནོད་འཇོམས་



844
གསེར་ཕྲེང་དཀའ་གནད།
རྩོམ་པ་པོ་སློབ་དཔོན་དབྱིག་གཉེན་མ་ཡིན་པའི་སྒྲུབ་བྱེད་ཀྱང་ཡིན་ནོ། །འབུམ་གྱི་གནོད་
འཇོམས་ལས་མདོ་ན་ཡོད་པའི་དགེ་བཅུའི་ལམ་མི་གཏོང་བ་བགྲངས་ཏེ་འདི་ཤིན་ཏུ་ལེགས་
ཏེ༑ མདོ་གསུམ་ག་འགྲིག་པས་སོ། །ཞེས་གསུངས་པའི་ཕྱིར། གོང་དུ་མི་མཐུན་པའི་ཆ་
འདི་ཙམ་ཞིག་ཡོད་དེ། ཞེས་མི་མཐུན་པའི་སྒྲུབ་བྱེད་བཀོད་པའི་ཕྱིར་རོ། །དེ་ཞེས་པ་
ལྷག་མ་འདྲེན་པ་ཡིན་པས་འདི་སྒྲའི་འཇུག་གཞི་སྔར་མེད་པ་དམིགས་བསལ་ཡིན་ནོ། །ལེའུ་
བརྒྱད་མར། ལྷ་ཚེ་རིང་པོར་སྐྱེ་བར་གསུངས་པའི་མདོ་ནས་དགྲ་བཅོམ་ཞུགས་པའི་མདོ་
སངས་རྒྱས་ཀྱི་ཆོས་ཀྱི་སྣང་བ་དང་འབྲལ་བར་མི་གྱུར་པ་དག་ཡོད་དོ། །བར་གྱི་མདོ་ཞེ་
གསུམ་མ་གཏོགས་གསལ་ཁ་མེད། ལེའུ་བརྒྱད་མར་གཟིགས། གོང་གི་ཙམ་སྒྲས་གཅོད་
པ་མཐུན་པའི་ཆ་ཇི་ཙམ་ཡོད་པ་གནོད་འཇོམས་གཉིས་ཀྱི་བཤད་པ་གོང་འོག་ཅི་རིགས་པར་
བཀོད་པ་ལས་ཤེས་པར་བྱའོ། །ལེའུ་བརྒྱད་མར་དྲངས་པའི་མདོ་བརྒྱད་པོ་ད་ལྟའི་མདོ་
རྣམས་སུ་མེད་པ་བཞིན་གཞན་ཡང་ཡོད་པ་འདྲ། དབུ་མ་སྣང་བ་སོགས་སུ་ཡུལ་འཁོར་
སྐྱོང་གིས་ཞུས་པའི་མདོ་ལས། སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་
བ་འཁྱམས་གྱུར་པ། །དེ་དག་ཐུགས་རྗེ་མངའ་བས་ཐབས་ཚུལ་དང་། །རིགས་པ་བརྒྱ་
དག་གིས་ནི་འཛུད་པར་མཛད། །ཅེས་པ་ད་ལྟའི་བོད་སྐད་དུ་འགྱུར་པའི་ཡུལ་འཁོར་སྐྱོང་
གིས་ཞུས་པའི་མདོ་ནང་མེད་ཟེར་མཁན་ཡོད་ལ། དཀོན་བརྩེགས་ཀྱི་ཡུལ་འཁོར་སྐྱོང་གིས་
ཞུས་པ་འགྱུར་
ར་ཙམ་མ་གཏོགས་ཇི་བཞིན་སྣང་ཟེར་བའང་ཡོད་དཀོན་བརྩེགས་པོད་ཉི་ཤུ་
ཡོད་ཅིང་བོད་སྐད་དུ་དྲུག་ལས་མ་འགྱུར། ལང་ཀར་གཤེགས་པའི་མདོ་ཡང་དེ་བཞིན་
ཡིན་པར་མཁས་པ་འགའ་རེའི་གསུང་ལ་འདུག །གང་ལྟར་ཡང་རྒྱ་གར་མཁས་པའི་འགྲེལ་
པ་རྣམས་སུ་དྲངས་ལ་ད་ལྟའི་མདོ་རྣམས་སུ་ཚིག་ཆད་པ་གོང་གི་དེ་ལྟ་བུ་མང་པོ་ཡོད་ཚོད་
རེད། སྔོན་བོད་དུ་བཀའ་འགྱུར་པར་ཤིང་གསར་བཞེངས་སྐབས་སྐད་ཆ་མང་པོ་བྱུང་སོང་།
གསེར་ཕྲེང་ལས། གཉིས་པ་ལ་གཉིས། སྒྲ་ཇི་བཞིན་པ་དང་། ཇི་བཞིན་པ་མ་



གསེར་ཕྲེང་དཀའ་གནད།
845
ཡིན་པར་འདྲེན་པའོ། །དང་པོ་ནི། བུད་དྷ་ཤྲཱི་དང་ཤཱནྟི་པ་སྟེ་རྩ་བའི་སྒྲ་ཇི་བཞིན་དུ་ཉི་
ཤུ་འདྲེན་པས་སོ། །ཞེས་སོ། །དེ་ལ་སྒྲ་ཇི་བཞིན་དང་སྒྲས་ཟིན་སྒྲ་ཇི་བཞིན་པ་གཉིས་ལ་
ཁྱད་པར་ཡོད་མེད། གང་ལྟར་ཡང་། སྟོན་པ་པོའི་ཐུགས་དགོངས་དང་གདུལ་བྱའི་གོ་
ཚོད་གཉིས་ཚོགས་ཀྱི་དབང་གིས་ཡིན་གྱི། ཚིག་ཟིན་ལ་གང་བྱུང་གིས་མ་ཡིན་པ་ནི། དཔེར་
ན༔ རྒྱལ་པོ་གཟུགས་ཅན་སྙིང་པོ་ལ་གདམས་པའི་མདོ་ལས། རྒྱལ་པོ་ཆེན་པོ་གཟུགས་
ལ་སྐྱེ་བ་ཡང་ཡོད། འཇིག་པ་ཡང་ཡོད། དེའི་སྐྱེ་བ་དང་། འཇིག་པ་ཡང་ཤེས་པར་
བྱའོ། ཞེས་སོགས་ཀྱི་མདོ་དང་།སྟོན་པས་ལཱ་རཱ་ཎ་སཱིར་ལྔ་སྡེ་ལ་ཤམ་ཐབས་ཟླུམ་པོར་བགོ་
བ་ལ་བསླབ་པར་བྱའོ། །ཞེས་པའི་མདོ་གཉིས་ཀྱི་དང་པོ། རང་འཛིན་རྟོག་པའི་ཞེན་གཞིར་
རང་མཚན་གྱིས་གྲུབ་པར་གསུངས་ལ། ཕྱི་མས་དེ་ལྟར་མ་གསུངས་པ་ལྟ་བུའོ། །དེ་ལྟ་
བུ་གཞན་ཡང་ཡོད་དེ། ཤེས་རབ་སྙིང་པོ་ལས། གཟུགས་མེད། སྒྲ་མེད་ཅེས་སོགས་ཀྱི་
མདོ་ཚིག་བཀའ་སྩལ་བ་ནི། རང་བཞིན་གྱིས་མེད་པ་ལ་གོ་དགོས་པའང་གོང་དུ་ཕུང་པོ་
ལྔ་པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་ཡང་དག་པར་རྗེས་སུ་བལྟའོ། །ཞེས་
སྐབས་གཅིག་ཏུ་དངོས་སུ་གསུངས་པའི་ཐུགས་དགོངས་དང་གདུལ་བྱའང་སྐབས་སོ་སོར་
སྦྱར་ཤེས་པའི་དབང་དུ་བྱས་པ་ཡིན་གྱི། གཟུགས་དང་སྒྲ་མེད་པར་སྟོན་པ་མིན་ནོ། །དེ་
ཡང་ལེགས་བཤད་སྙིང་པོ་ལས། དགག་བྱ་ལ་ཁྱད་པར་སྐབས་དེར་མ་སྦྱར་པའི་སྐྱེ་བ་མེད་
པ་ལ་སོགས་པ། ཞེས་པ་སྐབས་གཅིག་ཏུ་དངོས་སུ་སྦྱར་ན་སྐབས་གཞན་དུ་དོན་གྱིས་སྦྱར་
ཟིན་པས་དངོས་སུ་མ་སྨོས་པ་དེ་དག་ཀྱང་སྒྲ་ཇི་བཞིན་པའོ། །ཞེས་གསུངས་པའི་ཕྱིར། འོ་
ན༑ མདོ་དེའི་ནང་ན་དངོས་སུ་སྦྱར་བ་གཅིག་ཡོད་ན་གཞན་ལ་ཡང་སྦྱར་བས་ཁྱབ་ན་ནི།
རྡོར་གཅོད་ལས། དེའི་ཚེ་ཆོས་ཀྱང་སྤངས་ན་ཆོས་མ་ཡིན་པ་ལྟ་ཅི་སྨོས། ཞེས་པ་དང་།
དཀོན་བརྩེགས་ལས། སངས་རྒྱས་པའི་ནུབ་མོ་ནས། མྱ་ངན་འདས་པའི་བར་དུ་ཚིག་
གཅིག་ཀྱང་མ་གསུངས། ཞེས་པ་གཉིས་ཁྱད་པར་གཏན་མ་སྦྱར་བ་ལ་གྲུབ་མཐའ་ཆེན་



གསེར་ཕྲེང་དཀའ་གནད།
846
མོར་གསུངས་ཤིང་། །མདོ་དེ་གཉིས་ཀའི་ནང་ན་དངོས་སུ་སྦྱར་བ་ཡོད་ཀྱང་དཀྱུས་མི་
འདྲ་བའི་ཁྱད་ཀྱིས་ཡིན་ནམ་དཔྱད་ཅེས་བྱའོ། །ཚད་མ་པའི་ལུགས་ལའང་སྒྲ་ནི་བརྗོད་
འདོད་རྗེས་འབྲང་ཕྱིར། །ཞེས་གསུངས་པ་ལྟར། བུམ་པ་བརྗོད་འདོད་ཀྱི་ཀུན་སློང་གིས་
ཀ་བ་ཞེས་རྗོད་པའི་སྒྲ་དེ། ཀ་བ་ཞེས་བརྗོད་ཀྱང་ཀ་བ་མ་བརྗོད་ལ། བུམ་པ་བརྗོད་ཀྱང་
བུམ་པ་ཞེས་མ་བརྗོད་པའི་ཞིབ་ཆའོ། །སྒྲས་ཟིན་དང་དངོས་བསྟན་གཉིས་ལ་ཞིབ་དཔྱོད་
དགོས་སྒྲ་ཇི་བཞིན་པ་མ་ཡིན་པའི་འདྲེན་ལུགས་ལ། ཡུམ་གྱི་མདོར་མཚོན་བྱ་དོན་གྱི་དགེ་
འདུན་ལ་དབྱེ་བ་མང་པོ་གསུངས་པ་རྣམས་སྡུད་བྱེད་ཉི་ཤུར་བསྡུས་ནས་རྟོགས་པར་དཀའ་
བ་རྣམས་དངོས་སུ་བསྟན་པའི་ཚིགས་བཅད་གཉིས་ཀྱི་དོན་ནི། གསེར་ཕྲེང་ལས། དེ་
ལྟར་ན། དབང་པོ་རྟུལ་དང་རྣོན་པོ་དག །ཅེས་པས་ཞུགས་པ་དང་པོ་ཆགས་བྲལ་སྔོན་
སོང་གི་ཞུགས་པ་གཉིས་དང་གསུམ་བསྟན་ལ། ཞེས་པ་ནས་གཞན་རྣམས་སྒྲ་ཇི་བཞིན་
དུ་བགྲང་ངོ༌། །དེ་ལྟར་ཡིན་པ་ནི། གསེར་ཕྲེང་ལས། འདི་ཁོ་ན་རྗེ་བཙུན་གྱི་བཞེད་པ་
ཡིན་ཏེ། དགེ་འདུན་འདི་དག་མངོན་པ་ནས་བཤད་པ་དང་། མངོན་པ་ནས་རྐང་པ་དང་
པོ་དང་དེ་ནས་ཕྱེད་ཀྱིས་རིམ་པ་ལྟར་སྔར་གྱི་ཞུགས་པ་གསུམ་དང་དེའི་འབྲས་གནས་གསུམ་
བསྟན་ལ་རྒྱུན་ཞུགས་འབྲས་གནས་ནི་འོག་ཏུ་བཤད་པས་སོ། །ཞེས་གསུངས། འབྲས་
གནས་གསུམ་བསྟན་ལ། ཞེས་པ་ཚིག་མ་དག་ལ། མཛོད་ལས། གང་ཞིག་གང་ལ་ཞུགས་
པ་ནི། །ཞེས་པའི་རྐང་པ་གཅིག་གིས། རྩ་བར། དབང་པོ་རྣོ་རྟུལ་དེ་དག་ཏུ། །ཞེས་པ་
ནས། ཆགས་བྲལ་གསུམ་པ་ལ་ཞུགས་པ། །ཞེས་པའི་བར་ཚིགས་བཅད་གཉིས་ཀྱིས་སོ་
སོར་བསྟན་པའི་ཞུགས་པ་གསུམ་བསྟན་པས་ན། གསེར་ཕྲེང་ལས། སྔར་གྱི་ཞུགས་པ་
གསུམ་དང་། ཞེས་གསུངས། དེ་བཞིན་དབང་པོ་རྟུལ་དང་རྣོན་པོ་དག །ཅེས་པས་ཞུགས་
པ་གསུམ་བསྟན་པ་མཛོད་དང་མཐུན་པར་འགྲེལ་ཆེན་གསུངས། མཛོད་ལས། དེ་འབྲས་
གནས། །ཞེས་པའི་རྐང་པ་ཕྱེད་ཀྱིས་འབྲས་གནས་གཉིས་བསྟན་པ་ལྟར། རྒྱན་ལས། དད་



གསེར་ཕྲེང་དཀའ་གནད།
847
དང་མཐོང་ཐོབ། ཅེས་པའི་རྐང་པ་ཕྱེད་ཀྱིས་འབྲས་གནས་གཉིས་བསྟན་ལ། མཛོད་ལས།
འབྲས་གནས་སྒོམ་སྤང་བྱ་མ་ཟད། །ཅེས་སོགས་ཀྱིས་རྒྱུན་ཞུགས་འབྲས་གནས་འོག་ཏུ་
བཤད་པ་ལྟར། མངོན་རྟོགས་རྒྱན་ལས། རིགས་ནས་རིགས། །ཞེས་པས་རྒྱུན་ཞུགས་
འབྲས་གནས་འོག་ཏུ་བཤད་པ་ལྟར། མངོན་རྟོགས་རྒྱན་ལས། རིགས་ནས་རིགས། ཞེས་
པས་རྒྱུན་ཞུགས་འབྲས་གནས་འོག་ཏུ་བཤད་པ་ནི། ཀུན་མཁྱེན་གཉིས་པ་དབྱིག་གཉེན་
གྱིས་མཛོད་རྩར་དགེ་འདུན་བཤད་པ་རྗེ་བཙུན་བྱམས་པ་མགོན་པོས་དགེ་འདུན་གསུངས་
པ་དང་མཐུན་པའི་ཉམས་ཞིག་ཡོད་པ་འཕགས་པའི་དགོངས་པ་གདོན་མི་ཟའོ། །དེའི་ཕྱིར་
ན༑ འབྲས་གནས་གསུམ་ཞེས་པ་ཡི་གེ་མ་དག་གོ །རྟོགས་སླ་བ་ཤུགས་ལ་བསྡུས་ཚུལ་
ལའང་འདྲེན་ལུགས་མི་འདྲ་བ་གཉིས་ཡོད་པའི་དང་པོ་འཕགས་པས་མཛོད་དང་མཐུན་པར་
བཤད་ལ། གཉིས་པ་སློབ་དཔོན་གྱིས་ཀུན་བཏུས་དང་མཐུན་པར་བཤད་པ་ནི། གསེར་
ཕྲེང་ལས། བཞི་པ་ནི། གལ་ཏེ་དགེ་འདུན་འདི་དག །ཅེས་པ་ནས་དེ་དག་ཀྱང་མཛོད་
དང་མཐུན་པར་འཆད་དོ། །ཅེས་དང༌། གཙོ་བོར་ཀུན་བཏུས་དང་མཐུན་པར་འཆད་
དོ༑ ༑ཅེས་དང་། ཅིག་ཅར་བ་དང་སྦྱོར་བ་ནི་འགྲེལ་པ་སུས་ཀྱང་མ་བཤད་དོ། །ཅེས་
སོགས་སོ། །དེ་ཡང་གསེར་ཕྲེང་ལས། རྟོགས་པར་དཀའ་བ་རྣམས་གཙོ་བོར་བཤད་ལ།
རྣམ་བཤད་ལས། རྟོགས་སླ་བའི་འདྲེན་ལུགས་གཉིས་གཙོ་བོར་བཤད་པ་ནི། དེ་ཉིད་ལས།
གཞུང་གིས་དངོས་སུ་ཟིན་པ་བཅུ་དྲུག་དང་། བརྒྱད་དང་། བར་པ་གཉིས་ཀྱི་འབྲས་གནས་
ཙམ་པོ་བ་གཉིས། དགྲ་བཅོམ་ཞུགས་པ་དང་བཞི་བསྣན་ནས་ཉི་ཤུར་འཆད་དོ། །ཅེས་
དང་། ཡང་དེ་ཉིད་ལས། གཞུང་གིས་དངོས་སུ་ཟིན་པ་བཅུ་བདུན་དང་། གསུམ་ཁ་
བསྐང་ནས་ཉི་ཤུར་མཛད་དོ། །ཅེས་གསུངས། མདོར་བསྡུས་ཏེ་གོ་སླ་བར་བཤད་ན། ཐོད་
རྒལ་བ་དང་མཐར་གྱིས་པ་སྦྱར་པའི་དབང་གིས་འཕགས་སེང་གཉིས་ཤུགས་བསྟན་འདྲེན་
ཚུལ་མང་ཉུང་འབྱུང་ཡང་ཐོལ་རྒལ་སྦྱར་ཚེ་འཕགས་གྲོལ་མ་ཟད་སློབ་དཔོན་སེང་བཟང་



s48
གསེར་ཕྲེང་དཀའ་གནད།
ཀྱང་ཤུགས་བསྟན་བཞི་འདོད་དགོས་ལ། མཐར་གྱིས་པ་སྦྱར་ཚེ་སློབ་དཔོན་མ་ཟད་འཕགས་
པས་ཀྱང་ཤུགས་བསྟན་གསུམ་འདོད་དགོས་སྟེ། འཕགས་སེང་གཉིས་ཀྱིས་མངོན་རྟོགས་
རྒྱན་བཤད་བྱ་རྩ་བའི་མདོ་དང་སྦྱར་བའི་དབང་གིས་ཡིན་པ་གོང་གི་ས་བཅད་ཀྱིས་ཤེས་
པའི་ཕྱིར། དེས་ན་གསེར་ཕྲེང་དང་རྣམ་བཤད་གཉིས་ཀྱི་སྐབས་ཚིག་ཟིན་འདྲ་མིན་འབྱུང་
ཡང་དོན་ལ་འགལ་བ་མེད་པ་དེས་ཤེས་པར་བྱ། རྣམ་པ་བཞིར་ནི་ཡངདག་བརྗོད། །ཅེས་
སོགས་འོག་ནས་དེ་ལྟ་བུ་འབྱུང་བ་རྣམས་རིགས་འགྲེ་ཀྱིས་ཤེས་པར་བྱ། །གཞུང་གི་བསྟན་
ཚུལ་དང་དོན་ལ་གནས་ཚུལ་གཉིས་གཅིག་ཏུ་འཁྲུལ་བར་མི་བྱ། གསེར་ཕྲེང་ལས། རྒྱན་
སྣང་དང་འགྲེལ་བ་འདིའི་དགོངས་པ་ནི་འཆད་པར་འགྱུར་རོ། །ཞེས་དང་། ཡང་དེ་ལྟར་
འདོད་པ་ཐ་དད་པ་དེ་དག་ལས་འདིར་གང་བཟུང་ཞེ་ན། འཕགས་པའི་དགོངས་པ་ཉིད་
རིགས་ཏེ། གང་ཡིན་པ་ནི་འཆད་པར་འགྱུར་རོ། །ཞེས་སོགས་གོང་འོག་གུང་བསྒྲིགས་
ནས་གཟིགས་ན་དེ་ཙམ་གྱི་དཀའ་གནས་སུ་མི་སྣང་ངོ་། །ཤུགས་བསྟན་གསུམ་དང་བཞི་
དྲངས་པའི་ཚེ་རྒྱུན་ཞུགས་ཞུགས་པ་དབང་པོ་རྣོ་རྟུལ་གཉིས་སོ་སོར་བགྲངས་པའི་འཕགས་
པ་བརྒྱད་པ་དང་། དེ་གཉིས་ལ་མིང་གཅིག་ཏུ་བགྲངས་པའི་འཕགས་པ་བརྒྱད་པ་ཞེས་སོགས་
ཞིབ་ཆ་ཕྲན་ཚེགས་རྣམས་གྲྭ་ཚང་སོ་སོའི་ཆོས་གྲྭའི་ནང་བགྲོ་གླེང་སྐབས་ཤིན་ཏུ་འབེལ་
པོ་ཡོང་། གཞན་ཡང་དེ་ལྟ་བུ་མང་པོ་ཡོད། ལྔ་དང་བཅུ་དྲུག །ཅེས་པའི་བཅུ་དྲུག་ལ་
འགོག་བདེན་བཅུ་དྲུག་དང་དེ་དག་གི་སྟེང་གི་སྟོང་ཉིད་བཅུ་དྲུག་འཇོག་ཚུལ་གཉིས་ཡོད་
པའི་དང་པོ་རྣམ་བཤད་ལས་དངོས་སུ་བཤད། གཉིས་པ་གསེར་ཕྲེང་ལས་དངོས་སུ་བཤད་
པ་གཉིས་ཀ་རང་ལུགས་ཡིན། མཚན་ཉིད་བཞིས་མཚོན་བྱ་མཚོན་ཚུལ་ལ་ངོ་བོ་གཅིག་
པའི་མཚོན་ཚུལ་དང་། འབྲས་བུས་རྒྱུ་མཚོན་པའི་མཚོན་ཚུལ་གཉིས་ཡོད་པའི་དང་པོ་རྣམ་
བཤད་ལས་དངོས་སུ་དང་ཕྱི་མ་གསེར་ཕྲེང་ལས་དངོས་སུ་གསུངས་པ་ལྟ་བུ་ད་དུང་མང་
པོ་ཡོད། དེ་ལྟར་ཡོད་པ་རྣམས་འབུམ་ཉི་ཁྲི་བརྒྱད་སྟོང་པ་སོགས་ཡུམ་གྱི་མདོ་རྣམས་ལས་



གསེར་ཕྲེང་དཀའ་གནད།
34
གསུངས་པ། ཉི་སྣང་རྒྱན་སྣང་སོགས་རྒྱ་འགྲེལ་རྣམས་སུ་བཤད་པ་བཞིན་རྣམ་བཤད་གསེར་
ཕྲེང་རྟོགས་དཀའི་སྣང་བ་སོགས་ཡབ་སྲས་རྣམ་པས་གསུངས་པ་ལས་མི་མཐུན་པའི་ཆ་ཅུང་
ཟད་ཀྱང་མེད་དོ། །
གསེར་ཕྲེང་ལས། གོང་གི་ས་བཅད་གསུམ་པ། ཇི་ལྟར་ཕྱེ་བའི་གྲངས། དེའི་
སྐབས་སུ་མདོ་སྦྱར་ཚུལ་ནི། བརྒྱད་པ། ཆགས་བྲལ་སྔོན་སོང་། མཐར་གྱིས་པ། རང་
རྒྱལ་གྱི་མིང་ཅན་གྱི་བྱང་སེམས་སོ། །དང་པོ་ལ་གསུམ། གཉིས་པ་ལ་བཞི། གསུམ་པ་
ལ་རིགས་སྐྱེ་ལ་གཉིས། བར་ཆད་གཅིག་པ་ལ་གཅིག །ཕྱིར་མི་འོང་ལ་བཅུ་གཅིག །རང་
རྒྱལ་མིང་ཅན་ལ་གཅིག་ཏེ་བསྡོམས་ཉེར་གཉིས། གསེར་ཕྲེང་ནི་ཉི་སྣང་གཙོ་བོར་བྱེད་
ལ༔ ཉི་སྣང་ལས་ནི། བརྒྱད་པ། དད་པའི་རྗེས་འབྲངས། ཆོས་ཀྱི་རྗེས་འབྲངས། དད་
མོས་པ། མཐོང་ཐོབ་པ། ཆགས་བྲལ་སྔོན་སོང་གི་ཕྱིར་འོང་འབྲས་གནས་དང་། དེའི་
ཕྱིར་མི་འོང་འབྲས་གནས་དང་། རྒྱུན་ཞུགས་མིའི་རིགས་སྐྱེ་དང་། ལྷའི་རིགས་སྐྱེ་དང་།
ཕྱིར་འོང་བར་ཆད་གཅིག་པ་དང་། ཕྱིར་མི་འོང་བར་འདའ་བ་དང་། སྐྱེས་འདའ་བ་
དང་།འདུ་བྱེད་དང་བཅས་ཏེ་འདའ་བ་དང་། འདུ་བྱེད་མེད་པར་འདའ་བ་དང༌། འོག་
མིན་མཐར་ཐུག་འགྲོ་དང་། འཕར་བ་དང་། ཕྱེད་དུ་འཕར་བ་དང་། གནས་ཐམས་
ཅད་དུ་འཆི་འཕོ་བ་དང་། སྲིད་རྩེ་མཐར་ཐུག་འགྲོ་དང་། གཟུགས་ཀྱི་ཆགས་བཅོམ་དང་།
མཐོང་ཆོས་ཞི་དང་། ལུས་མངོན་བྱེད་དང་། དགྲ་བཅོམ་ཞུགས་པ་དང་། རང་རྒྱལ་
མིང་ཅན་སྟེ་ཉེར་བཞི་ལ་གོ་རིམ་བཞིན་དུ་སོ་སོར་མདོ་དྲངས་ལ། དེ་དག་ལས་གསེར་
ཕྲེང་དུ་གཉིས་མ་ཚང་ངོ༌། །གསེར་ཕྲེང་ནི་ཉི་སྣང་གཙོ་བོར་འགྲེལ་ལ། ཉི་སྣང་ནི་ཉི་ཁྲི་
གཙོ་བོར་འགྲེལ། རྣམ་བཤད་ནི་རྒྱན་སྣང་གཙོ་བོ་དང་། རྒྱན་སྣང་ནི་འབུམ་དང་བརྒྱད་
སྟོང་པ་གཙོ་ལ། ཁྲི་བརྒྱད་སྟོང་པའང་གཉིས་ཀས་སོ། །འགྲེལ་པ་སོ་སོར་མདོའི་ཚིག་
ཟིན་དང་མཐུན་པའི་བཤད་ཚུལ་འདྲ་མིན་མང་པོ་ཡོད་ཅིང་དོན་ལ་འགལ་བ་མེད་པ་ཤེས་



s50
གསེར་ཕྲེང་དཀའ་གནད།
པ་ཤིན་ཏུ་གལ་ཆེ་སྟེ། བསྟན་པ་ཐམས་ཅད་འགལ་མེད་རྟོགས་པ་དང་། ཞེས་དང་། ཚིག་
ལ་མི་རྟོན་དོན་ལ་རྟོན། ཞེས་དང་། གདུལ་བྱའི་ཁམས་བཞིན་གསང་གསུམ་བརྟན། ཞེས་
དང༌། བསྲེགས་བཅད་བརྡར་ཞེས་སོགས་གསུངས་པའི་ཕྱིར། །གསེར་ཕྲེང་ལས། དེ་
ལ་ཉི་སྣང་དང་ལེ་བརྒྱད་མར། བྱང་ཆེན་ཡུམ་གྱི་གནས་པ་འདིས་གནས་པ་ནི་སངས་རྒྱས་
ཀྱི་ཞིང་གཞན་དང་དགའ་ལྡན་དང་ཞིང་འདི་ནས་འདིར་སྐྱེས་པར་རིག་པར་བྱའོ། །ཞེས་
པ་འདི་བརྒྱུད་པའི་མདོར་བཞེད་དོ། །དེ་ནས་ཐ་མ་འདི། ཞེས་པ་ནས་བཅོ་ལྔ་པ་ལ་གནས་
པར་དགོངས་པ་བླང་ངོ་། །ཞེས་པ་ནི། རྗེས་འབྲང་གཉིས་ཀྱི་མིང་ཅན་གྱི་སེམས་དཔའ་
གཉིས་རྒྱུན་ཞུགས་ཞུགས་པའི་མིང་ཅན་དུ་སྦྱར་དགོས་སྟེ། དེ་གཉིས་མདོ་ཡི་དོན་དང་བརྒྱད་
པའི་མདོའི་དོན་ཁྱད་མེད་པའི་ཕྱིར། དེའི་ཕྱིར་ན། འདི་གཉིས་ཞུགས་པ་དང་པོར་བྱེད་
དགོས་གསུངས། རྗེས་འབྲང་གཉིས་ཀྱི་མདོ་རྣམས་ས་བཅད་དང་པོ་བརྒྱད་པའི་མདོ་ལ་
དྲངས་ནས། དད་ཐོབ་ཀྱི་མདོ་གཉིས་ས་བཅད་གཉིས་པ་ཆགས་བྲལ་སྔོན་སོང་གི་མདོ་ལ་
སྦྱར་རོ། །དེའི་ཕྱིར་ན། སྐད་ཅིག་བཅུ་དྲུག་ལ་གནས་པ་གསུངས་ཀྱང་བཅོ་ལྔ་ལ་གནས་
པར་དགོངས་པ་བླང་ངོ༌། །ཞེས་གསུངས། འོན་ཀྱང་དད་ཐོབ་ཀྱི་མདོ་གཉིས་རྗེས་འབྲང་
གི་མདོ་ཡིན། རྒྱུ་མཚན་ནི། དབང་པོ་རིགས་གཅིག་པ་ལ་དགོངས་པ་ཉི་སྣང་གསུངས།།
གསེར་ཕྲེང་ལས། འོ་ན་དེ་དག་དང་ཆོས་མཚུངས་གང་ཞིག་གིས་སྦྱར་ཞེ་ན། ཞེས་པ་
ནས་འཇིག་རྟེན་པའི་ལམ་གྱིས་ཉོན་མོངས་སྤོང་བ་འོང་མི་འོང་ལ་སོགས་པ་ནི་འོག་ནས་བཤད་
པར་བྱའོ། །ཞེས་གསུངས་པ་ནི་གསེར་ཕྲེང་རང་ལ་ཞིབ་ཏུ་གཟིགས་ན་དེ་ཙམ་གྱི་མི་དཀའ་
ལ༑ འོག་ནི། ཚོགས་སྒྲུབ་བཅུ་བདུན་གྱི་ཡེ་ཤེས་ཀྱི་ཚོགས་བཤད་པའི་སྐབས་སུ། གསུམ་
པ་ལ་གསུམ། རིམ་དང་ཅིག་ཅར་དུ་སྤོང་བ་དང་། སྤང་བྱའི་ངོ་བོ་དང་དུས་དང་། སྤངས་
ཤིང་གྲོལ་བའི་དོན་གང་ཡིན་བརྟག་པའོ། །ཞེས་པའི་ས་བཅད་གསུམ་གྱི་སྐབས་སོགས་



གསེར་ཕྲེང་དཀའ་གནད།
s5
གོང་གིས་བཅད་ལྔ་པ། ཁྱད་པར་གྱི་ཆོས་གཞན་བསྟན་པ་ནི། གསེར་ཕྲེང་ལས།
ལྔ་པ་ལ་གསུམ། མདོའི་དཀའ་གནས་དང་། དགེ་འདུན་གྱི་ས་མཚམས་བསྟན་པ། མཚན་
ཉིད་པ་དང་བཏགས་པ་བ་བསམ་པའོ། །དང་པོ་ནི། ལྷ་ཚེ་རིང་པོར་སྐྱེ་བ་དེ་འཕགས་པར་
མི་རིགས་ཏེ། ཞེས་པ་ནས་གཉིས་པ་ནི་འདོད་བཞིན་དུ་སྙོམས་འཇུག་དེ་ལ་བརྟེན་ནས་སྐྱེ་
བས་སོ། །ཞེས་གསུངས་པའི་དོན་རྣམས་གོང་དུ་ཐོར་བུ་ཐོར་བུ་འགའ་ཞིག་བཤད་ཟིན།
དེ་མིན་རྣམས་གསེར་ཕྲེང་རང་ལ་གཟིགས་ན་གོ་བདེ་བས་ཟུར་དུ་མ་བཤད་དོ། །ས་བཅད་
གཉིས་པ་དགེ་འདུན་གྱིས་མཚམས་བསྟན་པའི་སྐབས་སློབ་དཔོན་ཨ་བྷཱུའི་བཤད་ཚུལ་གཉིས་
དང་། བདག་ཉིད་ཆེན་པོའི་བཤད་པ་བཅས་བཀོད་ནས་འཕགས་སེང་གཉིས་ཀྱི་རང་ལུགས་
རྒྱུ་མཚན་དང་བཅས་པ་གསལ་བར་གསུངས་པ་རྣམས་ཀྱང་དེ་བཞིན་ནོ། །
གོང་གི་ས་བཅད་གསུམ་པ་མཚན་ཉིད་པ་དང་བཏགས་པ་བ་བསམ་པ་ནི། གསུམ་
པ་ནི། གསེར་ཕྲེང་ལས། འོ་ན་འདིར་རྒྱུན་ཞུགས་སོགས་བཤད་པ་འདི་དག་དངོས་ཀྱི་
སྒྲ་འམ་འོན་ཏེ་བཏགས་པ་བ་ཡིན་ཞེ་ན། ཞེས་པ་ནས། རང་རྒྱལ་གྱི་སྒྲས་ཟིན་པར་གསུངས་
པ་མེད་དོ། །ཞེས་པའི་བར་བྱུང་། དྭགས་པོ་བ། ཨར་བྱང་ཡེ་རྣམས་ཀྱི་ལན་སོ་སོ་གསལ།
དེ་ནས་འོན་ཀྱང་མདོའི་དོན་རྗེ་བཙུན་གྱིས་བཀྲལ་བས། ཞེས་པ་ནས་འདོད་པའི་ཁམས་
སུ་སྐྱེ་བའི་ཕྱིར་རོ། །ཞེས་བསྟན་པ་ལྟར་རོ། །ཞེས་པའི་བར་གྱི་དོན་ལ་ཅུང་ཟད་དཔྱད་
ན༑ བྱང་སེམས་རྣམས་ལ་རྒྱུན་ཞུགས་སོགས་ཀྱི་སྒྲས་བསྟན་པ་ནི། ཆོས་གསུམ་ཚང་
བའི་སྒྲ་ཡིན་ཏེ། དགོངས་གཞི་ནི། ཕྱིར་མི་ལྡོག་པའི་འཁོར་ལོའི་མདོ་ལས། སངས་རྒྱས་
མཐོང་ལ་ཆགས་མེད་དེ། །ཞེས་པ་ནས་རང་རྒྱལ་བ་ཞེས་བརྗོད་པ་ཡིན། །ཞེས་པའི་བར་
གྱི་ཚིགས་སུ་བཅད་པ་དགུའི་བསྟན། དགོངས་ཏེ་གསུངས་པའི་དགོས་པ་ནི། ཟླ་འོད་དུ་
ཉན་ཐོས་ཀྱི་གང་ཟག་དང་མིང་འདྲ་བ་ནི་དགེ་འདུན་ཉིད་དུ་ཡིད་ཆེས་པའི་དོན་དུའོ། །ཞེས་
པ་ལྟར་དགེ་འདུན་ནི་ཉན་ཐོས་ཀྱི་ཟུང་བཞི་ཁོ་ནའོ་སྙམ་ནས་བྱང་སེམས་ལ་དགེ་འདུན་དུ་



s5a
གསེར་ཕྲེང་དཀའ་གནད།
མི་མོས་པ་ཡོད་པ་བཟློག་པའི་ཕྱིར་དུ་སྐྱེས་བུ་ཟུང་བཞིའི་བརྡ་མཛད་དོ། །ཞེས་དང་། གཞན་
ཡང་། མ་ངེས་པ་ཐེག་ཆེན་ལ་ཞུགས་པའི་ཆེད་དང་། ཐེག་ཆེན་གྱི་སྡེ་སྣོད་ལ་བཀའ་མེད་
སྙམ་པ་འགོག་ཆེད་དང་། ཞི་བའི་དབྱིངས་ནས་བཞེངས་ནས་ཐེག་ཆེན་བཀྲི་བའི་ཆེད་ཡིན་
པ་སོགས་རྣམ་བཤད་སྙིང་པོའི་རྒྱན་ལས་གསུངས་པ་རྣམས་སོ། །དངོས་ལ་གནོད་བྱེད་
ནི༑ གསེར་ཕྲེང་ལ། དེར་བཤད་པ་ནི་སྒྲ་ཇི་བཞིན་པ་མིན་ཏེ། ཡིན་ན་བྱང་སེམས་ཡིན་
པའི་ཉན་རང་དང་དགྲ་བཅོམ་མཚན་ཉིད་པ་ཡོད་པར་འགྱུར་ལ། དེའི་ཕྱིར་ཐེག་པ་གསུམ་
འཆོལ་བར་འགྱུར་རོ། །ཞེས་དང་། འོག་ཏུ་ཀུན་བཏུས་ལས། ཅིའི་ཕྱིར་བྱང་ཆུབ་སེམས་
དཔའི་སྐྱོན་མེད་པ་ལ་ཞུགས་ན། ཞེས་པ་ནས་འདོད་པའི་ཁམས་སུ་སྐྱེ་བའི་ཕྱིར་རོ། །ཞེས་
གསུངས་པ་རྣམས་ནི། ཕྱིར་མི་ལྡོག་པའི་འཁོར་ལོའི་མདོ་ལས། དགེ་སློང་རྣམས་རྒྱལ་
བྱེད་ཚལ་ཆུ་མེད་པ་ལ་ཆུའི་འདུ་ཤེས་བསྐྱེད་པ་དཔེར་བཞག་ནས་སྤྱིར་བྱང་སེམས་རྒྱུན་
ཞུགས་སོགས་སུ་འདོད་པ་འགོག་པ་ཡིན་གྱི། རྩ་འགྲེལ་དངོས་བསྟན་གྱི་གང་ཟག་དགུ་པོ་
དེ་རྣམས་བྱང་སེམས་ཡིན་པ་ནི། གསེར་ཕྲེང་ལས། འདི་ཐུགས་ལ་བཞག་ནས་ཉི་སྣང་
དང་རྒྱན་སྣང་དུ་ཕྱིར་མི་ལྡོག་པའི་འཁོར་ལོའི་མདོ་ལ་ཞལ་འཕངས་སོ། །ཞེས་དང་། མ་
ཟད་རྩ་འགྲེལ་དངོས་བསྟན་གྱི་རྗེས་འབྲང་སོགས་ཉི་ཤུ་བྱང་སེམས་ཡིན་པ་ཐུགས་ལ་བཞག་
ནས་འཕགས་སེང་གཉིས་ཀྱིས་སྣང་བ་གཉིས་ཀར་ཕྱིར་མི་ལྡོག་པའི་འཁོར་ལོའི་མདོ་ཁུངས་
སུ་བྱས་པའི་ཕྱིར། དེའི་ཕྱིར་ན། གསེར་ཕྲེང་ལས། མདོ་འདི་ལས་གང་ཟག་དགུ་པོ་
འདི་བྱང་སེམས་ལ་བཞག་པས་དད་རྗེས་འབྲང་སོགས་ཉི་ཤུ་ཡང་བྱང་སེམས་སོ། །ཞེས་
གསུངས་པའི་ཕྱིར། དེ་དག་ལ་དགོངས་ནས་མཁས་གྲུབ་ཐམས་ཅད་མཁྱེན་པའི་རྟོགས་
དཀའི་སྣང་བར། རང་ལུགས་ནི། འདིར་བྱང་སེམས་ལ་ཞུགས་འབྲས་ཀྱི་རྣམ་གཞག་
མཛད་པ་ནི། དངོས་ཀྱི་དབང་དུ་མཛད་པ་ཡིན་ཏེ། བཏགས་པ་བའི་ཚུལ་ལ་ཇི་སྐད་བཤད་
པའི་གནོད་པ་འབབ་པའི་ཕྱིར་དང་། བཏགས་པ་བར་བཞེད་ན་འདོགས་པའི་ཆོས་གསུམ་



གསེར་ཕྲེང་དཀའ་གནད།
s5
སོགས་འཆར་རིགས་པ་ལས། སློབ་དཔོན་གྱིས་གང་དུ་ཡང་མ་བཤད་པའི་ཕྱིར་དང་། འགྲེལ་
ཆེན་ལས། ཕྱིར་མི་ལྡོག་པའི་འཁོར་ལོའི་མདོ་ལས། བྱང་ཆུབ་སེམས་དཔའི་དད་པའི་
རྗེས་སུ་འབྲང་པ་ནས་བརྩམས་ནས་རང་སངས་རྒྱས་ཀྱི་བར་དུ་གང་ཟག་གི་རྣམ་གཞག་
བཅོམ་ལྡན་འདས་ཉིད་ཀྱིས་ཤིན་ཏུ་གསལ་བར་གསུངས་པའི་ཕྱིར་རོ། །ཞེས་སོགས་ད་
དུང་ཡང་སྒྲུབ་བྱེད་མང་པོ་ཡོད་པ་རྟོགས་དཀའི་སྣང་བ་ལས་ཤེས་པར་བྱ། ཞེས་དང་།
བཏགས་པ་བའི་ཚུལ་ལ་ཇི་སྐད་བཤད་པའི་གནོད་པ་འབབ་པའི་ཕྱིར་དང་། ཞེས་གོང་དུ་
གསུངས་པའི་གནོད་པ་འབབ་ཚུལ་ནི། རྟོགས་དཀའི་སྣང་བ་ལས། དངོས་ལ་གནོད་བྱེད་
བྱང་སེམས་ཡིན་པར་བཤད་པའི་ཕྱིར། ཞེས་ཟེར་རོ། །དེ་མི་འཐད་དེ། རྒྱུན་ཞུགས་
སོགས་ཀྱི་མིང་བཏགས་པ་ཙམ་གྱིས། ཞེས་པ་ནས་གཞན་དུ་ན་སྒྲ་ཡིན་པ་དེ་སྒྲ་མི་རྟག་
པའི་སྒྲུབ་བྱེད་ཡང་དག་ཏུ་ཐལ་བར་འགྱུར་རོ། །ཞེས་པའི་བར་ཤིན་ཏུ་གསལ་བའི་ཕྱིར་
དང་། ཕྱིར་མི་ལྡོག་པའི་འཁོར་ལོའི་མདོ་དེ་བྱངསེམས་ལ་ཞུགས་འབྲས་ཀྱི་ཐ་སྙད་གསུངས་
པས་དགོངས་པ་ཅན་ཞེས་པ་མིན། ཐེག་དམན་ལ་ཞུགས་འབྲས་མཚན་ཉིད་པ་མེད་པར་
བཤད་པས་དགོངས་པ་ཅན་ཡིན་ཞེས་བཤད་ན། ཡབ་སྲས་གསུམ་གྱི་དགོངས་པ་འགལ་
མེད་ཡིན་པ་ཤེས་བདེ་འམ་སྙམ། མཁས་རྣམས་དགོངས། གོང་དུ་གསེར་ཕྲེང་ལས། འདི་
དང་རྒྱུན་གྱི་དགོངས་པ་སྟེ། དེ་ཉིད་ལས། འབྲས་བུ་དང་པོ་དང་གཉིས་པ་ལ་གནས་པ་
དང་འབྲས་བུ་བཞི་པ་ལ་ཞུགས་པའི་གང་ཟག་ནི་གོ་སླ་བ་ཉིད་ཀྱིས་ན་བསྡུས་པར་མ་བཤད་
དོ༑ ༑ཞེས་པ་ནི། གོང་དུ་རྟོགས་སླ་བ་ཤུགས་ལ་བསྡུས་ཚུལ་ལའང་འདྲེན་ལུགས་མི་འདྲ་
བ་གཉིས་བཅས་ཞེས་པའི། གསུམ་བསྡུས་ཚུལ་གྱི་ཁུངས་དེ་ཡིན་ནོ། །བཞི་བསྡུས་ཚུལ་
གྱི་ཁུངས་ནི། གོང་དུ་རྣམ་བཤད་ཀྱི་ལུང་གཉིས་དྲངས་པ་དེ་དང་། དེ་དག་རིམ་པར་
རྒྱན་སྣང་དང་ཉི་སྣང་རྣམས་སུ་བསེ་རུ་དང་ནི་ཉི་ཤུའོ། །ཞེས་པའི་དོན་འགྲེལ་ཚུལ་ལས་
ཤེས་པར་བྱའོ། །སྣང་བ་གཉིས་ཀྱིས་མདོ་རྒྱན་སྦྱར་ཚུལ་ཞིབ་ཏུ་གཟིགས་ན་དཀའ་གནས་



s54
གསེར་ཕྲེང་དཀའ་གནད།
སུ་མི་སྣང་ངོ༌། །དེ་ལྟར་ཡིན་པ་ནི་གདན་ས་ཆེན་པོ་རྣམས་ཀྱི་མཁས་དབང་གོང་མ་རྣམས་
ཀྱི་གསུང་རྒྱུན་ཡིན། དགེ་འདུན་ཉི་ཤུའི་སྐབས་དེ་ཙམ་ལས་མ་བྲིས། དེས་རྐྱེན་བྱས་ནས་
དཀའ་བའི་གནད་རྣམས་རྟོགས་ཐུབ་པའི་སྨོན་ལམ་ཞུ། གོང་དུ་གསེར་ཕྲེང་ལས། ཅིག་
ཅར་བ་དང་སྦྱོར་བ་ནི་འགྲེལ་པ་སུས་ཀྱང་མ་བཤད་དོ། །ཞེས་གསུངས་པའི་དོན་གང་ཡིན།
མཚོན་བྱེད་དཔེའི་དགེ་འདུན་ལ་ཅིག་ཅར་བ་ཞུགས་འབྲས་ཐོག་མཐའ་གཉིས་ཡོད་ལ། དེ་
དག་གིས་མཚོན་པའི་མཚོན་བྱ་དོན་གྱི་དགེ་འདུན་ཡོད་མེད་དང་། སྤྱིར་མཚོན་བྱ་དོན་
གྱི་དགེ་འདུན་ཡིན་ན། རང་མཚོན་པའི་མཚོན་བྱེད་དཔེའི་དགེ་འདུན་ཡོད་པས་ཁྱབ་པ་
དང་། མཚོན་བྱེད་དཔེའི་དགེ་འདུན་ཉི་ཤུ་པོ་གང་རུང་ཡིན་ན། རང་གི་མཚོན་བྱ་མཚོན་
བྱ་དོན་གྱི་དགེ་འདུན་ཉི་ཤུ་པོ་གང་རུང་ཡོད་པས་ཁྱབ་མ་ཁྱབ་དང་། མཚོན་བྱེད་དཔེའི་
དགེ་འདུན་གྱིས་རང་གི་མཚོན་བྱ་དོན་གྱི་དགེ་འདུན་སྤངས་རྟོགས་སྐྱེ་བ་ལེན་ཚུལ་གསུམ་
གྱིས་མཚོན་པས་ཁྱབ་མ་ཁྱབ། ཡང་ན་སྤངས་རྟོགས་སྐྱེ་བ་ལེན་ཚུལ་གསུམ་གྱི་ནང་ནས་
གཅིག་ཙམ་གྱིས་མཚོན་པ། གཉིས་ཀྱིས་མཚོན་པ། གསུམ་གས་མཚོན་པ་མི་འདྲ་བ་གསུམ་
ཡོད་དམ། བློ་གསར་བུ་པ་རྣམས་དགོངས་པ་བཞེས་ན་རིགས་ལམ་ལ་ཕན་པ་ཡོང་ངམ་
བསམ། མི་རྒན་པོའི་རེ་བ་ཡིན།
གསེར་ཕྲེང་ལས། གཉིས་པ་ལ་བཞི། ལམ་གྱི་རང་བཞིན་སེམས་བསྐྱེད་པ། སེམས་
བསྐྱེད་དེ་དག་བྱེད་གདམས་ངག་ནོད་པ། གདམས་པའི་འབྲས་བུ་ངེས་འབྱེད་ཡན་ལག།
གདམས་པའི་དོན་ཕྱིན་ཅི་མ་ལོག་པར་སྒྲུབ་པའོ། །ཞེས་གསུངས་པའི་གསུམ་པ་ལ་གཉིས།
སྤྱི་དང་། ཡན་ལག་གི་དོན་ནོ། །དང་པོ་ལ་གཉིས། སྦྱོར་ལམ་སྐྱེ་བའི་རྟེན་དང་། བརྟེན་
པ་སྦྱོར་བའི་ལམ་མོ། །དང་པོ་ལ་གཉིས་ལས། དང་པོ། ལུས་རྟེན་ནི། རང་འགྲེལ་ལས།
གསུམ་ནི་མི་དག་གི་ནང་ཁོ་ན་དང་གླིང་གསུམ་དུ་སྐྱེད་པར་བྱེད་དོ། །སྔོན་སྐྱེད་པ་རྣམས་
ནི་ལྷ་དག་གི་ནང་དུ་ཡང་མངོན་སུམ་དུ་བྱེད་དོ། །བཞི་པ་ནི། ལྷ་དག་གི་ནང་དུ་ཡང་སྐྱེད་



གསེར་ཕྲེང་དཀའ་གནད།
855
པར་བྱེད་དོ་ཞེས་བཤད་དོ། །དེས་ན་མཐོང་ལམ་སྐྱེ་བའི་རྟེན་ལ་སྐྱེ་དགོས་སོ། །ཞེས་གསུམ་
ནི་མི་དག་གི་ནང་ཁོ་ན་དང་། ཞེས་པའི་ཁོ་ནའི་སྒྲས་ནི། ངན་སོང་གསུམ་ནི་རྣམ་སྨིན་
གྱི་སྒྲིབ་པ་ཤས་ཆེ་བ་དང་། སྒྲ་མི་སྙན་པ་ནི་འགྲོ་བའི་སྒྲིབ་པ་ཤས་ཆེ། ཟ་མ་མ་ནིང་རྣམས་
ནི་ཉོན་མོངས་པའི་སྒྲིབ་པ་ཤས་ཆེ། མཚམས་མེད་བསགས་ལ་མ་སྦྱངས་པ་རྣམས་ནི་ལས་
སྒྲིབ་ཤས་ཆེ་བས་དེ་དག་གི་ལུས་རྟེན་ལ་སྦྱོར་ལམ་གསར་སྐྱེ་གཅོད་དོ། །འདོད་གཟུགས་
ཀྱི་ལྷའི་ལུས་རྟེན་ལ་དྲོད་རྩེ་གཉིས་གསར་སྐྱེ་ཡོད་པ། རྣམ་བཤད་ལས། དྲོད་དང་རྩེ་མོ
གཟུགས་ཁམས་པ་འགའ་ཞིག་ལ་ཡང་སྐྱེ་བར་མངོན་ནོ། །ཞེས་གསུངས་པའི་ཕྱིར། ཡང་
སྒྲས་འདོད་པའི་ལྷ་མི་གཉིས་ལ་མ་ཟད་ཅེས་པའི། དེ་དག་ལ་བཟོད་མཆོག་གཉིས་གསར་
སྐྱེ་ཡོད་པ་ནི། ལྷའི་བུ་བློ་གྲོས་རབ་གནོན་གྱིས་ཞུས་པའི་མདོ་ལས། འདོད་པ་དང་གཟུགས་
ན་སྤྱོད་པའི་ལྷའི་བུ་བྱེ་བ་ཕྲག་བརྒྱས་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་
བྲལ་པ་རྣམ་པར་དག་པ་ཐོབ་པོ། །ཞེས་གསུངས་པའི་དོན། ཀུན་བཏུས་ལ་བཟོད་མཆོག་
མཐོང་ལམ་གསུམ་ལ་བཤད་པའི་ཕྱིར། དེ་ལྟ་ན་འོ་ན། ཁམས་གོང་མའི་རྟེན་ལ་མཐོང་
ལམ་གསར་སྐྱེ་ཀྱང་ཡོད་པར་ཐལ། དེ་ནི་ཆོས་མཆོག་དང་ས་གཅིག །ཅེས་གསུངས་
པའི་ཕྱིར་ན། འདོད་ན། བསྡུ་བ་ལས། གཟུགས་དང་གཟུགས་མེད་པའི་ཁམས་སུ་སྐྱེས་
པས་ཀྱང་དང་པོ་བདེན་པ་མངོན་པར་རྟོགས་པར་མི་འགྱུར་ཏེ། ཞེ་ན་མ་ཁྱབ། སྐྱེ་དཀའ་
བའི་དོན་ནོ། །
གསེར་ཕྲེང་ལས། གཉིས་པ་སེམས་རྟེན་ནི། མི་ལྕོགས་མེད་པ་དང་། ཞེས་པ་
ནས་བསམ་གཏན་ས་དྲུག་གང་ཡང་རུང་བ་ལ་བརྟེན་ནོ། །ཞེས་བྱུང་། དེ་ཡང་བསམ་
གཟུགས་ཀྱི་ཉེར་བསྡོགས་བརྒྱད་ཀྱི་ནང་ནས་དང་པོའི་མི་ལྕོགས་མེད་པ་ཡིན་ཏེ། འདི་ལ་
བརྟེན་ནས་འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ཀ་སྐྱེ་རུང་། ཟག་བཅས་
ཟག་མེད་གཉིས་དང་། ཁམས་གསུམ་གྱི་ཉོན་མོངས་ཀྱི་གཉེན་པོའང་བསྟེན་རུང་བའི་ཕྱིར།



s56
གསེར་ཕྲེང་དཀའ་གནད།
ཞེས་གསུངས། དེ་ལ་བསམ་གཏན་དང་པོའི་ཉེར་བསྡོགས་མི་ལྕོགས་མེད་པར་བཞག་པ་
མི་རིགས་པར་ཐལ། མི་ལྕོགས་མེད་པ་ལ་ཟག་མེད་དགོས་པའི་ཕྱིར། མཛོད་རྩ་བ་ལས།
ཟག་མེད་མི་ལྕོགས་མེད་པ་ཡིས། །ཞེས་དང་། བློ་གསལ་འགྲོད་པའི་ཐེམ་སྐས་ལས། འདིར་
མི་ལྕོགས་མེད་པ་ནི་བསམ་གཏན་དང་པོའི་ཉེར་བསྡོགས་ཐམས་ཅད་ལ་མངོན་པ་བ་ཁ་ཅིག་
འདོད་པ་ཡོད་ཀྱང་། ཟག་མེད་ལ་བཟུང་སྟེ་མི་ལྕོགས་མེད་ཀྱི་དོན་ནི་རང་ས་འོག་ས་གོང་
ས་ཐམས་ཅད་ཀྱི་སྤང་བྱ་སྤོང་མི་ནུས་པ་མེད་པའི་དོན་ཡིན་ན། དེ་ཡང་ཟག་བཅས་ཀྱི་
ཉེར་བསྡོགས་ལ་མེད་པའི་ཕྱིར་རོ། །ཞེས་གསུངས་པའི་ཕྱིར་ན། མཛོད་རང་འགྲེལ་ལས།
ཉེར་བསྡོགས་ཀྱི་དང་པོ་མི་ལྕོགས་མེད་པ་སྟེ་དེ་ནི་དག་པ་པ་ཡང་ཡིན་ལ་ཟག་པ་མེད་པ་ཡང་
ཡིན་ནོ། །ཞེས་གསུངས་པས། གོང་གི་དེ་ཉོན་མོངས་ཀྱི་དངོས་གཉེན་མི་ལྕོགས་མེད་པ་
ལ་དགོངས་པ་ཡིན་ནམ་སྙམ། དེའི་ཕྱིར་ན་བསམ་གཏན་དང་པོའི་ཉེར་བསྡོགས་དང་། ཉེར་
བསྡོགས་མི་ལྕོགས་མེད་པ་གཉིས་དོན་གཅིག་ཡིན་ཞེ་ན་རུང་ངམ་སྙམ། མཁས་རྣམས་
དགོངས། གཉེན་པོ་ཡིན་ན། དངོས་གཉེན་ཡིན་པས་མ་ཁྱབ་པའང་དེས་གསལ་ལོ། །ཉེར་
བསྡོགས་ཕྱི་མ་རྣམས་ལ་མི་བརྟེན་ཏེ། དང་པོའི་དངོས་གཞི་མ་ཐོབ་པར་དེ་དག་མི་འཐོབ་
ཅིང་། དངོས་གཞི་ཐོབ་ནས་ཉེར་བསྡོགས་ལ་བརྟེན་པ་དགོས་པ་མེད་དེ། ཞི་གནས་ཤས་
ཆུང་བའི་ཕྱིར་རོ། །ཞེས་རྟོགས་དཀའི་སྣང་བར་གསུངས་པའི་ཕྱིར། གཞན་ཡང་། དེ་
ཉིད་ལས། སེམས་ཀྱི་རྟེན་ནི། བསམ་གཏན་ས་དྲུག་གང་ཡང་རུང་བ་ལ་བརྟེན་ཅིང་བྱང་
སེམས་ཐབས་མཁས་པས་འདོད་སེམས་ལ་ཡང་བརྟེན་པར་ནུས་པ་ཡིན་ལ། ཡིག་ཆར་
ཡང་འདོད་སེམས་ཡོད་པར་གསུངས་པའི་ཕྱིར། གསར་ཐོབ་ཀྱི་ཐེག་ཆེན་སྦྱོར་ལམ་ལ་
སྒོམ་བྱུང་གིས་མ་ཁྱབ་བམ་སྙམ་སྟེ། སྒོམ་བྱུང་འདོད་སེམས་སྦྱོར་ལམ་ནས་ཐོབ་པ་མེད་
པའི་ཕྱིར། ཞེ་ན། ཐེག་ཆེན་གྱི་སྦྱོར་ལམ་ཐོབ་པ་དང་། སྟོང་པ་ཉིད་ལ་དམིགས་པའི་
ལྷག་མཐོང་ཐོབ་པ་དུས་མཉམ་པས་དཔྱད། གཞན་དུ་ན། སྟོང་པ་ཉིད་རྟོགས་པའི་ཞི་གནས་



གསེར་ཕྲེང་དཀའ་གནད།
857
ཐེག་ཆེན་གྱི་ཚོགས་ལམ་ཆེན་པོ་ནས་མ་ཐོབ་པར་ཐལ་བའི་ཕྱིར། བསམ་གཏན་ས་དྲུག་
ལ་བརྟེན་པ་གཙོ་བོའི་དབང་དུ་བྱས་པ་ཡིན་གྱི། གཟུགས་མེད་ཀྱི་དངོས་གཞི་ལ་བརྟེན་པ་
མེད་པ་མིན་ཏེ། གསེར་ཕྲེང་ལས། ཁྱད་པར་དུ་གཟུགས་མེད་ཀྱི་རྣམ་ཐར་ཟད་པར་འགོག་
སྙོམས་རྣམས་ཀྱང་དེ་ལྟར་འགྱུར་བས་གཙོ་བོར་བསམ་གཏན་ས་དྲུག་གང་ཡང་རུང་བ་ལ་
བརྟེན་ནོ། །ཞེས་དང་། སྐབས་བཞི་པར། རྣམ་ཐར་དང་པོ་བདུན་སོ་སྐྱེ་དང་ཐུན་མོང་
དུ་གསུངས་པའི་རྒྱུ་མཚན་ཡོད་པའི་ཕྱིར། དེའི་ཕྱིར་ན། སྦྱོར་ལམ་ལ་གཟུགས་མེད་དངོས་
གཞི་ཡོད་པས་སོ། །
གསེར་ཕྲེང་ལས། གཉིས་པ། བརྟེན་པ་སྦྱོར་བའི་ལམ་ལ། ངོ་བོ། དབྱེ་བ། ཕྱེ་
བའི་བློ་གང་ཡིན་བརྟག་པ་གསུམ་ལས། དང་པོ་ལ། ཐུན་མོང་དང་། སོ་སོའི་ངོ་བོའོ།།
དང་པོ་ནི། སྒོམ་བྱུང་ཞེས་པའི་མཛོད་འགྲེལ་ལས། ངེས་པར་འབྱེད་པའི་ཆ་དང་མཐུན་
པའི་རྣམ་པ་འདི་བཞི་ཆར་ཡང་། ཞེས་པ་ནས་དེ་རྣམས་ཀྱང་ཐར་ལམ་གཏན་མིན་པར་
ཐལ་ལོ། །ཞེས་བྱུང༌། དེ་ཡང་མངོན་པ་འོག་མས་སྦྱོར་ལམ་སྒོམ་བྱུང་དང་། མངོན་པ་
གོང་མས་སྦྱོར་ལམ་ལ་ཐོས་བསམ་སྒོམ་གསུམ་ཡོད་པར་བཤད་པ་ལྟ་བུར་སྣང་མོད། ས་
བཅད་ལ་དཔག་ན་སྦྱོར་ལམ་ལ་སྒོམ་བྱུང་གཙོ་ཆེ་བ་མངོན་པ་གོང་འོག་གཉིས་ཀ་མཐུན་
ནམ་སྙམ་དཔྱད་པར་བྱ། སོ་སོའི་ངོ་བོ་ནི། གསེར་ཕྲེང་ལས། གཉིས་པ་ནི། མདོ་རྒྱན་
ཀུན་བཏུས་གཉིས་སུ་བཤད་པའི་རྗེས་སུ་འབྲངས་ནས་རྒྱན་སྣང་དུ་ཡང་། ཞེས་པ་ནས།
ཞེས་ཡོན་ཏན་དུ་མ་དང་ལྡན་པར་ཡང་གསུངས་སོ། །ཞེས་བྱུང་། དེ་ཡང་མདོ་སྡེ་རྒྱན་
དང་ཀུན་བཏུས་གཉིས་ལས་སྦྱོར་ལམ་དྲོད་སོགས་བཤད་པའི་རྗེས་སུ་འབྲངས་ནས་རྒྱན་
སྣང་ལས་ཇི་ལྟར་བཤད་པ་བཞིན་གསེར་ཕྲེང་འདིར་ཡང་སོགས་བཞི་བཤད་པའི་རེ་རེའི་
ཐད་དུ་མདོ་སྡེ་རྒྱན་གྱི་ལུང་རེ་དྲངས་ནས་སྣང་བ་ཐོབ་པའི་ཏིང་ངེ་འཛིན། སྣང་བ་མཆེད་
པའི་ཏིང་ངེ་འཛིན། འཛིན་པ་ཕྱོགས་གཅིག་པའི་ཏིང་ངེ་འཛིན། དེ་མ་ཐག་པའི་ཏེང་ངེ་



s58
གསེར་ཕྲེང་དཀའ་གནད།
འཛིན་དང་བཞི། དྲོད་སོགས་སོ་སོའི་སྐབས་སུ་ཐོབ་པས་ལྡོག་པ་བཞི་སྦྱོར་ལམ་དྲོད་སོགས་
བཞིའི་སྤང་བྱར་ལྡན་ཚུལ་བཤད་པའི་ཕྱིར། བཅོམ་ལྡན་རིགས་རལ་གྱི་འདོད་ཚུལ་དགག་
པ་དང་དཀོན་མཆོག་སྤྲིན་གྱི་མདོ་དོན་སོགས་དེའི་ཐད་ཀྱི་གསེར་ཕྲེང་ལས་ཤིན་ཏུ་གསལ་
པ་ལས་ཤེས་བར་བྱ། དེ་ཡང་དྲོད་རྩེ་གཉིས་ཀྱི་དུས་སུ་སྟོང་ཉིད་ལ་མཉམ་པར་བཞག་བཞིན་
པའི་དུས་ཉིད་ན་ཡང་གཉིས་སྣང་ཡོད་པ་མྱོང་སྟོབས་ཀྱིས་ངེས་ནུས་པས་ཀུན་བཏགས་ལ་
འཇུག་པ་དང་། བཟོད་མཆོག་གཉིས་ཀྱི་དུས་སུ་གཉིས་སྣང་ཡོད་ཀྱང་མྱོང་སྟོབས་ཀྱིས་
ངེས་མི་ནུས་པས་གཞན་དབང་ལ་འཇུག །མཐོང་ལམ་རྣམ་པར་མི་རྟོག་པའི་ཡེ་ཤེས་ཀྱིས་
ནི་གཉིས་སྣང་དང་བྲལ་བའི་སྒོ་ནས་སྟོང་པ་ཉིད་མངོན་སུམ་དུ་རྟོགས་པས་ཡོངས་གྲུབ་ལ་
འཇུག་པར་ཐེག་བསྡུས་སོགས་ལས་གསུངས་པའི་ཕྱིར། ཐེག་བསྡུས་ལས། མི་ཞིག་མིག་
ནི་བཙུམ་པ་ལྟར། །རྣམ་རྟོག་མེད་པའི་ཤེས་དེ་འདྲ། །ཞེས་གསུངས་པའི་ཕྱིར་དང་། ཤེས་
བྱའི་གནས་དང་མཚན་ཉིད་དེར་འཇུག་དང་། །ཞེས་པའི་དེར་འཇུག་ཚུལ་གོང་དུ་བཤད་
པ་དེའི་ཕྱིར། སྤོ་བྱ་མང་ཡང་མང་དོགས་ནས་མ་བྲིས་སོ། །གཉིས་པ། དབྱེ་བ་ནི། གསེར་
ཕྲེང་ལས། ངོ་བོས་ཕྱེ་ན་དྲོད་རྩེ་བཟོད་མཆོག་བཞི་ཡོད་ལ། ཞེས་པ་ནས་སྐད་ཅིག་ཏུ་
བཞེད་པ་འདྲའོ། །ཞེས་དབུ་མ་པའི་ལུགས་ལ་ཐེག་ཆེན་གྱི་སྦྱོར་ལམ་ཆོས་མཆོག་ལ་ཆུང་
འབྲིང་ཆེ་གསུམ་དབྱེ་བ་བཤད་ལ། མངོན་པ་གོང་འོག་གཉིས་ཀས་སྐད་ཅིག་གཅིག་ཏུ་བཤད་
ཅིང་མདོ་སྡེ་རྒྱན་ལས་ཀྱང་སྐད་ཅིག་མ་གཅིག་གི་ཡུན་ཚད་ཅན་དུ་བཞེད་པ་འདྲ། ཞེས་
པའོ། །དེས་ན་ཐེག་ཆེན་གྱི་སྦྱོར་ལམ་ཐེག་དམན་གྱི་སྦྱོར་ལམ་ལས། ཁྱད་པར་དུ་འཕགས་
པའི་ཁྱད་ཆོས་འདོད་ཚུལ་ལ་དེ་དག་མི་འདྲ་བ་ནི། སྐད་ཅིག་མའི་དོན་འདོད་ཚུལ་ལ་ཁྱད་
པར་ཡོད་པས་ཡིན་ནམ། ཡང་ན། གཟུང་མེད་འཛིན་མེད་ལ་སྒོམ་བྱུང་གི་ངེས་པ་རྙེད་
ཚུལ་འདོད་ཚུལ་ཁྱད་པར་གྱིས་ཡིན་ནམ། དེ་མ་ཐག་པའམ་བར་ཆད་མེད་པའི་ཏིང་ངེ་
འཛིན་དེ་ནས་ཐོབ་པས་དེའི་བར་ཆད་ལ་ཁྱད་པར་མི་འདྲ་བ་འདོད་ཚུལ་ཡོད་དམ་མཁས་



གསེར་ཕྲེང་དཀའ་གནད།
s5
རྣམས་དགོངས། མདོར་བསྡུས་ན་ཐེག་པ་ཆེ་ཆུང་གི་སྦྱོར་ལམ་ལ་དབྱེ་བ་བཅུ་གཉིས་ཡོད་
པ་འདྲ་ཡང་དེ་དག་གི་ཡུན་ལ་བསྐལ་ཆེན་མང་པོ་བསྐོར་ནས་ཐེག་ཆེན་གྱི་ལམ་ཐམས་ཅད་
ཡན་ལག་དང་བཅས་པ་ཡོངས་རྫོགས་ཉམས་སུ་ལེན་ཞིང་གོང་ནས་གོང་དུ་འཕེལ་བ་ནི།
ཆུང་འབྲིང་ཆེ་བའི་དབྱེ་བས་ཁྱད་པར་དུ་འཕགས་ཚུལ་ཡིན་པས། ཐེག་དམན་གྱི་དྲོད་སོགས་
མཐོང་ལམ་དང་སྟན་གཅིག་སོགས་ཡིན་ན་གཞན་དོན་དུ་མ་ཟད་རང་དོན་དུའང་ག་ལ་སྐྱེ་
གསུངས་པས་དེ་ཁྱད་ཆོས་བླ་ན་མེད་པར་རྣམ་བཤད་སྙིང་པོ་རྒྱན་ལས་གསུངས་པ་ལྟར་
གསུམ་པ། ཕྱེ་བའི་བློ་གང་ཡིན་བརྟག་པ་ནི། གསེར་ཕྲེང་ལས། གསུམ་པ་ནི།
ཁ་ཅིག་ན་རེ། སྦྱོར་ལམ་མཉམ་གཞག་ནི་རྣལ་འབྱོར་མངོན་སུམ་ཡིན་གྱི་རྟོག་པ་གང་ཡང་
མེད་དོ། །ཞེས་ཟེར་ལ། གཞན་དག་ནི་དྲན་པ་བཅད་ཤེས་སོ། །ཞེས་འདོད་དོ། །དེ་ལ་
མཁས་པ་དག་གི་ཞལ་སྔ་ནས་དང་པོ་མི་འཐད་པའི་སྒྲུབ་བྱེད་བཞི་དང་། གཉིས་པ་ཡང་
མི་འཐད་དེ། ཞེས་གཞན་དག་དགག་པའི་སྒྲུབ་བྱེད་གཅིག་བཅས་ཨ་ཧྥུའི་བཤད་ཚུལ་བཀོད་
པ་བཅས་པ་གསེར་ཕྲེང་དེའི་ཐད་དུ་ཤིན་ཏུ་གསལ་བ་ལས་ཤེས་སླ། རང་ལུགས་ནི། སྦྱོར་
ལམ་བདག་མེད་ལ་དམིགས་པ་ནི་བདག་མེད་ཀྱི་དོན་སྤྱི་རང་ལ་སྣང་བ་ལ་དེར་མོས་ནས་
འཛིན་པའི་དོན་སྤྱི་འཇལ་བའི་བློ་ཡིན་པའི་ཕྱིར་སྒྲ་དོན་སྣང་བའི་རྟོག་པ་ཡིན་ལ། གཞན་
དུ་ན། སོ་སྐྱེའི་རྒྱུད་ལ་ཉོན་ཡིད་མངོན་གྱུར་དུ་མི་འཇུག་པའི་སྐབས་སྲིད་པར་ཐལ་བའི་
ཕྱིར་ཏེ། བདག་མེད་མངོན་སུམ་གྱིས་རྟོགས་པའི་བློ་མངོན་དུ་གྱུར་པའི་ཚེ་བདག་ལྟ་མངོན་
དུ་གྱུར་པ་འགལ་བས་སོ། །ཞེས་དབུ་སེམས་ཐུན་མོང་གི་རིགས་པས་བཀག་པའི་ཕྱིར། ཚོགས་
ལམ་དུ་བདེན་བཞིའི་དོན་རིགས་པས་ངེས་པའི་འདུ་བྱེད་མ་ཉམས་པ་ལ། དེ་ལྟར་དྲན་པའི་
བཅད་ཤེས་ཡོད་ཅིང་བདག་མེད་ཀྱི་ཁྱད་པར་འགའ་ཞིག་ལ་རྗེས་དཔག་ཀྱང་ཡོད་དོ། །ཞེས་
གསུངས། གང་ལྟར་ཡང་སོ་སྐྱེའི་རྒྱུད་ལ་བདག་མེད་རྟོགས་པའི་རྣལ་འབྱོར་མངོན་སུམ་



st0
གསེར་ཕྲེང་དཀའ་གནད།
མེད་པ་ནི། ཚུ་རོལ་མཐོང་བ་ཐམས་ཅད་ཀྱི། །ཞེས་སོགས་དང་། བྱིས་པས་དེ་སྔོན་
མཐོང་མ་མྱོང་། །ཞེས་པ་ལྟར་ཁས་བླང་ངོ་། །ཞེས་གསུངས་པའི་ཕྱིར། སྦྱོར་ལམ་གྱི་
སྐབས་སུ་ཆོས་ཉིད་ལ་སྒོམ་བྱུང་དང་ཞི་ལྷག་ཟུང་འབྲེལ་ཐོབ་པ་ཡིན་པས། ཐོས་བསམ་
ལྟ་བུའི་གཉིས་སྣང་རགས་པ་འགྲིབ་བམ་ནུབ་ཆོས་ཉིདསྣང་བ་ཅུང་ཟད་རྒྱས་ཏེ་ཆོས་ཉིད་
ཀྱི་དོན་སྤྱི་གསལ་སྣང་དང་པོ་ཐོབ། གཟུང་རྟོག་དང་པོ་མངོན་གྱུར་པ་ཉམས་སྨད་པ་ན་
དྲོད་ཐོབ། སྣང་བ་དེ་ཉིད་ཆེས་ཆེར་འཕེལ་གཟུང་རྟོག་གཉིས་པ་མངོན་གྱུར་པ་ཉམས་སྨད་
པ་ན་རྩེ་མོ་ཐོབ། འཛིན་པའི་གཡེང་བ་འབའ་ཞིག་ལུས་པའི་ཚེ་བཟོད་པ་དང་། འཛིན་
རྟོག་གཉིས་ཀ་མངོན་གྱུར་པ་སྤངས་པ་ན་ཆོས་མཆོག་ཐོབ། དེ་དག་ནི་ཆོས་ཉིད་ཀྱི་དོན་
སྤྱི་སྔར་ལས་གསལ་བར་སྣང་བ་ལ་ཆོས་ཉིད་གསལ་བར་སྣང་ཞེས་ཐ་སྙད་བཏགས་པ་ཙམ་
ལས་ཆོས་ཉིད་མངོན་སུམ་དུ་མཐོང་བ་མ་ཡིན་ནོ། །འཛིན་སྟངས་ཀྱི་ཡུལ་གསལ་བར་
སྣང་བ་དང་མི་སྣང་བའི་ཆ་ནས་རྟོག་མེད་ཀྱི་ཤེས་པ་དང་རྟོག་པ་གཉིས་ཀྱི་ཁྱད་པར་ཕྱེ་བ་
ཡིན་གྱི། དོན་སྤྱི་གསལ་སྣང་ཡོད་མེད་ཀྱིས་ནི་མ་ཡིན་ནོ། །སྦྱོར་ལམ་དྲོད་སོགས་བཞིས་
རྟོག་པ་བཞི་པོ་རིམ་བཞིན་མངོན་གྱུར་པ་ཉམས་སྨད་པ་ནི་སྤང་བྱར་ལྡན་པའི་དོན་ཡིན་ལ།
མངོན་གྱུར་པ་ཉམས་སྨད་པ་དང་སྤང་པ་གཉིས་འཇོག་ཚུལ་ཤིན་ཏུ་མི་འདྲ་བས་གཟུང་རྟོག་
གཉིས་མངོན་གྱུར་པ་ཉམས་སྨད་པ་རིམ་ཅན་ཡིན་ཀྱང་སྤང་པ་གཅིག་ཅར་ཡིན་ནོ། །རྟོག་
པ་ལ་ཆོས་དེའི་དོན་སྤྱི་ཤར་བ་ནི་ཆོས་དེའི་རྣམ་པ་ཤར་བའི་དོན་ཡིན། ཡིག་ཆར། ཐེག་
ཆེན་གྱི་སྦྱོར་ལམ་དྲོད་ཀྱི་དུས་མཐོང་སྤང་ཤེས་སྒྲིབ་ཉོན་མོངས་གཟུང་རྟོག་ཉམས་སྨད་པར་
ཐལ། སྦྱོར་ལམ་བཞི་དང་རྣམ་རྟོག་བཞི་སྤང་བྱར་ལྡན་ཚུལ་འཐད་པའི་ཕྱིར། འདོད་
ན༑ དེ་དུས་ཤེས་སྒྲིབ་མཐོང་སྤང་ཉོན་མོངས་གཟུང་རྟོག་མངོན་གྱུར་པ་སྤངས་པར་ཐལ།
འདོད་པའི་ཕྱིར་ན་མ་ཁྱབ། འདོད་མི་ནུས་ཏེ། མཐོང་སྤང་ཤེས་སྒྲིབ་གཟུང་རྟོག་མངོན་
གྱུར་གཉིས་བཟོད་པའི་དུས་སྤངས་པའི་ཕྱིར། རྒྱན་ལས། དེ་ཚེ་དེ་ཡི་གཟུང་བ་ཡི། །རྣམ་



གསེར་ཕྲེང་དཀའ་གནད།
s61
པར་གཡེང་བ་དེ་སྤོང་འགྱུར། །ཞེས་དང་། ཡང་ཁོ་ན་རེ། སྦྱོར་ལམ་བཟོད་པས་མཐོང་
སྤང་ཤེས་སྒྲིབ་རྫས་འཛིན་ཉམས་སྨད་པར་ཐལ། རྣམ་རྟོག་བཞི་སྤང་བྱར་ལྡན་ཚུལ་བཤད་
པའི་ཕྱིར། འདོད་ན། དེའི་ཚེ་མངོན་གྱུར་པ་སྤངས་པར་ཐལ། འདོད་པའི་ཕྱིར་ན་མ་
ཁྱབ་སྟེ། མངོན་གྱུར་པ་ལན་དུ་མར་མི་སྐྱེ་ཡང་མངོན་གྱུར་པ་སྐྱེ་སྲིད་པས་མ་སྤངས་པའི་
ཕྱིར། འདོད་མི་ནུས་ཏེ། ཤེས་སྒྲིབ་མཐོང་སྤང་རྫས་འཛིན་མངོན་གྱུར་པ་གཉིས་ཆོས་
མཆོག་གི་ཚེ་སྤོང་བའི་ཕྱིར། རྒྱན་ལས། འདི་ལྟར་དེ་ཡི་མཇུག་ཐོགས་སུ། །འཛིན་པའི་
རྣམ་པར་གཡེང་བ་སྤོང་། །ཞེས་གསུངས་པ་ནི། རྣམ་བཤད་སྙིང་པོ་རྒྱན་གྱི་རྗེས་སུ་འབྲངས་
པ་སྟེ། དེ་ཉིད་ལས། དེས་ན་སྦྱོར་ལམ་དང་པོ་གཉིས་ཀྱི་སྐབས་སུ་གཟུང་བ་བདེན་འཛིན་
སྤོང་བའི་ནུས་པ་གོང་ནས་གོང་དུ་ཁྱད་པར་དུ་གྱུར་ནས། སྦྱོར་ལམ་བཟོད་པ་སྐྱེས་པའི་
ཚེ་གཟུང་བ་བདེན་འཛིན་ལྷན་སྐྱེ་མངོན་གྱུར་གྱི་ཡང་ནུས་པ་རགས་པ་ཉམས་པར་བྱས་པས་
མཉམ་གཞག་ལས་ལངས་པའི་ཚེ་གཟུགས་ལ་སོགས་པའི་གཟུང་བྱའི་ཆོས་རྣམས་མེ་ལོང་
ནང་གི་གཟུགས་བརྙན་ལྟར་སྣང་བའི་སྤྱི་ལེགས་པར་ཤར་བ་དང་། ཆོས་མཆོག་སྐྱེས་པའི་
ཚེ་འཛིན་པ་ལ་ཡང་སྒོམ་པའི་སྟོབས་ཀྱིས་དེ་ལྟར་སྣང་བ་ཡིན་ལ། རིམ་པ་དེ་ལྟར་འོང་
བ་ཡང་གཟུང་བྱ་དང་། འཛིན་པ་ལ་བདེན་ཞེན་སྤང་དཀའ་སླའི་དབང་ལས་ཡིན་ནོ། །ཞེས་
གོང་གི་མདོ་སྡེ་རྒྱན་གྱི་ལུང་གཉིས་དྲངས་སོ། །གསེར་ཕྲེང་ལས། གཟུང་བའི་གཡེང་བ་
སྤངས་པའི་དེ་མ་ཐག་ཏུ་འཛིན་པའི་གཡེང་བ་སྤོང་བ་དང་། འཛིན་པའི་གཡེང་བ་སྤངས་
པའི་དེ་མ་ཐག་ཏུ་ས་དང་པོར་འཇུག་པས་སོ། །ཞེས་གསུངས་པའི་ཕྱིར། ཐལ་འགྱུར་
པའི་ལུགས་ལ་ཐེག་པ་ཆེ་ཆུང་གི་སྦྱོར་ལམ་དམིགས་པ་སོ་སོ་བ་བསྡུས་ནས་དང་རྣམ་པ་
རིགས་པའི་རྣམ་གྲངས་མང་ཉུང་ཡོད་ཀྱང་། མཐོང་ལམ་དུ་མཐོང་སྤང་བདེན་འཛིན་སྤོང་
ཞིང་། སྦྱོར་ལམ་དུ་ཉམས་སྨད་པ་འདྲ་བས། རྣམ་རྟོག་བཞི་དང་ལྡན་ཚུལ་གྱི་ཁྱད་དཀའ་
སྟེ༑ གྲོགས་སོགས་ཀྱི་སྟོབས་ཀྱིས་ནུས་པ་ཆེ་ཆུང་ཞིག་འབྱེད་རྒྱུ་ཡིན་ནམ་དཔྱད། ཞིབ་



ssa
གསེར་ཕྲེང་དཀའ་གནད།
ཆ་དེ་ཐེག་པ་ཆེ་ཆུང་གི་སྦྱོར་ལམ་གྱི་དམིགས་རྣམ་རྒྱུ་ ཡོངས་ཀྱི་ཁྱད་པར་ལ་རང་རྒྱུད་པ་
མན་གྱིས་སྦྱར་ན་མན་ངག་ཟབ་མོ་ཡིན་ནོ། །གོང་དུ་གསེར་ཕྲེང་ལས། བདག་མེད་ཀྱི་
ཁྱད་པར་འགའ་ཞིག་ལ་རྗེས་དཔག་ཀྱང་ཡོད་དོ། །ཞེས་གསུངས་པ་མི་རིགས་པར་ཐལ།
རྣམ་བཤད་སྙིང་པོའི་རྒྱན་ལས། སྦྱོར་ལམ་དྲོད་ཀྱི་དུས་ན་ཡང་ཆོས་ཐམས་ཅད་བདེན་
སྟོང་དུ་རྟོགས་པའི་ཕྱིར་རོ། །ཞེས་གསུངས་པའི་ཕྱིར། ཞེ་ན་སྐབས་བཞི་པའི་ཡིག་ཆར།
བྱས་པ་ལ་ཁོ་ན་རེ། དེའི་རྒྱུད་ཀྱི་ཡང་དབང་པོ་ཡིན་ལ་སྟོབས་མ་ཡིན་པ་ཡོད་པས་སྐྱོན་
མེད་ཟེར་ན། དེ་འདྲ་ཡོད་ཀྱང་དེ་མི་འཐད་པར་ཐལ། དེའི་རྒྱུད་ཀྱི་དེ་གཉིས་མི་འགལ་
བའི་ཕྱིར། གཞན་ཡང་སངས་འཕགས་རྒྱུད་ཀྱི་དད་དབང་འཕེན་ནོ། །འདི་ནི་རྒྱ་གར་
པཎྜིའི་རྩོད་ཚུལ་ལོ། །ཞེས་གསུངས་པའི་ཞིབ་ཆ། རྗེ་གུང་ཐང་པས། སྐབས་བཞི་པའི་
སྡོམ་ལས། གང་ལས་དྲོད་སོགས་འཇོག་པའི་བདག་མེད་དེར། །ཡིན་ཏེ་མི་མཐུན། ཕྱོགས་
ཞེས་བཀོལ་ཕྱིར་དང་། །རང་གི་ངོས་སྐལ་མ་དད་མ་བཅོམ་ན། །བཟོད་པའི་དབང་པོར་
སྟོབས་ཀྱིས་མ་ཁྱབ་གསུངས། །ཞེས་པའི་ཞིབ་ཆ་གོང་གི་དེ་ལ་རིགས་འགྲེས་སྦྱར་བར་
བྱ༑ རྣམ་བཤད་ཀྱི་ལུང་དེའི་དོན་དུ་མ་ཟད་ཐེག་ཆེན་གྱི་ཚོགས་ལམ་ཆེན་པོ་ནས་ཆོས་
ཐམས་ཅད་བདེན་སྟོང་དུ་རྟོགས་པའི་ཞི་གནས་ཐོབ་པའི་ཕྱིར་ཡང་ཞེ་ན། མཁས་པ་འགའ་
རེས། ཐེག་ཆེན་སྦྱོར་ལམ་དྲོད་ཀྱི་སྐབས་ཆོས་ཐམས་ཅད་བདེན་སྟོང་དུ་སྤྱི་འགྲོའི་ཚུལ་
དུ་རྟོགས་པ་ཡིན་གྱི། བསམ་བྱུང་གིས་ཆོས་ཐམས་ཅད་ལ་སོ་སོར་དམིགས་ཀྱིས་བཀར་
ནས་རྟོགས་ཟིན་པ་མིན་པས། སླར་བུམ་པ་ལྟ་བུའི་ཆོས་འགའ་ཞིག་གི་སྟེང་གི་སྟོང་ཉིད་
རྟགས་སྦྱོར་ལ་བརྟེན་པའི་རྗེས་དཔག་གིས་གསར་དུ་རྟོགས་པ་ལ་འགལ་བ་མེད་དེ། དཔེར་
ན༑ བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་འཇལ་བའི་ཚད་མས་བྱས་པའི་
གསལ་བའི་དབྱེ་བ་མཐའ་དག་སྤྱི་འགྲོའི་ཚུལ་གྱིས་རྟག་སྟོང་དུ་རྟོགས་ཀྱང་རེ་རེ་ནས་ཁྱད་
གཞིར་བཟུང་བའི་ཚུལ་གྱིས་རྟག་སྟོང་དུ་མ་རྟོགས་པ་དང་འདྲ་ཟེར་བ་ཡོད་ཀྱང་སྙིང་པོ་



གསེར་ཕྲེང་དཀའ་གནད།
868
ཡོད་མེད་དཔྱད་པར་བྱ། དེ་དག་ལ་སྒྲ་རྟོག་སེལ་འཇུག་གི་རྣམ་གཞག་སྦྱར་དགོས། དེ་
དག་ལ་དཔག་ན། རྗེས་དཔག་ནི་ཐོས་བསམ་ཅི་རིགས་ཀྱི་བློ་ཡིན་པ་རིགས་སྨྲ་སྤྱི་ལུགས་
དང་། སྦྱོར་ལམ་པའི་རྒྱུད་ཀྱི་སྟོང་ཉིད་རྟོགས་པའི་སྒོམ་བྱུང་རྣམས་ནི་རྟོག་པ་བཅད་ཤེས་
ཡིན་ལ། མ་ཟད་ཚོགས་ལམ་ཆེན་པོ་པའི་རྒྱུད་ཀྱི་སྟོང་ཉིད་རྟོགས་པའི་ཞི་གནས་ཀྱང་རྟོག་
པ་བཅད་ཤེས་ཡིན་ཏེ། བསམ་བྱུང་གི་དོན་ལ་ཡང་དང་ཡང་དུ་འདྲེས་པར་བྱས་པའི་ཁམས་
གོང་མའི་སས་བསྡུས་ཀྱི་ཞེན་རིག་ཡིན་པའི་ཕྱིར་ཏེ། དེ་སྒོམ་བྱུང་གི་རྟོག་པའི་མཚན་ཉིད་
ཡིན་པའི་ཕྱིར། སྦྱོར་ལམ་དྲོད་སོགས་བཞིའི་འཕོས་ཚད་དང་། དེ་དག་གི་མཚན་ཉིད་
རྣམས་ནི་ཡིག་ཆར་ཤིན་ཏུ་གསལ་བ་ལས་ཤེས་པར་བྱའོ། །གཟུང་འཛིན་གྱི་རྟོག་པ་བཞིའི་
མཚན་ཉིད་རྣམས་ཀྱང་དེ་བཞིན་ནོ། །འོན་ཀྱང་ཐེག་ཆེན་ཚོགས་ལམ་ཆེན་པོ་པའི་རྒྱུད་
ཀྱི་སྟོང་ཉིད་རྟོགས་པའི་ཞི་གནས་དང་མཚུངས་ལྡན་གྱི་ཤེས་རབ་དེ། སྟོང་པ་ཉིད་རྟོགས་
པ་ཡང་ཡིན། སྒོམ་བྱུང་གི་ཤེས་རབ་ཡང་ཡིན་ཅིང་། སྟོང་ཉིད་རྟོགས་པའི་སྒོམ་བྱུང་
གི་ཤེས་རབ་མ་ཡིན་པའི་ཞིབ་ཆ་བྱེད། སྟོང་ཉིད་རྟོགས་པའི་སྒོམ་བྱུང་གི་ཤེས་རབ་ཐོབ་
པ་དང་སྟོང་ཉིད་རྟོགས་པའི་ལྷག་མཐོང་ཐོབ་པ་དུས་མཉམ་པའི་ཕྱིར། རང་རྒྱུད་པ་མན་
གྱི་ལུགས་ལ་བདག་མེད་གྱི་དོན་ལ་ཡང་དེ་བཞིན་ནོ། །
གསེར་ཕྲེང་ལས། གཉིས་པ་ཡན་ལག་གི་དོན་བཤད་པ་ལ། གཉིས་པ་ལ་གཉིས།
སྤྱིའི་མཚམས་སྦྱར་དང་།དོན་དངོས་བཤད་པའོ། །དང་པོ་ནི། གདམས་ངག་གི་རྗེས་སུ།
ཞེས་པ་ནས་དེ་འབྱུང་བས་སོ། །གཉིས་པ་དོན་དངོས་བཤད་པ་ལ། ངོ་བོ་མདོར་བསྟན་
དང༌། ཁྱད་ཆོས་རྒྱས་པར་བཤད་པ་གཉིས། དང་པོ་ལ་གཉིས་ལས་དང་པོ་ནི། ཁྱད་
པར་འཕགས་སོ། །ཞེས་པ་ནས་འཆད་པར་འགྱུར་རོ། །གཉིས་པ་ལ་བཞི། ཐེག་ཆེན་གྱི་
སྦྱོར་ལམ་ཁྱད་པར་ལྔ་ལྡན། ཉན་རང་གི་སྦྱོར་ལམ་ཁྱད་པར་ལྔ་བྲལ། བྱང་སེམས་ཀྱི་
དམིགས་ཚུལ་སྣ་ཚོགས་སུ་བསྟན་པ། དེ་ལ་རྩོད་པ་སྤོང་བའོ། །ཞེས་ཁྱད་ཆོས་ཀྱི་དབང་



s64
གསེར་ཕྲེང་དཀའ་གནད།
དུ་བྱས་ནས་ཁྱད་པར་ལྔ་གསུངས་ལ། དེ་དག་ཁྱད་གཞི་གང་གི་ཁྱད་ཆོས་ཡིན་ཞེ་ན། ཐེག་
ཆེན་སྦྱོར་ལམ་གྱི་ཡིན་པས། དབྱེ་བ་ཆུང་འབྲིང་ཆེ་གསུམ་མམ་བཅུ་གཉིས་པོ་རྣམས་ནི་
ཁྱད་གཞི་ཡིན་པའི་རྣམ་བཞག་མཛད་ལ། བཅུ་གཉིས་པོ་རེ་རེ་ལའང་ཁྱད་ཆོས་ལྔ་ལྔ་སྦྱོར་
བའི་དབང་དུ་བྱས་སོ། །དེ་ལྟར་སྦྱར་བ་ནི་ཐེག་དམན་གྱི་སྦྱོར་ལམ་ལ་མེད་པའི་ཁྱད་ཆོས་
ཀྱང་ཡིན་ནོ། །ཐེག་ཆེན་གྱི་སྦྱོར་ལམ་ཐེག་དམན་གྱི་སྦྱོར་ལམ་ལས་ཁྱད་ཆོས་ལྔའི་སྒོ་ནས་
ཁྱད་པར་དུ་འཕགས་ཚུལ་ནི། གསེར་ཕྲེང་ལས། གང་ལས་ན། ཉན་ཐོས་དང་སོགས་
པས་རང་རྒྱལ་ཞེས་དང་ལྔ་ལས་དང་པོ་དམིགས་པའི་ཁྱད་པར་གྱི་ངོ་བོ་ཉིད་ནི། རྒྱས་བཤད་
ནས་འཆད་པར་འགྱུར་བའི་བདེན་བཞིའི་དངོས་པོ་སྟེ་ཁྱད་ཆོས་མི་རྟག་སོགས་ལ་དམིགས་
པ་དང་། རྣམ་པའི་ཁྱད་པར་ནི། མངོན་པར་ཞེན་པ་མེད་པ་ལ་སོགས་པ་སྟེ་སྒྱུ་མ་ལྟ་བུའི་
རྣམ་པར་ཞུགས་པའོ། །དེའི་རྒྱུ་མཚན་ཡང་གཟུངས་སོགས་ལ་བདེན་པར་འཛིན་པའི་ཆོས་
བདག་ཏུ་ལྟ་བའི་གཉེན་པོ་བྱེད་པ་ཉིད་ཀྱིས་སོ། །རྒྱུའི་ཁྱད་པར་ནི། འབྲས་བུ་ཡི་ཐེག་པ་
གསུམ་ཆར་གྱི་རྟོགས་པ་སྟེ། ཐོབ་པའི་རྒྱུའི་ངོ་བོ་དང་། ཡོངས་འཛིན་གྱི་ཁྱད་པར་ནི།
དགེ་བའི་བཤེས་གཉེན་འཚང་རྒྱ་བའི་ཐབས་ལ་མཁས་པའི་མཚན་ཉིད་ཀྱིས་སངས་མ་རྒྱས་
ཀྱི་བར་དུ་སྲིད་ཞིར་ལྟུང་བ་ལས་ཡོངས་སུ་འཛིན་པ་དང་། ལྡན་ཆོས་ཀྱི་ཁྱད་པར་ནི། རྩེ་
སྦྱོར་གྱི་སྐབས་ནས་བསྟན་པའི་རང་འབྲས་མཐོང་སྒོམ་གྱི་ལམ་གྱི་སྤང་པར་བྱ་བའི་གཟུང་
འཛིན་གྱི་རྟོག་པ་བཞི་པོ་རྒྱས་བཤད་ནས་འཆད་པར་འགྱུར་བའི་ཚུལ་དང་རྒྱུད་འབྲེལ་བར་
འབྱུང་བའོ། །ཞེས་གསུངས་ལ། ཐལ་འགྱུར་བའི་ལུགས་ལ་དམིགས་རྣམ་ལྡན་ཆོས་གསུམ་
གྱི་འཕགས་ཚུལ་ཇི་ལྟར་ཡིན་ཞིབ་ཆ་དང་། ཐེག་པ་གསུམ་ཅར་འཐོབ་པའི་རྒྱུའི་ཁྱད་པར་
ཐབས་ཀྱི་རྟོགས་རིགས་ཀྱི་ཆ་ནས་བྱེད་ན་རུང་ངམ་སྙམ། ཡོངས་འཛིན་གྱི་ཁྱད་པར་ལ་
ཐལ་རང་མཐུན་ལ། དབྱེ་བའི་ཁྱད་པར་ལ་ཡང་མཐུན་ནོ། །སེམས་ཙམ་པའི་ལུགས་
ལ་ལྡན་ཆོས་ཀྱི་ཁྱད་པར་སོགས་ལ་ཞིབ་ཆ་དགོས། ཉན་རང་གི་སྦྱོར་ལམ་ཁྱད་པར་ལྔ་



གསེར་ཕྲེང་དཀའ་གནད།
s65
-
བྲལ་ནི་དེའི་ཐད་ཀྱི་གསེར་ཕྲེང་དུ་ཤིན་ཏུ་གསལ་བ་ལས་ཤེས་སླ། གསུམ་པ། བྱང་སེམས་
ཀྱི་སྦྱོར་ལམ་དམིགས་ཚུལ་སྣ་ཚོགས་སུ་བསྟན་པ་ནི། འགྲེལ་པ་དོན་གསལ་ལས། ཐབས་
མཁས་པའི་སྟོབས་ཀྱིས་ཁ་ཅིག་ཏུ་ནི་རྒྱུའི་སྒོ་ནས། ཁ་ཅིག་ཏུ་ནི་འབྲས་བུའི་སྒོ་ནས། ཁ་
ཅིག་ཏུ་ནི་ངོ་བོ་ཉིད་ཀྱི་སྒོ་ནས། ཁ་ཅིག་ཏུ་ནི་ཆོས་ཉིད་ཀྱི་རྣམ་པའི་སྒོ་ནས་ཇི་ལྟར་སྲིད་
པ་བཞིན་བདེན་པ་བཞིའི་དངོས་པོ་ལ་དམིགས་པ་ཡིན་ལ། ཞེས་གསུངས་པའི་དོན། གསེར་
ཕྲེང་ལས། བཟོད་པ་འབྲིང་གི་སྐབས་ཁ་ཅིག་ཏུ་ནི་རྒྱུའི་སྒོ་ནས་དམིགས་ཏེ། ཞེས་དང་།
ཆོས་མཆོག་ཆུང་ངུའི་སྐབས་ཁ་ཅིག་ཏུ་ནི་འབྲས་བུའི་སྒོ་ནས་དམིགས་ཏེ། ཞེས་དང་། བཟོད་
པ་ཆུང་ངུའི་སྐབས་ཁ་གཅིག་ཏུ་ནི་ངོ་བོ་ཉིད་ཀྱི་སྒོ་ནས་དམིགས་ཏེ། ཞེས་དང་། རྣམ་
པ་ལྷག་མ་དགུའི་སྐབས་ཁ་ཅིག་ཏུ་ནི་ཆོས་ཉིད་ཀྱི་རྣམ་པའི་སྒོ་ནས་དམིགས་ཏེ། བདེན་
བཞི་སྤྲོས་བྲལ་དོན་དམ་པ་དེ་རྣམ་པར་བྱེད་པས་སོ། །ཞེས་གསུངས་པ་བཞིན་དེ་དག་ཐམས་
ཅད་དེ་ལྟར་ཏུ་དམིགས་པའི་རྒྱུ་མཚན་རྣམས་དེའི་ཐད་ཀྱི་གསེར་ཕྲེང་ལས་གསལ་པར་
གསུངས་པ་ལས་ཤེས་པར་བྱའོ། །དེ་ཡང་དེ་ལྟར་ན་ཀུན་རྫོབ་དང་དོན་དམ་གྱི་རྣམ་པ་
གཉིས་ལས་དང་པོ་ལ་རྒྱུ་འབྲས་ངོ་བོ་ཉིད་དང་གསུམ་རྣམ་པར་བྱེད་ལ། །དོན་དམ་པ་ནི་
ཆོས་ཉིད་ཀྱི་རྣམ་པ་ཁོ་ནར་ཟད་དོ། །དེ་ལྟར་རྣམ་པ་དུ་མས། དམིགས་པ་དེ་ཡང་ཞེན་
པ་མེད་པའི་ཐབས་ལ་མཁས་པའི་སྟོབས་ཀྱིས་སོ། །ཞེས་དང་། ཡང་གསེར་ཕྲེང་ལས།
འདི་དག་གི་སྐབས་སུ་རྒྱུན་སྣང་གི་བཞེད་པ་བདག་ཉིད་ཆེན་པོས་བཀོད་པ་ལྟར་བདག་གིས་
ཀྱང་བྲིས་སོ། །རྒྱུ་འབྲས་ངོ་བོ་གསུམ་དང་དོན་དམ་པའི་རྣམ་པ་སྦྱར་ཚུལ་བློ་ལྡན་ཊིཀ་
ཆུང་ལྟར་རང་ལུགས་མཛད་པར་གསུངས་པ་ལ། དེ་དག་སྦྱར་ཚུལ་རིགས་བྱིན་ཤེར་འབྱུང་
ཚིགས་གསལ་གསུམ་གྱི་བཤད་པ་བཀོད་པ་ལྟར་མིན་པ་ནི། ཡང་གསེར་ཕྲེང་ལས། ཞེས་
འཆད་པ་རྣམས་ནི་སློབ་དཔོན་གྱི་དགོངས་པ་མིན་ནོ། །ཞེས་གསུངས་པའི་ཕྱིར། ཐེག་
ཆེན་གྱི་སྦྱོར་ལམ་བཅུ་གཉིས་པོ་རེ་རེའི་སྐབས་རྣམས་སུ་རྒྱུ་འབྲས་ངོ་བོ་དོན་དམ་པའི་རྣམ་



865
གསེར་ཕྲེང་དཀའ་གནད།
པའི་སྒོ་ནས་དམིགས་ཚུལ་མེད་པར་ཐལ། འགྲེལ་པ་དོན་གསལ་ལས། བཟོད་པ་འབྲིང་
དང་། ཆོས་མཆོག་ཆུང་ངུ་དང་། བཟོད་པ་ཆུང་ངུ་དང་། ལྷག་མ་དགུ་ལ་རིམ་བཞིན་
སོ་སོར་སྦྱར་ནས་གསུངས་པར་གསེར་ཕྲེང་ལས་བཤད་པའི་ཕྱིར། ཞེ་ན། གདུལ་བྱའི་
བསམ་པ་ལ་ལྟོས་པ་ལས་དོན་ལ་བཅུ་གཉིས་པོ་རེ་རེའི་སྐབས་བདེན་པ་གཉིས་གཉིས་ཀྱི་རྣམ་
པ་དམིགས་པ་སྒོམ་ཚུལ་ཡོད་པ་ཁྱད་མེད་ལ། དེའི་སྐབས་ཀྱི་ཀུན་རྫོབ་ནི་སྟོང་གཞི་དང་
ཐ་སྙད་ཕྲ་མོ་གང་གི་དབང་དུ་བྱས། མཁས་རྣམས་དགོངས། ཤེས་སྒྲིབ་རགས་པའི་གཉེན་
པོའི་སྐབས་ལའང་གྲུབ་མཐའ་སོ་སོའི་འདོད་ཚུལ་མི་འདྲ་བ་མ་འདྲེས་པ་གལ་ཆེའོ། །བཞི་
པ་དེ་ལ་རྩོད་པ་ནི། གལ་ཏེ་རྣམ་པ་བཅུ་དྲུག་ལས་མང་བའི་རྣམ་གཞག་དེ་དག་མི་འཐད་
དེ༑ མཛོད་ལས། དྲི་མེད་བཅུ་དྲུག་གཞན་རྣམས་མེད། །ཅེས་གསུངས་པས་སོ། །ཞེ་ན།
ལན་ནི། ཐེག་ཆེན་གྱི་རྣམ་གཞག་འདི་ལ་ནི། ཞེས་པ་ནས་དེ་ཉིད་འགྲིག་པར་མཐོང་ངོ༌།།
ཞེས་དང་། ཉི་སྣང་ལས། དེ་ཐམས་ཅད་གཅིག་ཏུ་བསྡུས་པ་རྣམ་པ་བརྒྱ་བདུན་ཅུ་རྩ་གསུམ་
དུ་འགྱུར་རོ། །དྲི་མེད་བཅུ་དྲུག་གཞན་རྣམ་མེད། །ཅེས་གང་གསུངས་པ་དེ་ནི་ཉོན་མོངས་
པའི་སྒྲིབ་པ་ཙམ་གྱི་གཉེན་པོའི་རྣམ་པ་ལ་དགོངས་པ་ཡིན་པས་ན་དེ་དང་འདི་ལ་འགལ་བ་
མེད་དོ། །ཞེས་གསུངས་པའི་ཕྱིར།
མདོར་བསྡུས་ན། ངོ་བོ་མདོར་བསྟན་གྱི་སྐབས་སུ་ཁྱད་པར་དྲུག་གིས་ཁྱད་པར་
དུ་འཕགས་པར་བསྟན་པ་ནི། རྒྱུ་དང་ཡོངས་སུ་འཛིན་པ་ཡིས། །ཞེས་པ་ནས། རྣམ་
རྟོག་བཞི་པོ་ལྡན་བརྟེན་པ། །ཆུང་དང་འབྲིང་དང་ཆེན་པོ་རྣམས། །ཉན་ཐོས་བསེ་རུ་ལྟ་
བུ་དང་། །བཅས་པ་དག་ལས་ཁྱད་འཕགས། །ཞེས་ཁྱད་པར་དྲུག་དང་། ཉི་སྣང་ལས།
ཟློས་སྤོང་སྐབས་སུ། དེ་དག་ནི་ཉན་ཐོས་ལ་སོགས་པའི་ངེས་པར་འབྱེད་པའི་ཆ་དང་མཐུན་
པ་རྣམས་ལས་ཁྱད་པར་རྣམ་པ་དྲུག་གིས་ཁྱད་པར་དུ་འཕགས་པ་ཡིན་ཏེ། ཞེས་དང་། ཁྱད་
ཆོས་རྒྱས་པར་བཤད་པའི་སྐབས་སུ། དམིགས་པ་མི་རྟག་ལ་སོགས་པ། །ཞེས་པ་ནས།



གསེར་ཕྲེང་དཀའ་གནད།
s67
རྣམ་ཀུན་ཏུ་ཡོངས་འཛིན་ཡིན། །ཞེས་པའི་བར་རྟོག་པ་དང་དབྱེ་བའི་ཁྱད་པར་སོ་སོར་
མ་ཕྱེ་པར་ལྔ་གསུངས་པ་ནི། རྒྱན་སྣང་ལས། དེ་བཞིན་དུ་ཇི་སྐད་བཤད་པའི་རྣམ་པར་
རྟོག་པ་དང་ལྡན་པ་ལ་བརྟེན་པ་འདི་དག་རེ་རེ་བཞིན་ཆུང་ངུ་དང་འབྲིང་དང་ཆེན་པོའི་དབྱེ་
བས་ཁྱད་པར་དུ་འཕགས་པར་ཡང་བརྗོད་པར་བྱ་བ་ཡིན་པས། ཞེས་གསུངས། དེས་
ན་རྣམ་བཤད་སྙིང་པོའི་རྒྱན་ལས། ཆུང་འབྲིང་ཁྱད་ཆོས་སུ་འགྱུར་བའི་རྒྱུ་མཚན་ནི། ཐེག་
པ་ཆེན་པོའི་ལམ་གྱི་ལུས་ཡོངས་སུ་རྫོགས་པ་གོང་ནས་གོང་དུ་འཕེལ་ཞིང་གསོ་བར་བྱེད་
པ་ནི་ཁྱད་ཆོས་བླ་ན་མེད་པའོ། །ཞེས་གསུངས། ཐེག་ཆེན་སྦྱོར་ལམ་སྐབས་མཁྱེན་གསུམ་
གྱི་རྣམ་པ་བརྒྱ་དང་དོན་གསུམ་སྒོམ་པ་དང་། ཟིན་བྱེད་ཐེག་ཆེན་སེམས་བསྐྱེད་དང་བཞན་
དོན་ཁུར་ཁྱེར་གྱི་སྙིང་རྗེ་སོགས་ཀྱིས་ཟིན་ཁྱད་པར་སྦྱར་ན་ཐལ་འགྱུར་པའི་ལུགས་ལའང་
གོ་བདེའམ་སྙམ། གསེར་ཕྲེང་ལས། ཟློས་སྤོང་གི་སྐབས་སུ་དྲུག་གསུངས་པ་ནི་ཁྱད་པར་
འཕགས་ཆོས་མིན་པར་བསྟན་ཟིན་ཏོ། །ཞེས་གསུངས་པའང་རྟོག་པ་དང་དབྱེ་བའི་ཁྱད་
པར་སོ་སོར་མ་ཕྱེ་པའི་དབང་དུ་བྱས་པ་རྒྱས་བཤད་ལྟར་དང་། རྟོགས་དཀའི་སྣང་བ་ལས།
ཐེག་ཆེན་ཀྱི་དྲོད་སོགས་བཞི་ཆོས་ཅན། ཐེག་དམན་གྱི་དྲོད་སོགས་བཞི་ལས་ཁྱད་པར་
འཕགས་ཏེ། དམིགས་པ། རྣམ་པ། རྒྱུ། ཡོངས་འཛིན། རྟོག་པ། དབྱེ་བ་རྣམས་ཀྱིས་
དེ་དག་ལས་ཁྱད་པར་འཕགས་པའི་ཕྱིར། དེ་ཡང་འཕགས་སེང་གཉིས་ཀས་ཆུང་འབྲིང་
གི་དབྱེ་བ་ཡང་ཁྱད་ཆོས་སུ་བཞེད་པ་ཡིན་ཏེ། འགྲེལ་ཆེན་གཉིས་སུ་དེ་ལྟར་བཤད་པའི་
ཕྱིར་རོ། །རྣམ་བཤད་ལས། འགྲེལ་པ་འདིར་ཡང་དོན་གྱིས་ཆེ་འབྲིང་གི་ཁྱད་པར་ཡང་
ཁྱད་ཆོས་སུ་བསྟན་ཞིང་། སློབ་དཔོན་འཕགས་པའི་འགྲེལ་པས་གསལ་བར་གསུངས་པས།
ཞེས་གསུངས་པའི་ཕྱིར། མཁས་གྲུབ་རིན་པོ་ཆེས། སྒྲིབ་གཉིས་བག་ཆགས་དང་བཅས་
པ་སངས་རྒྱས་ཀྱི་ཁྱད་ཆོས་སུ་འགྱུར། ཞེས་གསུངས་པ་རྗེ་གུང་ཐང་པས་ཕར་ཕྱིན་མཆན་
འགྲེལ་དུ་ཞིབ་ཆ་གནང་བ་ལྟར་རོ། །སྦྱོར་མཐོང་སྒོམ་གསུམ་གྱི་ཟློས་སྤོང་གཞན་དུ་བཤད་



sis
གསེར་ཕྲེང་དཀའ་གནད།
ཟིན་མོད། འདིར་བཤད་ན་འབྲེལ་ཆེ་བས་ཅུང་ཟད་འཆད་པར། མངོན་རྟོགས་རྒྱན་ཀྱི་
སྐབས་དང་པོ་གསུམ་ཀྱི་སྐབས་སུ་མཁྱེན་གསུམ་གྱི་རྣམ་པ་བསྟན་པ་དང༌། སྐབས་བཞི་
པར་མཁྱེན་གསུམ་གྱི་རྣམ་པ་བསྟན་པ་གཉིས་ཟློས་སྐྱོན་མེད་ཚུལ་ནི། སྐབས་དང་པོ་གསུམ་
དུ་འདིའི་མཇུག་ཐོགས་སུ་འདི་སྒོམ་ཞེས་གོ་རིམ་མཐར་ཆགས་སུ་མ་གསུངས་པར་མཁྱེན་
གསུམ་གྱི་རྣམ་པ་ཐོར་བུ་ཐོར་བུར་གསུངས་ལ། དེ་ཙམ་གྱིས་ལས་དང་པོ་བ་རྣམས་ཀྱིས་
གོ་རིམ་མཐར་ཆགས་སུ་བསྡུས་ནས་ཉམས་སུ་ལེན་ཚུལ་ཤེས་མི་ནུས་པས་སོ་སོར་ཐོས་
བསམ་གྱིས་ཡོངས་སུ་ཤེས་པ་ནི། འདིར་དབང་དུ་བྱ་བའི་ཕྱིར་ཡང་གོ་རིམ་མཐར་ཆགས་
སུ་མཁྱེན་གསུམ་གྱི་རྣམ་པ་བརྒྱ་དང་དོན་གསུམ་མ་ལུས་པ་རྣམ་རྫོགས་སྦྱོར་བའི་ཡུལ་དུ་
བསྡུས་ནས་བསྟན་པས་ཟློས་སྐྱོན་མེད་ལ། དེ་ཡང་སྐབས་དང་པོ་གསུམ་དུ་བསྒོམ་བྱའི་
ཡུལ་གྱི་ལྡོག་ཆས་བསྟན་ལ། སྐབས་བཞི་བར་སྒོམ་བྱེད་སྦྱོར་བའི་ལྡོག་ཆ་ནས་བསྟན་པས་
ངོ་བོའི་སྒོ་ནས་མི་ཟློས་ལ། ཡང་སྐབས་དང་པོ་གསུམ་དུ་རང་རང་གི་ཡུལ་རྟོགས་པ་དང་
མི་མཐུན་ཕྱོགས་དང་བྲལ་བའི་ལྡོག་ཆ་ནས་བསྟན་ལ། སྐབས་བཞི་པར་མི་མཐུན་ཕྱོགས་
སྤོང་ཚུལ་དང་། གཉེན་པོའི་ལྡོག་ཆ་ནས་བསྟན་པས་བྱེད་ལས་ཀྱི་སྒོ་ནས་ཟློས་པའི་སྐྱོན་
མེད། སྐབས་དང་པོ་གསུམ་དང་། སྐབས་བཞི་པ་གཉིས་ཀྱི་མཁྱེན་གསུམ་གྱི་རྣམ་པ་བསྟན་
པའི་དགོས་པ་མི་འདྲ་བ་ནི། རིམས་ནད་ཞི་བ་དང་དེ་ཞི་བའི་ཐབས་བརྗོད་པ་བཞིན་ནོ།།
དེས་ན་ཟློས་པའི་སྐྱོན་མེད་ཅེས་འགྲེལ་པ་དོན་གསལ་དུ་མཚམས་སྦྱོར་བ་ཡིན་ནོ། །སྐབས་
དང་པོ་དང་། སྐབས་གཉིས་པ་གཉིས་ཟློས་པར་ཐལ། སྐབས་དང་པོའི་སའི་ཚོགས་ལ་
སོགས་པར་མཐོང་སྒོམ་གཉིས་བཤད་ལ། སྐབས་གཉིས་པར་ཡང་བཤད་པའི་ཕྱིར་ཞེ་ན།
སྐྱོན་མེད་དེ། སྐབས་དང་པོར་ཡུལ་གྱིས་ཡུལ་ཅན་མཚོན་ཚུལ་གྱི་ཆ་ནས་བཤད་ལ། སྐབས་
གཉིས་པར་ལམ་གསུམ་ཤེས་པའི་ལམ་ཤེས་ཡུལ་གྱིས་མཚོན་ནས་ལོགས་སུ་བསྟན་པའི་
ཕྱིར། དགོས་པ་མི་འདྲའོ། །སྐབས་གཉིས་པ་དང་གསུམ་པ་གཉིས་ཟློས་པར་ཐལ། དེ་



གསེར་ཕྲེང་དཀའ་གནད།
ss
གཉིས་ཀའི་སྐབས་སུ་ཉན་རང་གི་ལམ་བསྟན་པའི་ཕྱིར་ཞེ་ན། སྐབས་གཉིས་པར་བཤད་
པ་ནི། ཡུལ་ཅན་ལམ་ཤེས་མཚོན་པའི་དོན་དུ་ཡིན་ལ། སྐབས་གསུམ་པར་བཤད་པ་ནི།
མི་རྟག་པ་ལ་སོགས་པའི་སྒྲོ་འདོགས་དང་བྲལ་བ་གཉེན་པོ་གཞི་ཤེས་སུ་བསྟན་པ་ན་དེས་
འཕངས་པའི་ཟློག་ཕྱོགས་ཀྱི་ལམ་རྣམས་ཉན་རང་གི་ལམ་ཡིན་པར་བསྟན་པ་དང་། དེའི་
ལམ་ལོགས་སུ་རང་དབང་དུ་བསྟན་པའི་ཕྱིར་ཡིན་པས་མི་ཟློས་སོ། །སྐབས་དང་པོ་དང་
སྐབས་བརྒྱད་པ་གཉིས་ཀར་རྣམ་མཁྱེན་དང་
ང་ཆོས་སྐུ་གཉིས་ཀ་བསྟན་ཡང་
པང་ཟློས་སྐྱོན་མེད་
པ་ནི། སྐབས་དང་པོར་ཡུལ་དང་བརྒྱུད་པར་འབྲས་བུའི་ཆ་ནས་བསྟན་པས་མི་ཟློས་སོ།།
གདམས་ངག་ཏུ་སྒྲུབ་དང་ཞེས་པ་དང་། སྒྲུབ་པ་བཞི་རྣམས་སྟོན་པ་ཟློས་པར་ཐལ། སྒྲུབ་
པ་ཁྱད་མེད་ཡང་ཡང་བསྟན་པའི་ཕྱིར་ཞེ་ན། སྐྱོན་མེད་དེ། དང་པོ་ནི། གདམས་ངག་
གི་བརྗོད་བྱའི་ཆ་ནས་དང་། གཉིས་པ་ནི་སྒྲུབ་པ་རང་གི་ངོ་བོ་དང་། དབྱེ་བ་བསྟན་པས་
སོ༑ ༑སྐབས་གསུམ་པར་སྦྱོར་བ་བསྟན་པ་དང་། བཞི་པར་སྦྱོར་བ་བསྟན་པ་གཉིས་མི་
ཟློས་ཏེ། སྐབས་དང་པོར་གཞི་སྐྱེ་མེད་དུ་རྟོགས་ནས་སྒོམ་པ་ཉན་རང་གི་སྦྱོར་བ་ཟློག་ནས་
འཕེན་བྱེད་དང་། སྐབས་བཞི་པར་སྐྱེ་མེད་གསུམ་བསྡུས་ནས་སྒོམ་ཚུལ་བསྟན་པས་སོ།།
སྐབས་དང་པོར་དགེ་འདུན་ཉི་ཤུ་བསྟན་པ་དང་། སྐབས་གཉིས་པར་མོག་མོག་པོར་བྱེད།
ཅེས་པ་དང་། རྟེན་གྱི་བསེ་རུ་ལྟ་བུ་ལམ། །ཞེས་པ་དང་། སྐབས་བཞི་པར་སངས་རྒྱས་
ལྷག་པར་བྱས། །ཞེས་དང་། སློབ་པ་ཕྱིར་མི་ལྡོག་པའི་ཚོགས། །ཞེས་པ་རྣམས་ཟློས་
པར་ཐལ། གང་ཟག་ཡིན་པ་བསྟན་པར་འདྲ་བའི་ཕྱིར་ཞེ་ན། མི་ཟློས་ཏེ། དང་པོ་དཀོན་
མཆོག་བཤད་པའི་སྐབས་ཀྱི་དགེ་འདུན་ཡིན་ལ། གཉིས་ལམ་ཤེས་སྐྱེ་བའི་རྟེན་དང་། གསུམ་
པ་རང་རྒྱལ་གྱི་ལམ་གྱི་རྟེན་དང་། བཞི་པ་ཡུམ་ཉན་པ་སོགས་ཀྱི་སྣོད་དང་། ལྔ་པ་ནི་
ཕྱིར་མི་ལྡོག་པའི་རྟེན་ངོས་བཟུང་བའི་ཆོས་ཡིན་པས་སོ། །སྐབས་དང་པོར་སྦྱོར་ལམ་སྐབས་
སུ་རྟོག་པ་བསྟན་པ་དང་། སྐབས་ལྔ་པར་མཐོང་སྒོམ་གྱི་སྤང་བྱའི་རྟོག་པ་བཞི་ཚན་རེ་



870
གསེར་ཕྲེང་དཀའ་གནད།
རེ་བསྟན་པ་མི་ཟློས་ཏེ། དང་པོར་ཐེག་ཆེན་སྦྱོར་ལམ་གྱི་ལྡན་ཆོས་སུ་བསྟན་ལ། སྐབས་
ལྔ་པར་རིམ་པ་ལྟར་མཐོང་ལམ་དང་སྒོམ་ལམ་གྱི་སྤང་བྱར་བསྟན་པས་སོ། །གཉེན་པོའི་
ཚོགས་ཀྱི་སྐབས་སུ་རྟོག་པ་བརྒྱད་བསྟན་པ་དང་ཡང་མི་ཟློས་ཏེ། དེ་ནི་གཉེན་པོའི་ཚོགས་
ཀྱི་དབྱེ་བ་རྟོགས་པའི་ཕྱིར་དུ་བསྟན་པས་སོ། །སྐབས་རྣམས་སུ་སྦྱོར་ལམ་ཡང་ཡང་བསྟན་
པ་རྣམས་ཀྱང་མི་ཟློས་ཏེ། སྐབས་དང་པོ་དམིགས་རྣམ་རྒྱུ་གསུམ། ལྡན་ཆོས་རྟོག་པ། ཡོངས་
འཛིན། ཆེ་འབྲིང་ཆུང་གསུམ་གྱི་དབྱེ་བའི་ཁྱད་པར་དྲུག་ལྡན་པར་བསྟན་ལ། སྐབས་
གཉིས་པར་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་སྐབས་སུ་ནི་གཏན་ལ་དབབ་བྱ་ཐེག་
དམན་གྱི་རྟོགས་རིགས་ཡིན་ཀྱང་བྱང་སེམས་ཀྱིས་མི་རྟག་སོགས་བསྒོམ་པའི་ཚེ་བདེན་སྟོང་
སྒྱུ་མ་ལྟ་བུའི་སྐྱེ་འཇིག་ཅན་དུ་སྒོམ་དགོས་པ་ཤེས་པའི་ཆེད་དུ་ཟིན་བྱེད་ཀྱི་སྒོ་ནས་བསྟན་
པ་རང་རྒྱལ་གྱི་ལམ་ཤེས་པའི་ལམ་ཤེས་བསྟན་པའི་སྐབས་སུ་དམིགས་པ་ཆོས་ཐམས་ཅད་
བཏགས་པ་ཙམ་ལ་དམིགས་ནས། རྣམ་པ་བཏགས་པ་དང་མི་འགལ་བར་ཆོས་ཉིད་སྟོན་
པའི་རྣམ་པ་ཅན་ལ་སོགས་པར་བསྟན་པའི་ཕྱིར་དང་། སྐབས་གསུམ་པར་གཞི་ཤེས་མཚོན་
བྱེད་ཀྱི་ཆོས་དགུའི་དང་པོ་དྲུག་རྣམ་པར་བསྒོམ་པའི་སྦྱོར་བ་ཡིན་པའི་ཆ་ནས་བསྟན་པ་ནི།
གཟུགས་སོགས་དེ་མི་རྟག་སོགས་དང་། །ཞེས་སོགས་དང་། སྐབས་བཞི་པར། དྲོ་བ་
རྣམས་ཀྱི་ཞེས་སོགས་ཀྱིས་དམིགས་པ་སེམས་ཅན་ཐམས་ཅད་ལ་དམིགས། རྣམ་པ་སེམས་
མཉམ་པ་བཅུ་སོགས་ཀྱི་སྒོ་ནས་བསྟན། སྐབས་ལྔ་པར་རྩེ་སྦྱོར་གྱིས་དབང་ཐོབ་པའི་ཚུལ་
གྱིས་བསྟན་ལ། སྐབས་དྲུག་པར་ཇི་ལྟར་བསྟན་པ་ནི་འཆད་པར་འགྱུར་རོ། །སྐབས་རྣམས་
སུ་མཐོང་ལམ་ཡང་ཡང་བསྟན་ཡང་མི་ཟློས་པ་ནི། སྐབས་དང་པོར་ཉན་རང་གི་ལམ་ལས་
ཁྱད་པར་དུ་འཕགས་པ་ཤེས་སྒྲིབ་མཐོང་སྤང་རྟོག་པའི་གཉེན་པོའི་ལྡོག་ཆ་ནས་བསྟན། སྐབས་
གཉིས་པར་མཐའ་གཉིས་ལ་མི་གནས་པའི་མཐོང་ལམ་བསྟན། སྐབས་གསུམ་པར་ཐེག་
དམན་གྱི་ས་ལས་འདས་པའི་ཆ་ནས་བསྟན། སྐབས་བཞི་པར་མཐོང་བའི་ལམ་ལ་བཟོད་



གསེར་ཕྲེང་དཀའ་གནད།
s=1
ཅེས་པ་ནི་ཕྱིར་མི་ལྡོག་གི་སྒོ་ནས་དང་། སྐབས་ལྔ་པར་རྗེས་ཐོབ་ཏུ་རྟེན་འབྲེལ་ཡན་ལག་
བཅུ་གཉིས་ཕྲུག་བཞིར་སྒོམ་ཚུལ་གྱི་ཆ་ནས་བསྟན་ལ། སྐབས་དྲུག་པར་ཇི་ལྟར་བསྟན་
ཚུལ་འཆད་པར་འགྱུར་རོ། །སྐབས་དེ་དག་ཏུ་སྒོམ་ལམ་ཡང་ཡང་བསྟན་པའི་ཟློས་སྤོང་
ནི༑ སྐབས་དང་པོར་གདམས་ངག་ཐ་མ་དང་གཉེན་པོའི་ཚོགས་སུ་བསྟན་རྣམས་དང་།
མིང་མ་བཏགས་པར་སེམས་བསྐྱེད་དང་རིགས་ཀྱི་སྐབས་དང་སའི་ཚོགས་ལ་སོགས་པར་
བསྟན་ཏོ། །སྐབས་གཉིས་པར་མོས་པ་རང་གི་དོན་དང་ནི། །ཞེས་སོགས་ཀྱིས་སྒོམ་ལམ་
ལྔ་བསྟན་པ་དང་། སྐབས་གསུམ་པར་གཉེན་པོ་ཕྱོགས་ཀྱི་གཞི་ཤེས་སྦྱོར་བ་བཤད་པའི་
སྐབས་སོགས་སུའང་སྒོམ་ལམ་བསྟན་པ་དེ་དག་གི་ས་མཚམས་ཀྱིས་ཤེས་སླའོ། །སྐབས་
བཞི་པར་སྒོམ་པའི་ལམ་ནི་ཟབ་ཅེས་པས་ནི་ཕྱིར་མི་ལྡོག་པའི་རྟགས་དང་འབྲེལ་ནས་བསྟན་
པ་དང་། སྐབས་ལྔ་པར་སྒོམ་སྤང་གི་གཉེན་པོའི་ཆ་ནས་ཀྱང་བསྟན་ལ། ཐོད་རྒལ་སྙོམས་
འཇུག་གི་ལྡོག་ཆ་ནས་ཡང་བསྟན་ཏོ། །སྐབས་དྲུག་པར་སྦྱོར་མཐོང་སྒོམ་གསུམ་གྱི་ཐ་
སྙད་མ་གསུངས་ཀྱང་། དྲན་པ་ཉེར་བཞག་སོགས་ཀྱི་གོ་རིམ་བཞིན་དུ་ངེས་པར་འབྱེད་
པའི་ཆ་དང་མཐུན་པ་དང་། མཐོང་བ་དང་། སྒོམ་པའི་ལམ་རྗོད་པར་བྱེད་པ་དང་། ཞེས་
སོགས་དང་། དེའི་ཕྱིར་ན། མངོན་རྟོགས་རྒྱན་གྱི་སྐབས་དང་པོ་དྲུག་པོ་རེ་རེའི་ནང་སྦྱོར་
མཐོང་སྒོམ་གསུམ་བསྟན་པ་ཡིན་ནོ། །དེའི་ཟློས་སྐྱོན་མེད་ཚུལ་གཞན་ཡང་ཅུང་ཟད་བརྗོད་
པར། སྐབས་དང་པོ་གསུམ་དུ་ཤེས་བྱ་མཁྱེན་གསུམ་གྱི་རང་བཞིན་གཏན་ལ་ཕབ་པ་དེ།
ཐོས་བསམ་གྱི་ཤེས་ནས་སྒོམ་བྱུང་གིས་ངེས་པ་དང་། དེ་གོམས་པ་ལས་མངོན་སུམ་དུ་
མཐོང་བ་དང་། མཐོང་ཟིན་གོམས་པར་བྱེད་པ་གསུམ་དགོས་པ་དང་། གཏན་ལ་དབབ་
བྱའི་གཞི་གསུམ་སོ་སོ་ཡིན་པས་ཀྱང་ཟློས་སྐྱོན་མེད་པ་ཤེས་སླ། སངས་རྒྱས་ཀྱི་གོ་འཕང་
འཐོབ་པ་ལ་སྒོམ་ཚུལ་མི་འདྲ་བ་དུ་མ་ཞིག་དགོས་པས། སྐབས་ཕྱི་མ་གསུམ་གྱིས་ཀྱང་
བསྡུས་ནས་སྒོམ་པ་དང་། ཏིང་ངེ་འཛིན་གྱི་རྩལ་སྦྱོང་བའི་ཆེད་དུ་གོ་རིམ་དཀྲུགས་ཏེ་ཐོད་



879
གསེར་ཕྲེང་དཀའ་གནད།
རྒལ་ལམ་སྤེལ་ནས་སྒོམ་པ་དང་། གོ་རིམ་མཐར་ཆགས་སུ་སྒོམ་པ་སོགས་སྒོམ་ཚུལ་དུ་
མ་ཞིག་གསུངས་པས། སྒོམ་ཚུལ་དེ་དག་ཀྱང་སྔ་མ་དོར་ནས་ཕྱི་མ་སྒོམ་པ་ལྟ་བུ་མ་ཡིན་
པར་རང་རང་སྒོམ་པ་ནས་རྒྱུན་མཐའི་སྔ་ལོག་བར་དུ་སྒོམ་པ་ཤེས་པའི་ཆེད་དུ་སྐབས་ཕྱི་
མ་གསུམ་པོ་རེ་རེའི་ནང་དུའང་སྦྱོར་མཐོང་སྒོམ་གསུམ་གསུམ་བསྟན་པ་ཟློས་པའི་སྐྱོན་མེད་
པར་མ་ཟད་དགོས་པའང་ཡོད་པས། མངོན་རྟོགས་རྒྱན་གྱི་སྐབས་དང་པོ་དྲུག་གི་སྐབས་
སུ་སྦྱོར་མཐོང་སྒོམ་གསུམ་ཆ་ཚང་ཚར་དྲུག་བསྟན་པའི་དགོས་པ་དང་དེའི་རྒྱུ་མཚན་དང་།
བསྟན་ཚུལ་མི་འདྲ་བ་རྣམས་ཤེས་པ་ཤིན་ཏུ་གལ་ཆེའོ། །འགའ་ཞིག་གིས། བག་ལ་ཉལ་
ཀུན་འཇོམས་པ་དང་། །ཞེས་སོགས་གསུངས་པས། སྐབས་བཞི་པར་བཤད་པའི་སྦྱོར་
ལམ་དེ་ས་བརྒྱད་པའི་ཡེ་ཤེས་སུ་འདོད་པ་སོགས་མི་འཐད་དེ། དེ་ལྟར་ན་སྐབས་དང་པོའི་
སྦྱོར་ལམ་ཡང་སྦྱོར་ལམ་དངོས་མ་ཡིན་པར་ཐལ། ཏིང་འཛིན་རྣམ་པར་མི་རྟོག་པ། །ཞེས་
སོགས་ཀྱི་ཏིང་ངེ་འཛིན་དེ་དཔའ་བར་འགྲོ་བའི་ཏིང་ངེ་འཛིན་ཡིན་ལ། ཏིང་ངེ་འཛིན་དེའི་
རྩལ་ས་བརྒྱད་པ་ནས་རྫོགས་པ་འདིའི་བཤད་བྱ་རྩ་བའི་མདོ་ནས་གསུངས་པ་དང་། ཏིང་
ངེ་འཛིན་དེ་ཐོབ་པ་ལ་ས་བཅུ་པ་ཐོབ་དགོས་ཏེ། དེ་མ་ཐོབ་པར་གསུང་རབ་ཀྱི་དགོངས་
པ་རང་དབང་དུ་འགྲེལ་མི་ཐུབ་པ་རིགས་པ་དྲུག་ཅུ་པའི་འགྲེལ་པར་དཔལ་ལྡན་ཟླ་བ་གྲགས་
པས་བཤད་པ་དེའི་ཕྱིར། ལུང་སྟོན་པ་དང་རློམ་པ་ཟད། །ཅེས་སོགས་གསུངས་པའི་ཕྱིར་
དང་། དེར་མ་ཟད་སྐབས་བཞི་པར་ཐར་པ་ཆ་མཐུན་རྒྱུད་ལ་སྐྱེ་ཚུལ་བཤད་ནས་དེའི་འོག་
ཏུ་སྦྱོར་མཐོང་སོགས་མི་བཤད་པར་བརྒལ་ཏེ་ས་བརྒྱད་པ་བཤད་ན་ནི་འབྲེལ་མེད་དུ་འགྱུར་
བ་དང་། སྦྱོར་མཐོང་སྒོམ་གསུམ་གྱི་ཕྱིར་མི་ལྡོག་པའི་རྟགས་མདོར་བསྟན་རྒྱས་བཤད་
གཉིས་ཀྱི་སྒོ་ནས་བསྟན་པ་རྣམས་མི་འཐད་པར་འགྱུར་པའི་ཕྱིར་རོ། །མང་དོགས་ནས་
དེ་ཙམ་ལས་མ་བྲིས། རྒྱས་པར་ནི་རྒྱན་གྱི་འགྲེལ་པ་ཉེར་གཅིག་དང་ལེགས་བཤད་གསེར་
ཕྲེང་ལས་ཤེས་པར་བྱའོ། །



གསེར་ཕྲེང་དཀའ་གནད།
s73
གསེར་ཕྲེང་ལས། གཉིས་པ་ལ་གསུམ། དམིགས་རྣམ་རྒྱུ་གསུམ་དང་། མཚུངས་
ལྡན་གྱི་རྟོག་པ་དང་། ཡོངས་འཛིན་དགེ་བཤེས་ཀྱི་ཁྱད་པར་རྒྱས་པར་བཤད་པའོ། །དང་
པོ་ལ་གསུམ། སྤྱིའི་མཚམས་སྦྱར་བ། སོ་སོའི་དབྱེ་བ་བཤད་པ། བརྗོད་ཚུལ་ལ་རྩོད་པ་
སྤང་པའོ། །དང་པོ་ནི། དམིགས་པ་དང་ཞེས་སོགས་སོ། །འདི་ཡོང་འགྲེལ་པ་ལས། དམིགས་
པ་དང་རྣམ་པའི་ཁྱད་པར་ཇི་ལྟ་བུ་ཡིན་ཞེ་ན། ཞེས་པ་ནས་ཚིགས་སུ་བཅད་པ་བདུན་གྱིས་
བཤད་དེ། ཞེས་པའི་མཚམས་སྦྱོར་འདི་དང་། དེ་ཉིད་ལས། འོག་ཏུ། གལ་ཏེ་ཆོས་
དབྱིངས་ཁོ་ན་འཕགས་པའི་ཆོས། ཞེས་པ་ནས་མ་ཡིན་ནོ་སྙམ་པའི་སྐྱེ་བོ་བློ་དམན་པའི་
ངོར་དོགས་པ་བསུ་ནས་པར་སྐབས་ཀྱི་ཚིགས་སུ་བཅད་པ། ཞེས་པའི་མཚམས་སྦྱོར་གཉིས་
བཤད་པ་ཡོངས་སུ་རྫོགས་པ་དང་། བཤད་པ་ལ་འཇུག་པའི་མཚམས་སྦྱོར་གཉིས་ཀ་ཡིན་
ལ༑ དེ་ཉིད་ལས་གོང་དུ་དེ་ལྟར་བསྡུས་པའི་དོན་ཀུན་བསྟན་ནས་ཞེས་པ་ནས་རྣམ་པར་
བཤད་པའི་སྒོ་ནས་བཤད་པར་བཞེད་དེ། སེམས་བསྐྱེད་པ་རང་གི་ངོ་བོ་དམིགས་པ་དང་
བཅས་པ་དང་། ཞེས་པའི་མཚམས་སྦྱར། དྲི་བས་ལན་འདྲེན་པའི་མཚམས་སྦྱོར་ཡོད་
པ་ལས་འདི་ལ་ནི་དང་པོ་གཉིས་ཚང་ལ། ཕྱི་མ་ནི་རིགས་དང་དམིགས་རྣམ་གྱི་མཚམས་
སྦྱོར་ལྟ་བུའོ། །ཞེས་གསུངས་པའི་ཕྱིར། གོང་དུ་གལ་ཏེ། ཞེས་པ་ནས། དོགས་པ་བསུ་
ནས་པར་སྐབས་ཀྱི་ཚིགས་སུ་བཅད་པ། ཞེས་པའི་མཚམས་སྦྱོར་གྱི་དྲི་བ་དང་། ཞེས་
བྱ་བའི་ལན་ཞིག་ཀྱང་གཟིགས་མོད་ཀྱི། སླ་ཆོས་ཉིད་དུ་འཇིག་རྟེན་པའི་དངགས་ཀྱིས་ལམ་
གཞན་དུ། ཞེས་པ་ལན་དངོས་སོ། །གོང་དུ་གསེར་ཕྲེང་ལས། ལྟ་བུའོ་ཞེས་མཚན་གཞི་
ངོས་བཟུང་བས་གཞན་ཡང་ཡོད་པར་ཤེས་པར་བྱ། དེ་དག་ནི་རྩ་བའི་ཁོངས་ན་གནས་
པ་རྣམས་བསུ་པ་ཡིན་ནོ། །དམིགས་པ་མི་རྟག་ལ་སོགས་པ། །ཞེས་པ་ནས་ཆུང་དང་འབྲིང་
དང་ཆེན་པོ་ཡིན། །ཞེས་པའི་བར་གྱི་ཚིགས་སུ་བཅད་པ་བདུན་གྱིས་སྦྱོར་ལམ་དྲོད་སོགས་
བཅུ་གཉིས་ཀྱི་དམིགས་རྣམ་སོ་སོའི་ཁྱད་པར་བསྟན་པར་ཐལ། སྔར་གྱི་མཚམས་སྦྱོར་



874
གསེར་ཕྲེང་དཀའ་གནད།
གྱི་གཞུང་གིས་བསྟན་པའི་དྲི་ལན་དེའི་ཕྱིར། ཞེས་དང་། དྲོད་སོགས་བཞི་པོ་རེ་རེས་ཐེག་
པ་གསུམ་ཆར་གྱི་རྟོགས་རིགས་ཚང་བ་འཐོབ་པའི་རྒྱུ་མི་བྱེད་པར་ཐལ། ཐེག་ཆེན་སྦྱོར་
ལམ་དྲོད་ཆུང་ངུའི་དམིགས་རྣམ་བསྟན་པའི་སྐབས་སུ། ཐེག་པ་གསུམ་ཅར་འཐོབ་པའི་
རྒྱུ༑ ༑ཞེས་གསུངས་པ་མ་གཏོགས་སྦྱོར་ལམ་གཞན་རྣམས་ཀྱི་དམིགས་རྣམ་སོགས་བསྟན་
པའི་སྐབས་སུ་གསལ་ཁ་མ་བྱུང་བའི་ཕྱིར་དང་། གསེར་ཕྲེང་ལས། ཉན་ཐོས་ཀྱི་ས་ལ་
སློབ་པར་འདོད་པས་ཀྱང་ཡུམ་འདི་ཉན་པར་བྱ། ཞེས་སོགས་དྲོད་ཆུང་ངུའི་དམིགས་རྣམ་
ཐད་དུ་དྲངས་ལ་སྦྱོར་ལམ་གཞན་གྱི་དམིགས་རྣམ་གསུངས་པའི་སྐབས་རྣམས་སུ་མ་དྲངས་
པའི་རྒྱུ་མཚན་ཡོད་པའི་ཕྱིར། དོགས་པའོ། །
གསེང་ཕྲེང་ལས། གསུམ་པ་ལ་གཉིས། རྩོད་པ་དང་། ལན་ནོ། །དང་པོ་ནི། ཀུ་
ལན་ཏ་འདི་ལྟར་འཆད་དེ། དམིགས་པ་ཞེས་བྱ་བ་ལ་སོགས་པ་ཐམས་ཅད་དུ་ཆོས་ཅན་
ཡང་བསྟན་པར་རིགས་པ་མ་ཡིན་ནམ། དེ་ཆོས་ཙམ་དུ་རྟེན་མེད་པ་ཉིད་ཀྱིས་སྒོམ་པ་ནི་
མི་རིགས་ཤེ་ན། ཞེས་པའི་རྩོད་པ་བཀོད་ནས། ལན་ལ་གཉིས་ལས། དང་པོ་ནི། དམིགས་
པ་མི་རྟག་ལ་སོགས་པ། བདེན་པའི་རྟེན་ཅན་ཞེས་བྱ་བ་ལ་ཆོས་དང་ཆོས་ཅན་བརྗོད་པས་
ཞེས་པ་ནས། ཆོས་ཅན་རྟོགས་པས་རྒོལ་བ་འདི་ནི་ཅིར་ཡང་མི་རུང་ངོ༌། །ཞེས་གསུངས།
གསེར་ཕྲེང་ལས། གསུམ་པ་ལ་གཉིས། རྩོད་པ་དང་། ལན་ནོ། དང་པོ་ནི། དེ་
ཡི་ནི། །རྣམ་པ་མངོན་ཞེན་ལ་སོགས་འགོག །ཞེས་པ་ནས་ཆུང་དང་འབྲིང་དང་ཆེན་པོ་
ཡིན། །ཞེས་པའི་པར་བློ་ཀ་ཕྱེད་དང་བདུན་གྱིས་སྦྱོར་ལམ་དྲོད་འབྲིང་སོགས་བཅུ་གཅིག་
གི་དམིགས་རྣམ་བརྗོད་ཚུལ་ཕྱིན་ཅི་ལོག་ཏུ་འགྱུར་ཏེ། དམིགས་པ་མི་རྟག་ལ་སོགས་པ།།
བདེན་པའི་རྟེན་ཅན། ཞེས་པའི་སྐབས་སུ་དམིགས་པ་ཆོས་ཅན་དང་རྣམ་པ་ཆོས་བརྗོད་
ཀྱི་སྒྲས་བརྗོད་པ་ལྟར་བརྗོད་དགོས་པ་ལས་དམིགས་རྣམ་གཉིས་ཀ་ཆོས་བརྗོད་ཀྱི་སྒྲ་ཁོ་ནས་
བརྗོད་པའི་ཕྱིར། ཞེས་བརྗོད་ཚུལ་ལ་རྩོད་པ་ནི། གསེར་ཕྲེང་ལས། དེ་ན་དམ་པའི་དོན་



གསེར་ཕྲེང་དཀའ་གནད།
875
ནི་འདི་ཡིན་ཏེ། དེ་ལ་སྐབས་འདིའི་དམིགས་པ་ནི། ཞེས་པ་ནས་ཡང་ཆོས་བརྗོད་པས་
བརྗོད་པའི་ཕྱིར་ཞེ་ན། ཞེས་གསུངས། འདིའི་ལན་ལ་གཉིས་ལས། ལན་དང་པོ་སྒྲ་གཉིས་
བརྗོད་བྱ་ཐ་དད་མེད་པའི་ལན་ནི། གསེར་ཕྲེང་ལས། དང་པོ་ནི། དམིགས་པ་གང་ཡིན་
ཆོས་ཀྱི་ཁྱད་པར་དུ་བྱས་པ་ཅན་གྱི་ཆོས་ཅན་དང་། རྣམ་པ་རྣམས་ཆོས་ཅན་གྱི་ཁྱད་པར་
དུ་བྱས་པ་ཅན་གྱི་ཆོས་བརྗོད་པར་རིགས་ན་ཡང་། དམིགས་པ་མི་རྟག་ལ་སོགས་པ། །བདེན་
པའི་རྟེན་ཅན་ཞེས་པ་ལ་ཆོས་ཅན་བདེན་བཞི་སྒྲས་ཟིན་པར་བརྗོད་པས་མ་གཏོགས་ཞེས་
སྦྱར་གྱི། ཀུ་ལན་ཏུ་ལྟར་དེར་ཆོས་དང་ཆོས་ཅན་ཡོད་པས་མ་གཏོགས་ཞེས་མི་བརྗོད་དེ།
ཞེས་པ་ནས་འདིར་ཆོས་དང་ཆོས་ཅན་བརྗོད་པའི་སྒྲ་གཉིས་ཀྱི་རྣམ་གཞག་ཅུང་ཟད་ཅིག་
དཔྱད་པར་བྱའོ། །ཞེས་གསུངས། སྒྲ་དེ་གཉིས་ཀྱི་རྣམ་གཞག་བརྡ་སྦྱར་བའི་དུས་དང་།
བརྡ་སྦྱར་བའི་དགོས་པ་དང་། གང་ལ་བརྡ་སྦྱར་བའི་ཡུལ་དང་། བརྡ་སྦྱར་ཚུལ་དང་
བཞི། ཆོས་བརྗོད་ཀྱི་སྒྲ་དང་ཆོས་ཅན་བརྗོད་པའི་གཉིས་ལ་དཔྱད་ཚུལ་ནི། གསེར་ཕྲེང་
ལས། སྤྱིར་བརྡ་རྣམས་ཉན་པ་པོའི་ཤེས་འདོད་དང་རྗེས་མཐུན་པར་འཆད་པ་པོའི་བརྗོད་
ཀྱིས། ཞེས་པ་ནས་ཐ་དད་དོན་བཞིན་སྒྲུབ་པར་བྱེད། །ཅེས་སོ། །ཞེས་དང་། གཉིས་
ཀས་གཅིག་གཅིག་བརྗོད་མོད་ཀྱི། །ཞེས་སོགས་དང༌། ཁྱད་པར་གཞན་ནི་སྤོང་བ་དང་།།
ཞེས་སོགས་དྲན་པར་བྱའོ། །གོང་གི་ལན་གཉིས་པ་དོན་གྱི་ཤུགས་ཀྱིས་ཆོས་ཅན་གོ་བའི་
ལན་ནི། རྣམ་པ་མངོན་ཞེན་ལ་སོགས་འགོག །ཞེས་སོགས་ཀྱི་ཆོས་ཅན་བདེན་བཞི་ལ་
བདེན་ཞེན་སོགས་བཀག་པའི་དམིགས་རྣམ་དྲོད་ཆུང་ངུའི་སྐབས་སུ་དངོས་སུ་གསུངས་པའི་
ཤུགས་ལ་སྦྱོར་ལམ་གཞན་རྣམས་ཀྱི་དམིགས་རྣམ་གཞི་བདེན་པ་བཞི་དང་འབྲེལ་བ་ཤུགས་
ལ་འཕངས་པའི་ཕྱིར་ཞེས་པ་ནི། གསེར་ཕྲེང་ལས། ལན་གཉིས་པ་ནི། ལན་གྱི་རྣམ་པ་
གཅིག་ཏུ་ན། ཞེས་པ་ནས་སྒྲས་མ་ཟིན་ཀྱང་ཆུང་ངུའི་དམིགས་རྣམ་དང་ཕྱི་མ་རྣམས་ཁྱད་
མེད་པས་བདེན་བཞི་དམིགས་པ་ཡིན་པར་ཤེས་པར་བྱའོ། །ཞེས་གསུངས་པའི་ཕྱིར། ཀུ་



ss
གསེར་ཕྲེང་དཀའ་གནད།
ལན་ཏས་གསེར་གླིང་པ། ཁྱད་གཞི་མེད་པའི་ཁྱད་ཆོས་བསྒོམ་རིགས་པར་ཐལ། མངོན་
རྟོགས་རྒྱན་ལས། སྦྱོར་ལམ་གྱི་དམིགས་རྣམ་བསྟན་པ་ན་སྦྱོར་ལམ་ཆུང་ངུ་མ་གཏོགས་
ཆོས་ཅན་བདེན་བཞི་མ་བསྟན་པར་དེ་དག་གི་ཁྱད་ཆོས་ཙམ་བསྟན་པའི་ཕྱིར། ཞེས་པའི་
རྩོད་པའི་ལན་དུ། ཤིང་ཞེས་དང་ཤིང་ཉིད་ཅེས་བརྗོད་པ་གཉིས་ཀས་ཀྱང་ཤིང་བརྗོད་པ་
དང་འདྲ་བའི་ལན་དང་། རི་བོང་གི་རྭ་དང་འདྲ་བར་དགག་སྒྲུབ་ཀྱིས་སྟོང་པའི་ལན་གཉིས་
འདེབས་དགོས་པར་འདོད་པ་སོགས་གསེར་ཕྲེང་ལས་ཤེས་པར་བྱའོ། །འདིར་མང་དོགས་
ནས་མ་བྲིས་སོ། །
གསེར་ཕྲེང་ལས། སྤྱིར་བརྡ་རྣམས་ཉན་པ་པོའི་ཤེས་འདོད་དང་རྗེས་སུ་མཐུན་
པར་འཆད་པ་པོའི་བརྗོད་འདོད་ཀྱིས་ཀུན་ནས་བསླང་སྟེ་དགོས་པ་འགའ་ཞིག་གི་ཕྱིར་དུ་
སྦྱོར་བ་ཡིན་ལ། ཞེས་དང་། དེ་ལྟར་ན་སྤོང་བ་དང་མི་སྤོང་བ་བློ་ཡུལ་དུ་སྣང་གི་དོན་
གྱིས་སྟེང་ན་མེད་དོ། །ཉན་པ་པོའི་ཤེས་འདོད་འདི་ཞུགས་པའི་དུས་སུ་འཆད་པ་པོས་བརྡ་
འདི་སྦྱོར་ལ་དེས་ཀྱང་བློ་ཡུལ་དུ་འདི་ལྟར་གོ་བར་བྱེད་ཅེས་པའི་ཚུལ་འདི་ནི། ཁྱད་པར་
གཞན་ནི་སྤོང་བ་དང་། །མི་སྤོང་བ་དག་དེ་གཉིས་ཀྱི། །བརྡ་ཡི་བྱེ་བྲག་རྟོགས་པ་པོའི།།
འདོད་པའི་རྗེས་སུ་བྱེད་པའི་གཞི། །ཞེས་པའི་རང་འགྲེལ་དུ་གསུངས་པའི་དགོངས་པ་སྟེ་
གངས་ཅན་པ་གཞན་ནི་འདི་ལ་དེའི་བར་དུ་བློ་ཁ་མ་ཕྱོགས་པར་སྣང་ངོ༌། །ཞེས་གསུངས།
དེ་ཡང་བུམ་པ་བརྗོད་འདོད་ཀྱིས་ཀ་བ་ཞེས་བརྗོད་ན། ཀ་བ་ཞེས་བརྗོད་ཀྱང་ཀ་བ་མི་བརྗོད་
པར་བུམ་པ་བརྗོད་པ་དང་། ནོག་དང་ལྐོག་ཤལ་འདུས་པའི་གོང་བུ་རྟ་མིན་ཙམ་ཤེས་འདོད་
ཞུགས་པ་ལ། གོང་བུ་དེ་རྟ་མིན་ཞེས་བརྗོད་པ་ན་ཉན་པ་པོའི་བློ་ཡུལ་དུ་མ་ཧེ་མིན་པ་སོགས་
ཀྱི་ལྡོག་པ་གཞན་གྱི་རྟེན་དུ་མི་རུང་པར་རྟ་བཅད་པའི་ལྡོག་པ་ཙམ་འཕངས་ལ། ཙམ་སྒྲ་
མེད་ན་ལྡོག་པ་གཞན་གྱི་རྟེན་དུ་ཡང་འཕེན་ནོ། །སྒྲ་ནི་བརྗོད་འདོད་རྗེས་འབྲང་ཕྱིར། །སྒྲ་
ནི་ཉན་འདོད་རྗེས་འབྲང་ཕྱིར། །ཞེས་སྦྱར་ནའང་རུང་ངམ་སྙམ། །མ་བརྗོད་ན་ཡང་



གསེར་ཕྲེང་དཀའ་གནད།
sc7
འདོད་པས་ཁྱབ། ཅེས་སོ། །དེ་དག་དང་འཇུག་ཚུལ་མཚུངས་པའི་རྟོག་པའི་འཛིན་ཚུལ་
ལའང་ཞིབ་ཆ་དང་། ཀུན་སློང་གི་རྟོག་པ་མེད་པ་ལ། ཐུགས་དགོངས་དང་གདུལ་བྱའི་
གོ་ཚོད་གཉིས་ཀྱི་དབང་གིས་ཡིན་པ་ནི། དཔེར་ན། རྒྱལ་པོ་གཟུགས་ཅན་སྙིང་པོ་ལ་གདམས་
པའི་མདོ་ལས། རྒྱལ་པོ་ཆེན་པོ། གཟུགས་ལ་སྐྱེ་བ་ཡང་ཡོད། འཇིག་པ་ཡང་ཡོད། དེའི་
སྐྱེ་བ་དང་། འཇིག་པ་ཡང་ཤེས་པར་བྱའོ། །ཞེས་པའི་མདོ་དང་། ཤམ་ཐབས་ཟླུམ་
པོར་བགོ་བ་ལ་བསླབ་པར་བྱའོ། །ཞེས་པའི་མདོ་གཉིས་ཀྱི་སྔ་མ་རང་འཛིན་རྟོག་པའི་ཞེན་
གཞིར་རང་མཚན་གྱིས་གྲུབ་པ་བསྟན་ལ་མདོ་ཕྱི་མས་མ་བསྟན་པ་བཞིན་ནོ། །གཞན་ཡང་།
བྱང་ས་ལས། གཞན་དབང་ཁྱད་པར་གསུམ་ལྡན་དུ་གསུངས་པའི་ཁྱད་པར་ཐ་མ་བརྗོད་
དུ་མེད་པའི་དངོས་པོའི་དོན། དོན་དམ་པར་སྒྲ་རྟོག་གི་ཡུལ་མ་ཡིན་པ་ལ་བྱེད་དགོས་ལ།
གཞན་དུ་ན། བརྡ་གཅིག་གིས་ཡུལ་གྱི་ཁྱད་པར་ཀུན་བློར་འཕེན་ནུས་པར་ཐལ་བའི་ཕྱིར།
འོ་ན། སངས་རྒྱས་ཀྱི་གསུང་གིས་ཀྱང་འཕེན་མི་ཐུབ་བམ་ཞེ་ན། སངས་རྒྱས་ཀྱི་གསུང་
གཅིག་གིས་གདུལ་བྱའི་བློར་ཁྱད་པར་ཀུན་མཉམ་དུ་མི་འཕེན་པས་དཔྱད་པར་བྱའོ། །གསུང་
གཅིག་ཉིད་དུ་གསུངས་ན་ཡང་། །དུ་མ་ཉིད་དུ་སོ་སོར་གོ །ཞེས་གསུངས་པའི་ཕྱིར། ཞེ་
ན༑ འགྲེལ་པ་དོན་གསལ་ལས། ལ་ལ་ལས་དོན་གཞན་ལས་ཚིག །གཞན་ལས་རྣམ་
གྲངས་མིང་གིས་ཏེ། །ཞེས་སོགས་ལས་ཤེས་པར་བྱ་ལ། དབུ་མ་ལ་འཇུག་པར་སེམས་
ཙམ་པའི་འདོད་པ་བརྗོད་པའི་སྐབས་སུ། ཡོད་དང་སྤྲོས་ཀུན་ཡུལ་མིན་རང་བཞིན་ཡོད།།
ཅེས་ཁྱད་ཆོས་གསུམ་གསུངས་པ་ལས་ཀྱང་ཤེས་པར་བྱའོ། །སྤྱིར་སྒྲ་བྱས་པ་ཡིན་ཞེས་
བརྗོད་པ་དང་སྒྲ་གཅིག་བུ་དམིགས་ཀྱིས་བཀར་ཏེ་བྱས་པ་ཡིན་མིན་དྲིས་པ་ལ་བྱས་པ་ཡིན་
ཞེས་བརྗོད་པའི་སྒྲ་གཉིས་ཁྱད་པར་གཞན་མི་སྤོང་པ་དང་སྤོང་པའི་ཁྱད་པར་བརྗོད་འདོད་
ཀྱི་དབང་གིས་ཡིན་པ་ལས་སྒྲའི་ངོས་ནས་འབྱེད་དཀའ་བར་སྣང་ངོ༌། །བརྗོད་པ་པོ་ལ་
བརྗོད་འདོད་ཡོད་ཀྱང་བརྗོད་ཡུལ་ལ་གོ་འདོད་མེད་ན་ཇི་ལྟར་ཡིན་དཔྱད་པར་བྱ། དེའི་



scs
གསེར་ཕྲེང་དཀའ་གནད།
ཚེ་སྒྲ་དེ་ཡི་བརྗོད་བྱ་ངག་གང་ཡིན་ཡང་དཔྱད། སྤང་བྱ་རྟོག་པ་ལ། མཛོད་ལས། རྟོག་
དང་དཔྱོད་པ་རྩིང་ཞིབ་ཉིད། །ཅེས་པ་ལྟར་རྩིང་པའི་རྣམ་ཅན་གྱི་ཤེས་པ་དང༌། དབུས་
མཐའ་ལས། ཡང་དག་མ་ཡིན་ཀུན་རྟོག་ནི། །སེམས་དང་སེམས་བྱུང་ཁམས་གསུམ་
པ༑ ༑ཞེས་གཉིས་སྣང་ཅན་གྱི་ཤེས་པ་རྟོག་པར་བཤད་པ་དང་། རྣམ་འགྲེལ་ལས། ཤེས་
གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པ་ཡིན། །ཞེས་མིང་དོན་འདྲེས་རུང་དུ་འཛིན་
པའི་ཤེས་པ་རྟོག་པར་བཤད་པ་དང་གསུམ་ཡོད་པ་ལས་འདིར་ནི་ཕྱི་མ་ལྟར་ཡིན་ཏེ། གསེར་
ཕྲེང་ལས། འདྲེས་རུང་འཛིན་པ་ལ་ནི་ཀུན་རྟོག་གིས་ཁྱབ་ལ་དེ་ལ་ནི་དེས་མ་ཁྱབ་པས་འདྲེས་
རུང་འཛིན་པའི་ཀུན་རྟོག་ལ་བྱའི་དེ་དང་བྲལ་བའི་ཀུན་རྟོག་ལ་མི་བྱའོ། །ཞེས་གསུངས་
པའི་ཕྱིར། དང་པོ་གཉིས་པོ་རེ་རེ་ལ་རྟོག་བཅས་རྟོག་མེད་གཉིས་གཉིས་དང་། ཚད་མ་
ཚད་མིན་གཉིས་གཉིས་ཡོད་པས་སོ། །དེར་བསྟན་སྤང་བྱ་རྟོག་པ་སོ་དྲུག་ལྟ་བུའི་དགག་
རྟོག་དང་སྒྲུབ་རྟོག་གི་ཁྱད་པར་རང་གི་དམིགས་ཡུལ་འཆར་བ་དགག་བྱ་གཞན་བཀག་པ་
ལ་ལྟོས་མི་ལྟོས་ཀྱི་སྒོ་ནས་འཇོག་ལ། གཞལ་བྱ་ཅན་གྱི་རྟོག་པ་ལ་རང་གི་འཛིན་སྟངས་
ཀྱི་ཡུལ་གྱི་རྣམ་པ་འཆར་བ་ལ་ཞེས་སྦྱར་རོ། །གཉིས་སྣང་ལ་ཡུལ་ཡུལ་ཅན་གྱི་གཉིས་
སྣང་དང་། ཀུན་རྫོབ་ཀྱི་གཉིས་སྣང་དང་། དགག་བྱའི་གཉིས་སྣང་དང་གསུམ། གཉིས་
སྣང་ནུབ་པ་ལ་ཡང་དེ་དག་གསུམ་ནུབ་པ་གསུམ། དེ་བཞིན་གཉིས་སྣང་དང་བཅས་མ་
བྱས་དང་། སྤྲོས་བཅས་སྤྲོས་བྲལ། དེ་དག་ཀྱང་ཡུལ་དང་ཡུལ་ཅན་ལ་སྦྱར་ཚུལ་མང་
པོ་ཡོད། དཔེར་ན། མདོ་ལས་སྟོང་པ་ཉིད་ཁྱད་ཆོས་ལྔ་ལྡན་དུ་བཤད་པ་ན། ཟབ་ཞི་
སྤྲོས་བྲལ་འོད་གསལ་འདུས་མ་བྱས། །ཞེས་གསུངས་ལ། དབུ་མ་ལ་འཇུག་པ་ལས། སྤྲོས་
དང་བཅས་པར་སྟོང་པ་ཉིད། །བཅུ་དྲུག་བཤད་ནས་མདོར་བསྡུས་ཏེ། །ཞེས་སྟོང་པ་ཉིད་
བཅུ་དྲུག་སྤྲོས་བཅས་སུ་གསུངས་ལ། དེའི་ཕྱིར་ན་སྤྲོས་བཅས་སྤྲོས་མེད་སྔར་གྱི་གཉིས་
སྣང་གསུམ་གྱི་སྟེང་ནས་དཔྱད་ན་དེ་ཙམ་གྱི་དཀའ་གནས་སུ་མི་སྣང་ངོ་། །དེ་ཡང་སྣང་



གསེར་ཕྲེང་དཀའ་གནད།
s79
ངོ་དང་ངེས་ངོ་སོ་སོར་མ་ཕྱེ་ན་ཤིན་ཏུ་དཀའ་གནས་སོ། །ད་དུང་ཡང་སྤྲོ་བྱ་མང་ཡང་
མང་དོགས་ནས་མ་བྲིས་སོ། །དེར་བསྟན་རྟོག་པ་སོ་དྲུག་དང་ཁམས་གསུམ་དུ་དབྱེ་ན་རྟོག་
པ་བརྒྱ་དང་བརྒྱད་པོ་རྣམས་ཀྱི་དམིགས་རྣམ་སོ་སོར་བཤད་ན་དགག་རྟོག་དང་སྒྲུབ་རྟོག་
གི་རྣམ་དབྱེ་ལ་ཤིན་ཏུ་གལ་ཆེ་རུང་མང་དོགས་ནས་མ་བྲིས། མུ་བརྩི་ཚུལ་ནི། གཟུང་
འཛིན་གྱི་རྟོག་པ་བཤད་པའི་ཞར་ལ་སྤྱི་སྐད་ལ་གྲགས་ཚོད་ཀྱི་གཟུང་འཛིན་བཤད་ནས་དེ་
ལ་མུ་རྩིས་བ་གསེར་ཕྲེང་ལས་གསུངས་ལ། དེའི་མུ་གཉིས་པ་ལ་སྐད་ཅིག་མ་གཅིག་གི་
ཡུན་ཚད་ཅན་གྱི་ཤེས་པ་ལོངས་སྤྱོད་པ་པོར་འཛིན་པའི་རྟོག་པ་གཞག་པ་ཡང་། གསེར་
ཕྲེང་ལས། གཉིས་པ་ནི། སྐད་ཅིག་མ་གཅིག་དང་ལྡན་པའི་རྣམ་པར་རིག་པའོ། །ཞེས་
དང་། དེའི་རྒྱུ་མཚན། མུ་གཉིས་པ་ནི་རྗེས་སུ་སྐྱེས་པའི་ངེས་ཤེས་ཀྱིས་ཡུལ་དུ་མ་བྱས་
པ་ཡིན་ལ། །ཞེས་གསུངས་པའི་ཕྱིར་དང་། འོ་ན་མུ་གཉིས་པ་ལ་ཡང་མཚུངས་ཤེ་ན།
སྐད་ཅིག་མ་སོ་སྐྱེས་ངེས་མི་ནུས་ལ་རྒྱུན་འཛིན་ནུས་པས་མི་མཚུངས་སོ་ཞེས་སོ། །དེ་དག་
ལས་འཕྲོས། ཕྱི་དོན་མེད་པར་འདོད་པའི་ལུགས་ལ། སྐད་ཅིག་མ་གཅིག་གི་ཡུན་ཚད་
ཅན་གྱི་ཤེས་པ་རང་འཛིན་ཚད་མ་དང་རྫས་གཅིག་ཡིན་མིན་དང་། སོ་སོ་སྐྱེ་བོའི་རྒྱུད་
ལ་སྔོན་པོ་སྐད་ཅིག་དང་པོ་རྟོགས་པའི་མིག་ཤེས་ཚད་མ་ཡོད་མེད་སོགས་ལས་དང་པོ་པ་
རྣམས་ཀྱིས་དཔྱད་ན་རིགས་པ་ལ་ཕན་སྲིད། གཟུང་འཛིན་གྱི་རྟོག་པ་བཤད་པའི་ཞར་ལ་
སྤྱི་སྐད་ལ་གྲགས་པའི་གཟུང་འཛིན་བཤད་ནས་དེ་ལ་མུ་བཞི་རྩིས་པ་ཡིན་མོད། སྤྱིར་ཀུན་
བྱང་གཟུང་རྟོག་རེ་རེར་དགུ་དགུ་དང་སྐབས་དང་པོར་བཤད་པ་ནི་ཐེག་ཆེན་པས་ཞེན་པ་
སྤོང་པའི་དབང་དུ་བྱས་པ་དང་། སྐབས་ལྔ་པར་ཀུན་བྱང་གཟུང་རྟོག་བཤད་པ་ཉན་རང་
དང་ཐུན་མོང་པའི་ཞེན་པ་སྤོང་པའི་དབང་དུ་བྱས་པ་ཡིན་ཞེས་བཤད་ན་རུང་ངམ་དཔྱད།
གསེར་ཕྲེང་ལས། རྟོག་པ་འདི་གཉིས་ཀྱི་ཡུལ་ལ་འཛིན་པ་དེ་གཉིས་གང་ཡང་མིན་པ་དུ་
མ་སྣང་བའི་ཕྱིར་རོ། །ཞེས་དང་། རྣམ་བཤད་སྙིང་པོའི་རྒྱན་ལས། དེ་གཉིས་དམིགས་



880
གསེར་ཕྲེང་དཀའ་གནད།
པའི་སྒོ་ནས་འབྱེད་ན་ནི་ཧ་ཅང་ཐལ་བར་འགྱུར་རོ། །ཞེས་སོ། །འོ་ན། གསེར་ཕྲེང་
ལས། བརྟག་བྱ་ལ་གཟུང་འཛིན་གཉིས་སུ་ངེས་པས་དེ་ལ་རྟོག་པ་ཡང་གཉིས་ཡིན་ལ། ཞེས་
དང་། འཛིན་པར་ཞེན་པའི་ཡུལ་ལ་ཡང་རྫས་བཏགས་སུ་ངེས་པས་དེའི་ཡུལ་ཅན་གྱི་རྟོག་
པ་གཉིས་སུ་གྲངས་ངེས་སོ། །ཞེས་གསུངས་པའི་ཕྱིར་ན། གོང་དུ་རྟོག་པ་འདི་གཉིས་ཀྱི་
ཡུལ་ལ་འཛིན་པ་དེ་གཉིས་གང་ཡང་མིན་པ་དུ་མ་སྣང་བའི་ཕྱིར་རོ། །ཞེས་གསུངས་པ་
ཇི་ལྟར་ཡིན་སྙམ་པའི་དོགས་པའོ། །གཞན་ཡང་། རང་གི་དམིགས་ཡུལ་རྫས་འཛིན་
དང་བཏགས་འཛིན་ལ་དམིགས་པའི་སྒོ་ནས་འཛིན་རྟོག་གཉིས་ཀྱི་ཁྱད་པར་བཤད་ལ།
དམིགས་ཡུལ་དེ་གཉིས་འགལ་ལམ་མི་འགལ། སེམས་ཙམ་པའི་ལུགས་ལ། རྫས་བཏགས་
ཀྱི་དོན་བསྡུ་བ་ལས་གསུངས་པ་ལྟར་ལེགས་བཤད་སྙིང་པོར་བཀོད་པ་དང་། དབུ་མ་པའི་
ལུགས་ལ་རྫས་བཏགས་ཀྱི་དོན་གང་ཡིན་དཔྱད། རྟོག་པ་དེ་དག་གི་དམིགས་ཡུལ་ལ་རྟོག་
པ་ཡོད་མེད་འགྲེལ་པ་དོན་གསལ་སྐབས་ལྔ་པར་དངོས་པོ་ལ་མངོན་པར་ཞེན་པ། ཞེས་
གསུངས་པ་དེ་དོགས་གཞིར་གསུངས་པའི་ཕྱིར། །
གསེར་ཕྲེང་ལས། གསུམ་པ། ཡོངས་འཛིན་གྱི་ཁྱད་པར་ནི། དང་པོ་ནི། རྟོག་
པའི་འཇུག་ཐོགས་སུ། ཞེས་པ་ནས། དེ་ཡང་གདུལ་བྱ་རང་གི་རྒྱུད་ཀྱི་ཁྱད་པར་ལས་
ཡིན་གྱི་སངས་རྒྱས་ལ་ཉེ་རིང་ཡོད་པར་མིན་ཏེ། ཆུ་དྭངས་བ་དང་བརྣོགས་པ་ལ་ཟླ་གཟུགས་
འཆར་བ་དང་མི་འཆར་བ་བཞིན་ནོ། །དེ་ལྟར་བྱས་ན་ཡོངས་འཛིན་ཆོས་དེ་ལྟར་བསྟན་
པའི་སྣོད་དུ་རུང་བའི་རྒྱུད་དག་པ་ཉིད་ཡོངས་འཛིན་གྱི་ཁྱད་པར་རོ། །ཞེས་པའི་བར་བྱུང་།
ཆུ་དྭངས་བརྙོགས་ཀྱི་དཔེ་དེ་གཉིས། གསུང་གཅིག་ཉིད་དུ་གསུང་ན་ཡང་། །དུ་མ་ཉིད་
དུ་སོ་སོར་གོ །ཞེས་དང་། ལ་ལ་ལས་དོན་གཞན་ལས་ཚིག །ཅེས་དང་། བླ་མ་བྱིན་
བརླབས་ཆེ་དང་ཆུང་བ་དངོས་ལ་མ་ཡིན་རང་ལ་རག་ལས། ཞེས་པ་ལའང་སྦྱར་རུང་འདུག།
གསེར་ཕྲེང་ལས། ཁྱད་པར་གསུམ་ལྡན་གྱི་དགེ་བཤེས་ནི་ཡོངས་འཛིན་ཡིན་ནོ། །ཞེས་



གསེར་ཕྲེང་དཀའ་གནད།
ss1
གསུངས། ཁྱད་པར་གསུམ་ནི། སེམས་མི་འགོང་བ་ཉིད་ལ་སོགས། །ཞེས་སོགས་ཀྱི་
ཁྱད་པར་གསུམ། དེ་དག་གསུམ་ཕྱིའི་ཡོངས་འཛིན་གྱི་དབང་དུ་བྱས་ལ། འཛིན་ཚུལ་
གྱི་ཁྱད་པར་གསུམ་ནི། གསེར་ཕྲེང་ལས། འདིས་ནི་རྣམ་མཁྱེན་ལ་དམིགས་པའི་སེམས་
བསྐྱེད། ཆོས་རྣམས་མི་དམིགས་པར་རྟོགས་པའི་ཤེས་རབ། དགེ་རྩ་རྣམ་མཁྱེན་དུ་སྟོབ་
བའི་བསྔོ་བ་གསུམ་སྦྱོར་ལམ་པ་ལ་སྐྱེད་པའི་སྒོ་ནས་ཡོངས་སུ་འཛིན་ལ། ཞེས་གསུངས།
དེ་གསུམ་ནང་གི་ཡོངས་འཛིན་གྱིས་འཛིན་ཚུལ་ལ་སྦྱར་བ་ཡིན་ནམ་སྙམ། བྱང་སེམས་
སྦྱོར་ལམ་པ་སྲིད་ཞིའི་མཐར་ལྟུང་བ་འགོག་པའི་ཐེག་ཆེན་གྱི་སྦྱོར་ལམ་དེ། ཐེག་ཆེན་སྦྱོར་
ལམ་པའི་ནང་གི་ཡོངས་འཛིན་ཡིན་ཏེ། མངོན་རྟོགས་རྒྱན་ལས། ཤེས་པས་སྲིད་ལ་མི་
གནས་ཤིང་། །སྙིང་རྗེས་ཞི་ལ་མི་གནས་དང་། །ཞེས་སོགས་གསུངས་པའི་ཕྱིར། ཐེག་
པ་ཆེ་ཆུང་གི་ཕྱིའི་ཡོངས་འཛིན་ཡིན་པ་ཡོད་དེ། ཐེག་པ་ཆེ་ཆུང་གི་གང་ཟག་གཉིས་ཀ་
ལ་ཆོས་སྟོན་པའི་དགེ་བཤེས་ཡོད་པའི་ཕྱིར། དེ་གཉིས་ཀྱི་ནང་གི་ཡོངས་འཛིན་ཡིན་པ་
ཡོད་མེད་དཔྱད། སེམས་མི་འགོང་བ་ཉིད་ལ་སོགས། །ཞེས་སོགས་ཀྱིས་བསྟེན་བྱ་དགེ་
བའི་བཤེས་གཉེན་གྱི་མཚན་ཉིད། སངས་རྒྱས་རྣམས་ལ་ལྷག་པར་བྱས། །ཞེས་སོགས་
ཀྱིས་སྟེན་བྱེད་སློབ་མའི་མཚན་ཉིད། །ལམ་གྱི་རྣམ་པ་མ་ཚང་དང་། ཞེས་སོགས་ཀྱིས་
མ་རྟེན་པའི་ཉེས་དམིགས། །བླ་མ་སྐྱེ་ལ་སོགས་པ་དང་། །ཞེས་སོགས་ཀྱིས་བཤེས་གཉེན་
བསྟེན་པའི་ཕན་ཡོན་བསྟན་པ་རྣམས་ངེས་པར་བྱས་ནས་དགེ་བའི་བཤེས་གཉེན་ལ་སངས་
རྒྱས་དངོས་ཀྱི་འདུ་ཤེས་བྱེད་དགོས་པ་ནི། གོང་དུ་དེ་ཡང་གདུལ་བྱ་རང་གི་རྒྱུད་ཀྱི་ཁྱད་
པར་ལས་ཡིན་གྱི་སངས་རྒྱས་ལ་ཉེ་རིང་ཡོད་པར་མིན་ཏེ། ཞེས་གསུངས་པའི་ཕྱིར། མདོར་
བསྡུས་ན། ཆོས་གོས་སེར་པོ་ཡོད་པའི་དགེ་སློང་ཞིག་གིས་རང་གི་ཆོས་གོས་བློ་ལ་འཆར་
པ་ན་སེར་པོ་ཡིན་པ་དེ་འཆར་བ་བཞིན་དུ། དགེ་བའི་བཤེས་གཉེན་བློ་ལ་འཆར་བ་ན་སངས་
རྒྱས་ཡིན་པ་མཉམ་དུ་འཆར་བ་དེ། བཤེས་གཉེན་བསྟེན་ཚུལ་ལ་མྱོང་བ་ཐོབ་པའི་ཚོད་



ss
ཤེར་སྙིང་འགྲེལ་པ།
ཡིན། དེ་ལྟར་ཡིན་པ་དེ་སངས་རྒྱས་ལ་ཡིད་ཆེས་ཀྱི་དད་པ་ཡོད་པའི་རྟགས་ཡང་དག་
ཡིན་ནོ། །ནང་པ་སངས་རྒྱས་པ་ཡིན་ན། ཕྱི་ནང་གི་ཡོངས་འཛིན་གཉིས་དང་ལྡན་པས་
ཁྱབ་སྟེ། ཕྱིའི་ཡོངས་འཛིན་དཀོན་མཆོག་གསུམ་དང་། ནང་གི་ཡོངས་འཛིན་སྐྱབས་
འགྲོ་དང་ལྡན་པས་ཁྱབ་པའི་ཕྱིར་རོ། །
༄༅། །ཤེས་རབ་སྙིང་པོའི་འགྲེལ་བ་
བཞུགས་སོ། །
༄༅། །ན་མོ་གུ་རུ་མུནེ་ཨིན་དྷཱ་ཡ།
ཆེར་སྙིགས་འགྲོ་རྣམས་འདྲེན་ལ་རྒྱལ་རྣམས་ཀྱིས། །
པད་དཀར་ལྟར་ཞེས་བསྔགས་པ་དོན་ལྡན་པ། །
མཉམ་མེད་ཤཱཀྱ་སེངྒེའི་ཞབས་ཀྱི་རྡུལ། །
སྤྱི་བོར་བསྟེན་ཏེ་མདོ་འགྲེལ་བྲི་བར་བྱ། །
ཞེས་མཆོད་པར་བརྗོད་ནས། གང་གླེང་བར་བྱ་བ་ནི། ཤེས་རབ་ཀྱི་ཕ་རོལ་ཏུ་
ཕྱིན་པའི་སྙིང་པོའི་དོན་ཅུང་ཟད་བྲི་བ་ལ། མཚན་དོན་དང་། གཞུང་དོན་བཤད་པ་གཉིས་
ལས། དང་པོ་ནི། ༼རྒྱ་གར༽སཾསྐྲ་ཏའི་༼སྐད་དུ། བྷ་ག་ཝ་ཏི་པྲཛྙཱ་པ་ར་མི་ཏ་ཧྲི་
ད་མ། བོད་སྐད་དུ། བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་
བོ།༽ ཞེས་བྱུང་། དེ་ཡང་ཉོན་མོངས་བག་ཆགས་དང་བཅས་པ་བཅོམ་ཞིང་། ལེགས་
པ་དྲུག་དང་ལྡན་པས་ན་༼བཅོམ་ལྡན་འདས་༽ཞེས་པ་བླ་ཐབས་སུ་བསྣན་ནས་བཅོམ་
ལྡན་འདས་སུ་བསྒྱུར་ཞེས་སྒྲ་སྦྱོར་བམ་གཉིས་སུ་བཤད་པ་ལྟར་རོ། །སངས་རྒྱས་བཅོམ་
ལྡན་འདས་ཀྱིས་སེམས་ཅན་ཐམས་ཅད་མྱ་ངན་ལས་འདས་པའི་ཐབས་འབའ་ཞིག་ལ་
དགོངས་ཤིང་། དེ་ཡི་ཐབས་ནི་སྟོང་ཉིད་རྟོགས་པའི་ཤེས་རབ་གཙོ་བོ་ཡིན་པས། དེ་གཙོ་



ཤེར་སྙིང་འགྲེལ་པ།
sss
བོར་སྟོན་པའི་གཞུང་དེ་ལ་ཤེས་རབ་སྙིང་པོ་ཞེས་བྱ་ལ། མྱ་ངན་ལས་འདའ་མཁན་ནི་སེམས་
ཅན་གྱི་སེམས་ཀྱི་ཆོས་ཉིད་སོགས་ཡིན་པས་ཀྱང་དེ་ལ་དེ་བཞིན་གཤེགས་པའི་སྙིང་པོ་ཞེས་
བྱའོ། །མདོ་རྒྱུད་ནས་གསུངས་པའི་ཐབས་ཐམས་ཅད་སེམས་ཅན་གྱི་སེམས་ཀྱི་དྲི་མ་སྦྱོང་
ཐབས་ཤ་སྟག་ཡིན་ནོ། །༼མ༽ཞེས་པ་ནི། ལྗོན་པས་ཞུས་པའི་མདོ་ལས། མ་ནི་ཤེས་
རབ་ཕ་ནི་ཐབས། །དགེ་བ་རྣམས་ནི་གཡོགས་ཡིན་ལ། །ཉེ་དུ་བྱང་ཆུབ་ཕྱོགས་རྣམས་
དང་། །ཞེས་གསུངས་པ་ལྟར་རོ། །༼ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ་༽
ཞེས་བྱ་བ་ནི། བརྗོད་བྱ་དོན་གྱི་ཤེར་ཕྱིན་དེ་ཉིད་བརྗོད་བྱར་བྱས་ནས་སྟོན་པའི་མདོའི་
མཚན་ལའང་དེ་སྐད་ཅེས་བཏགས་སོ། །གཉིས་པ། གཞུང་དོན་བཤད་པ་ལ། ཐོག་མར་
གླེང་གཞི་ཕུན་ཚོགས་ལྔ་དང་ལྡན་པ་ནི། ༼འདི་སྐད་༽ཅེས་པས་ཆོས་ཕུན་སུམ་ཚོགས་
པ་ཐེག་པ་སྣ་ཚོགས་ཀྱི་ཆོས། ༼བདག་གིས་༽ཞེས་པས་སྟོན་པ་ཕུན་སུམ་ཚོགས་པ་ཤཱཀྱ་
ཐུབ་པ། ༼ཐོས་པ་༽ཞེས་པས་འཁོར་ཕུན་སུམ་ཚོགས་པ་དགེ་སློང་གི་དགེ་འདུན་ཆེན་
པོ་དང་བྱང་ཆུབ་སེམས་དཔའི་དགེ་འདུན་ཆེན་རྣམས། ༼དུས་གཅིག་༽ཅེས་པའི་དུས་
ཕུན་སུམ་ཚོགས་པ་གསུང་དབྱངས་ཡན་ལག་དྲུག་ཅུའི་སྒོ་ནས་ཆོས་སྟོན་པའི་དུས་ཡིན་པ།
༼ན༽ཞེས་པ་ཚེ་སྐབས་ཡིན་པས་དུས་དེའི་ཚེ་ཞེས་པའོ། །བཅོམ་ལྡན་འདས་ནི་བཤད་
ཟིན་ཏོ། །རྒྱལ་པོའི་ཁབ་བྱ་རྒོད་ཕུང་པོ་རི་ཞེས་པས་གནས་ཕུན་སུམ་ཚོགས་པ་བསྟན་ཏོ།།
༼བཅོམ་ལྡན་འདས་རྒྱལ་པོའི་ཁབ༽ཅེས་པ་ནི། རྒྱལ་པོ་གཟུགས་ཅན་སྙིང་པོའི་ཁབ་
ཡིན་ལ་སྔོན་རྩྭ་མཆོག་གྲོང་ཁྱེར་དུ་གྲགས་པ་དེ་ལ་མི་མ་ཡིན་གྱིས་ཡང་ཡང་མེ་བཏང་བའི་
རྐྱེན་གྱིས་གནས་མ་ཐུབ་པའི་ཚེ། རྒྱལ་པོས་དེང་ཕྱིན་ཆད་སུའི་ཁྱིམ་དུ་མེ་ཤོར་བ་དེས་
བསིལ་བའི་ཚལ་གྱི་དུར་ཁྲོད་དུ་ཁྱིམ་བརྩིགས་ནས་སྡོད་ཅེས་བཀའ་བསྒོ་བ་དང་། དེའི་
ཚེ་དང་པོ་རྒྱལ་པོའི་ཕོ་བྲང་དུ་མེ་ཤོར་བས། དེ་ནས་རྒྱལ་པོ་དེར་ཕྱིན་ནས་གནས་བཅའ་
བ་ལས་རྒྱལ་པོའི་ཁབ་ཅེས་མིང་ཆགས་པ་ས་ལུ་ལྗང་པའི་མདོ་ལས་གསུངས། ༼བྱ་རྒོད་



884
ཤེར་སྙིང་འགྲེལ་པ།
ཕུང་པོ་རི་ལ་༽ཞེས་པ་ནི་རི་དེའི་དབྱིབས་བྱ་རྒོད་ཀྱི་གཟུགས་དབྱིབས་འདྲ་བའམ་ཡང་
ན་བཅོམ་ལྡན་འདས་ཀྱིས་འདིར་ཤེར་ཕྱིན་གྱི་མདོ་གསུངས་པའི་ཚེ་སངས་རྒྱས་ཀྱི་ཞིང་
གཞན་ནས་རྫུ་འཕྲུལ་ཅན་གྱི་འདུལ་བྱ་རྣམས་བྱ་རྒོད་ཀྱི་རྣམ་པར་སྤྲུལ་ནས་ཆོས་གསན་
པར་བྱོན་པའི་རྒྱུ་མཚན་གྱིས་དེ་ལྟར་གྲགས། ༼དགེ་སློང་གི་དགེ་འདུན་ཆེན་པོ་དང་།
བྱང་ཆུབ་སེམས་དཔའི་དགེ་འདུན་ཆེན་པོ་དང་ཐབས་ཅིག་ཏུ་བཞུགས་ཏེ།༽ ཞེས་
པའི་དགེ་སློང་ནི། སྤྱིར་བསྙེན་པར་རྫོགས་ཚུལ་བཅུ་པོ་གང་རུང་གིས་དགེ་སློང་གི་དངོས་
པོ་ཐོབ་པ་ལ་ཟེར་ཞིང་། སྐབས་འདིར་ནི་དགེ་སློང་དགྲ་བཅོམ་པ་ལ་བྱ་སྟེ། སྤྱོད་འཇུག་
ལས། བསྟན་རྩ་དགེ་སློང་ཉིད་ཡིན་ན། །དགེ་སློང་ཉིད་ཀྱང་དཀའ་བར་གནས། །ཞེས་
དང་། བརྒྱད་སྟོང་པ་ལས། ཐམས་ཅད་ཀྱང་དགྲ་བཅོམ་པ་ཟག་པ་ཟད་པ་ཞེས་པ་ནས།
གང་ཟག་གཅིག་མ་གཏོགས་པ་ནི་འདི་ལྟ་སྟེ། ཚེ་དང་ལྡན་པ་ཀུན་དགའ་བོའོ། །ཞེས་གསུངས།
དགེ་འདུན་ནི་དགེ་སློང་བཞི་ཡན་གྱི་ཚོགས་པ་དང་། ཆེན་པོ་ནི་རྒྱ་འགྲེལ་རྣམས་སུ་གྲངས་
མང་བའི་དོན་ལ་བཤད་པ་མང་ངོ་། །ཉེས་སྐྱོན་བྱང་ཞིང་ཡོན་ཏན་ཆུབ་པས་ན་བྱང་ཆུབ་
དང༌། ཡང་ན་མངོན་རྟོགས་རྒྱན་ལས། དྲི་མ་ཟད་དང་མི་སྐྱེ་བའི། །ཡེ་ཤེས་བྱང་ཆུབ་
ཅེས་བརྗོད་དེ། །ཞེས་པ་ལྟར་འགྲོ་བའི་དོན་སེམས་ཤིང་བདུད་ལས་ཚར་བཅོད་པས་ན་
སེམས་དཔའ་འམ། ཡང་ན་བདེན་པ་གཉིས་ཀྱི་དོན་ཡང་ཡང་སེམས་པ་ལ་སྲན་ཚུགས་
པས་ན་སེམས་དཔའ་ཞེས་བྱའོ། །ཆེན་པོ་ནི། མདོ་སྡུད་པ་ལས། གཏོང་བ་ཆེ་དང་བློ་ཆེ་
བ་དང་མཐུ་ཆེ་དང་། །རྒྱལ་བ་རྣམས་ཀྱི་ཐེག་ཆེན་མཆོག་ལ་ཞུགས་པ་དང་། །གོ་ཆ་ཆེན་
པོ་བགོས་ཤིང་བདུད་ཀྱི་རྒྱུད་འདུལ་བ། །དེ་ཡི་ཕྱིར་ན་སེམས་དཔའ་ཆེ་ཞེས་རབ་ཏུ་བརྗོད།།
ཅེས་གསུངས། ཐབས་ཅིག་ཏུ་ཅེས་པ་ནི། མཉན་པའི་འཁོར་རྣམས་སྤྱོད་ལམ་མཐུན་
པའི་དོན་ཡིན། བཞུགས་ཏེ་ཞེས་པ་ནི། སྤྱིར་བཞུགས་པ་ལ་སྤྱོད་ལམ་གྱིས་བཞུགས་པ་
དང༌། ཆོས་སྟོན་པས་བཞུགས་པ་དང་། མཉམ་པར་བཞག་པས་བཞུགས་པ་དང་། ནང་



ཤེར་སྙིང་འགྲེལ་པ།
885
དུ་ཡང་དག་པར་འཇོག་པས་བཞུགས་པ་བཞི་ལས་དང་པོ་ཡིན་ནོ། །༼དེའི་ཚེ་བཅོམ་
ལྡན་འདས་ཟབ་མོ་སྣང་བ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཏིང་ངེ་འཛིན་ལ་
སྙོམས་པར་བཞུགས་སོ། །༽ དེའི་ཚེ་ཞེས་པ་ནི། འཁོར་རྣམས་དགེ་རྩ་ཡོངས་སུ་
སྨིན་ནས་ཆོས་སྟོན་པའི་དུས་ལ་བབ་པའི་ཚེ། ཞེས་པའོ། །ཟབ་མོ་སྣང་བ་ཞེས་པའི་ཟབ་
མོ་ནི། གཏིང་དཔོག་པར་དཀའ་བའོ། །སྣང་བ་ནི། །དེ་ལྟ་བུའི་ཟབ་མོ་མཁྱེན་པའི་ཡེ་
ཤེས་སོ། །ཆོས་ཀྱི་རྣམ་གྲངས་ནི། ཕུང་ཁམས་སྐྱེད་མཆེད་ཀྱི་ཆོས་སོགས་སོ། །ཏིང་ངེ་
འཛིན་ནི། །ཆོས་དེ་དག་གི་ཆོས་ཉིད་ལ་སྙོམས་པར་ཞུགས་པའི་ཏིང་ངེ་འཛིན་ནོ། །སྙོམས་
པར་ཞུགས་སོ། །ཞེས་པ་ནི། ཏིང་ངེ་འཛིན་དེ་དག་ལ་སྙོམས་པར་ཞུགས་པའི་དོན་ནོ། །
༼ཡང་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་
གཟིགས་དབང་ཕྱུག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་ཉིད་ལ་རྣམ་
པར་བལྟ་ཞིང་། ཕུང་པོ་ལྔ་པོ་དེ་དག་ལ་ཡང་རང་བཞིན་གྱིས་སྟོང་པར་རྣམ་པར་
ཡང་དག་པར་རྗེས་སུ་བལྟའོ། །༽ ཡང་དེའི་ཚེ་ཞེས་པའི་ཡང་སྒྲ་ནི། ངེས་བཟུང་
གི་ཚིག་སྟེ་གདུལ་བྱ་རྒྱུད་སྨིན་པའི་དུས་ཁོ་ནའི་ཚེ་ན་ཞེས་པའོ། །འཕགས་པ་སྤྱན་རས་
གཟིགས་དབང་ཕྱུག་ཅེས་པ་ནི། སོ་སྐྱེའི་ས་ལས་ཁྱད་པར་དུ་འཕགས་པ་དང་། སྤྱན་རས་
གཟིགས་ཀྱིས་སེམས་ཅན་ལ་གཟིགས་ནས་སྡུག་བསྔལ་དང་བྲལ་བར་བྱེད་པ་ལ་དབང་བའོ།།
ཟབ་མོའི་སྤྱོད་པ་ནི། སྟོང་པ་ཉིད་ལ་དམིགས་པའོ། །ཉིད་ལ་རྣམ་པར་ལྟ་བ་ནི། རང་
བཞིན་གྱིས་སྟོང་པར་བལྟ་བའོ། །ཕུང་པོ་ལྔ་པོ་དེ་དག་ལ་ཡང་ཞེས་པའི་ཡང་སྒྲས་ནི། ཁམས་
དང་སྐྱེ་མཆེད་ལ་རང་བཞིན་གྱིས་སྟོང་པར་རྣམ་པར་ལྟ་དགོས་པར་སྡུད་པའི་དོན་ནོ། །ཆོས་
ཕུན་སུམ་ཚོགས་པ་དྲི་ལན་དངོས་ནི། ༼དི་ནས་སངས་རྒྱས་ཀྱི་མཐུས་ཚེ་དང་ལྡན་
པ་ཤཱ་རིའི་བུས། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་
རས་གཟིགས་དབང་ཕྱུག་ལ་འདི་སྐད་ཅེས་སྨྲས་སོ།།༽ ཞེས་སངས་རྒྱས་ཀྱི་བྱིན་



885
ཤེར་སྙིང་འགྲེལ་པ།
གྱིས་རླབས་པའི་མཐུ་ལ་བརྟེན་པ་ཤཱ་རིའི་བུས་ཐེག་ཆེན་གྱི་རིགས་ཅན་གྱི་གདུལ་བྱས་བྱང་
ཆུབ་ཀྱི་མཆོག་ཏུ་སེམས་བསྐྱེད་ནས་ལམ་དུས་སུ་རྒྱལ་སྲས་ཀྱི་སྤྱོད་པའི་སྙིང་པོ་ཤེར་ཕྱིན་
གྱི་ཉམས་ལེན་ལ་སློབ་པར་འདོད་པ་དེས་ཚུལ་ཇི་ལྟར་སློབ་ཅེས་སྤྱན་རས་གཟིགས་ལ་འདྲི་
བ་ནི། གདུལ་བྱ་ཐེག་ཆེན་རིགས་ཅན་གྱི་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཐབས་
ཀྱི་མཆོག་རྒྱ་ཆེན་པོས་ཡོངས་སུ་བཟུངས་བའི་དེ་ཁོ་ན་ཉིད་མངོན་སུམ་དུ་རྟོགས་པའི་ཤེས་
རབ་དང་། དེའི་སྔོན་དུ་འགྲོ་བ་ཅན་གྱི་སྟོང་ཉིད་ལ་དམིགས་པའི་ཐོས་བསམ་སྒོམ་གསུམ་
གྱི་ཤེས་རབ་ལ་སོགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་དངོས་དང་རྗེས་མཐུན་
གྱི་ཤེར་ཕྱིན་ཉམས་ལེན་གྱི་སྤྱད་པ་སྤྱོད་པར་འདོད་པ་དེས་ཇི་ལྟར་བསླབ་པར་བྱ་ཞེས་དེ་
སྐད་ཅེས་སྨྲས་ཏེ་དྲིས་པ་དང༌། དེའི་ལན་དུ་བྱང་ཆུབ་སེམས་དཔའ་སེམས་དཔའ་ཆེན་
པོ་འཕགས་པ་སྤྱན་རས་གཟིགས་དབང་ཕྱུག་གིས་ཚེ་དང་ལྡན་པ་ཤཱ་རིའི་བུ་ལ་འདི་སྐད་
ཅེས་སྨྲས་སོ། །ལམ་ལྔ་ལ་རིམ་པ་ལྟར་སློབ་པ་ལས་ཐོག་མར་ཚོགས་ལམ་གྱི་སྐབས་སུ་
ཤེར་ཕྱིན་ལ་ཐོས་བསམ་གཉིས་གཙོ་བོར་བྱས་ནས་སློབ་པ་དང་། སྦྱོར་ལམ་དུ་སྒོམ་བྱུང་
གི་ཤེས་རབ་ཀྱང་བསྐྱེད་ནས་སློབ་ཚུལ་ནི། ༼ཤཱ་རིའི་བུ།༽ ཞེས་བོས་ནས། ༼རིགས་
ཀྱི་བུའམ་རིགས་ཀྱི་བུ་མོ་གང་ལ་ལ། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་སྤྱོད་
པ་སྤྱོད་པར་འདོད་པ་དེས་འདི་ལྟར་རྣམ་པར་བལྟ་བར་བྱ་སྟེ།༽ གཟུགས་ཚོར་བ་
འདུ་ཤེས་འདུ་བྱེད་རྣམ་ཤེས་ཏེ་ཕུང་པོ་ལྔ་རྣམས་ཡོད་པར་འཇོག་པ་དེ་རང་གི་རྒྱུ་རྐྱེན་དང་
ཆ་ཤས་སོགས་ལ་བརྟེན་ནས་ཡོད་པར་བཞག་པས་ཁོ་རང་གི་ངོས་ནས་ཡོད་ཚུལ་མེད་པས།
༼ཕུང་པོ་ལྔ་པོ་དེ་དག་ཀྱང་༽རང་གི་ངོ་བོས་གྲུབ་པའི་༼རང་བཞིན་གྱིས་སྟོང་པར་
རྣམ་པར་ཡང་དག་པར་རྗེས་སུ་བལྟའོ། །༽ ཞེས་ཐོས་བསམ་གྱིས་དཔྱོད་ཅིང་ཞི་
ལྷག་རེ་རེ་བ་དང་ཟུང་འབྲེལ་གྱི་རིམ་པས་བསྐྱང་བར་བྱའོ་ཞེས་མདོར་བསྡུས་ཏེ་སྟོན་པའོ།།
དེ་ཉིད་ཅུང་ཟད་རྒྱས་པར་ཕྱེ་སྟེ་ཟབ་མོ་ཁྱད་པར་བཞི་ལྡན་ནམ་སྟོང་ཉིད་བཞི་སྦྱོར་གྱི་སྒོ་



ཤེར་སྙིང་འགྲེལ་པ།
887
ནས་སོ་སོར་སློབ་པར་སྟོན་པ་ནི། ཐོག་མར་གཟུགས་ཀྱི་ཕུང་པོ་ལ་སྦྱར་ན། ༼གཟུགས་༽
ཕུང་རང་གི་གདགས་གཞི་ལ་བརྟེན་ནས་མིང་དང་རྟོག་པས་ཕར་བཏགས་ནས་བཞག་པ་
ཙམ་མ་གཏོགས་གཟུགས་ཕུང་རང་གི་སྡོད་ལུགས་ཀྱི་ངོས་ནས་གྲུབ་པ་མེད་པས་ན། གཟུགས་
རང་བཞིན་གྱིས་༼སྟོང་པའོ། །༽ དེ་ལྟར་རང་གི་ངོས་ནས་གྲུབ་པའི་ཆ་ཅུང་ཟད་ཙམ་
ཡང་མེད་པའི་༼སྟོང་པ་ཉིད་༽ཀྱི་བདག་ཉིད་ཡིན་ཡང་མིང་དང་ཐ་སྙད་ཀྱིས་བཏགས་
ནས་གཟུགས་ཞེས་བཞག་པས་མ་བརྟགས་མ་དཔྱད་པར་བྱ་བ་བྱེད་ནུས་སུ་ཡོད་པའི་
༼གཟུགས་སོ།།༽ གཟུགས་སོགས་ཆོས་ཐམས་ཅད་ཀྱི་སྟེང་དུ་ཐ་སྙད་སྣང་ཚུལ་ལྟར་
གྱི་ཀུན་རྫོབ་བདེན་པ་དང་རང་རང་གི་སྡོད་ལུགས་མཐར་ཐུག་པའི་དོན་དམ་བདེན་པ་གཉིས་
གཉིས་ཡོད་ལ། དེ་གཉིས་ངོ་བོ་གཅིག་ལ་ལྡོག་པ་ཐ་དད་ཡིན་པས། ༼གཟུགས་ལས་༽
ཀྱང་གཟུགས་ཀྱི་ཆོས་ཉིད་གཟུགས་རང་བཞིན་གྱིས་༼སྟོང་པ་ཉིད་༽ངོ་བོ་༼གཞན་༽ཏེ་
ཐ་དད་༼མ་ཡིན།༽ གཟུགས་རང་བཞིན་གྱིས་༼སྟོང་པ་ཉིད་ལས་ཀྱང་གཟུགས་༽
ངོ་བོ་ཐ་དད་པ་མ་ཡིན་པས་ངོ་བོ་༼གཞན་མ་ཡིན་ནོ།།༽ དེ་ལྟར་བཞི་སྦྱོར་དུ་ཤེས་པར་
བྱའོ། །དེས་ན་གོང་གི་རང་བཞིན་གྱིས་སྟོང་པ་ཞེས་པ་འོག་མ་ཐམས་ཅད་ལ་སྦྱར་དགོས་
སོ༑ ༈ སྤྱིར་གཟུགས་སོགས་ཡོད་ཀྱང་རང་བཞིན་གྱིས་མེད་དེ། གཟུགས་སོགས་རང་
བཞིན་གྱིས་ཡོད་ན་རང་ངོས་ནས་ཡོད་པར་འགྱུར་ལ། རང་ངོས་ནས་ཡོད་ན་རྒྱུ་རྐྱེན་
སོགས་གཞན་ལ་མ་ལྟོས་པར་ཡོད་དགོས། དེ་ཡོད་ན་རྒྱུ་མེད་པར་འབྲས་བུ་ཡོད་པར་འགྱུར་
བས་མི་སྲིད་ལ། རང་བཞིན་གྱིས་སྟོང་པ་དང་བདེན་པར་མེད་པ་གཉིས་དོན་གཅིག། ༼དེ་
བཞིན་དུ་ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་
རྣམས་སྟོང་པའོ།།༽ ཞེས་གཟུགས་ལ་བཤད་པ་ལྟར་དུ་འོག་མ་བཞི་ལའང་སྟོང་པ་ཉིད་
བཞི་སྦྱོར་སྦྱོར་ཚུལ་ཤེས་པར་བྱའོ། །མཐོང་ལམ་དུ་ཟབ་མོ་ཁྱད་པར་བརྒྱད་ལྡན་གྱི་ཚུལ་
དུ་སློབ་ཚུལ་ནི། ༼ཤཱ་རིའི་བུ། དེ་ལྟ་བས་ན་ཆོས་ཐམས་ཅད་༽རང་བཞིན་གྱི་༼སྟོང་



888
ཤེར་སྙིང་འགྲེལ་པ།
པ་ཉིད་དེ་༽ཞེས་རྣམ་པར་ཐར་པའི་སྒོ་སྟོང་པ་ཉིད་དང་། རང་གི་ངོ་བོས་གྲུབ་པའི་རྒྱུའི་
༼མཚན་ཉིད་མེད་པ་༽དང་། འབྲས་བུའི་སྐྱེ་འགག་གི་མཚན་མ་ཡང་རང་གི་ངོ་བོས་
གྲུབ་པ་མེད་པས་༼མ་སྐྱེས་པ་མ་འགགས་པ་༽དང་། ཀུན་ནས་ཉོན་མོངས་ཕྱོགས་ཀྱི་
༼དྲི་མ་༽རང་བཞིན་གྱིས་༼མེད་པ་༽རྣམ་བྱང་ཕྱོགས་ཀྱི་༼དྲི་མ་དང་བྲལ་བ་༽རང་
བཞིན་གྱིས་མེད་པ་སྟེ་ལྔས་རྣམ་ཐར་སྒོ་གསུམ་གྱི་མཚན་མ་མེད་པ་དང་། སྤང་བྱའི་སྐྱོན་
ཟད་པའམ་༼བྲི་བ་༽རང་བཞིན་གྱི་༼མིད་པ་༽འཐོབ་བྱའི་ཡོན་ཏན་རྫོགས་པའམ་༼གང་
བ་༽རང་བཞིན་གྱིས་༼མེད་བའོ།།༽ ཞེས་པ་གཉིས་ཀྱིས་འབྲས་བུའི་སྨོན་པ་མེད་པ་སྟེ་
དེ་ལྟར་མཐོང་ལམ་དུ་རྣམ་ཐར་སྒོ་གསུམ་ལ་སློབ་ཚུལ་ལོ། །སྒོམ་ལམ་གྱི་སྐབས་སུ་ཆོས་
ཉིད་ལ་མཉམ་པར་བཞག་པའི་ཡེ་ཤེས་ཀྱི་གཟིགས་ངོར་ཀུན་རྫོབ་པའི་ཆོས་གང་ཡང་མེད་
ལ༑ དེའི་ཕྱིར་ན་གཟིགས་ངོ་དེར་ཀུན་རྫོབ་པའི་ཆོས་ཐམས་ཅད་ཟད་པའི་སྟོང་ཉིད་འབའ་
ཞིག་ལ་རོ་གཅིག་ཏུ་ཞུགས་ནས་སློབ་ཅེས་པ་ནི་༼ཤཱ་རིའི་བུ་དེ་ལྟ་བས་ན་སྟོང་པ་ཉིད་
ལ་༽མཉམ་པར་བཞག་པའི་སྒོམ་ལམ་མཉམ་བཞག་ཡེ་ཤེས་དེའི་ངོར་གཟུགས་མེད།༽
དེ་ལྟར་ཐམས་ཅད་སྦྱར་ནས་༼ཚོར་བ་མེད། འདུ་ཤེས་མེད། འདུ་བྱེད་མེད། རྣམ་
པར་ཤེས་པར་མེད།༽ ཅེས་ཕུང་པོ་ལྔ་དང་། ༼མིག་མེད། རྣ་བ་མེད། སྣ་མེད།
ལྕེ་མེད། ལུས་མེད། ཡིད་མེད།༽ ཅེས་དབང་པོ་དྲུག་དང་། ༼གཟུགས་མེད། སྒྲ་
མེད། དྲི་མེད། རོ་མེད། རེག་བྱ་མེད། ཆོས་མེད་དོ།།༽ ཞེས་དབང་དོན་གྱི་སྐྱེ་
མཆེད་བཅུ་གཉིས་དང་། ༼མིག་གི་ཁམས་མེད་པ་ནས་ཡིད་ཀྱི་ཁམས་མེད། ཡིད་
ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་མེད་དོ།།༽ ཞེས་པའི་བར་ཁམས་བཅོ་
བརྒྱད་ཀྱང་གཟིགས་ངོ་དེར་མེད་པར་བསྟན། ཐོག་མའི་མ་རིག་པ། འདུ་བྱེད། རྣམ་
ཤེས། མིང་གཟུགས། སྐྱེ་མཆེད། རེག་པ། ཚོར་བ། སྲེད་པ། ལེན་པ། སྲིད་པ། སྐྱེ་
བ༈ ་རྒ་ཤི་རྣམས་ཏེ་ཉོན་མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་དང་། མ་



ཤེར་སྙིང་འགྲེལ་པ།
ss;
རིག་པ་ཟད་པ་ནས་རྒ་ཤི་ཟད་པའི་བར་ཏེ་རྣམ་བྱང་ཕྱོགས་ཀྱི་རྟེན་འབྲེལ་ཡན་ལག་བཅུ་
གཉིས་ཀྱང་གཟིགས་ངོ་དེར་མེད་པར་སྟོན་པ་ནི་༼མ་རིག་པ་མེད། མ་རིག་པ་ཟད་
པ་མེད་པ་ནས་རྒ་ཤི་ཟད་པའི་བར་དུ་ཡང་མེད་དོ།།༽ ཞེས་སོ། །སྡུག་བསྔལ་བདེན་
པ་སོགས་འཕགས་པའི་བདེན་པ་བཞི་གཟིགས་ངོ་དེར་མེད་པར་སྟོན་པ་ནི། ༼དེ་བཞིན་
དུ་སྡུག་བསྔལ་བ་དང་། ཀུན་འབྱུང་བ་དང་། འགོག་པ་དང་། ལམ་མེད།༽ ཅེས་
སོ༑ ༑དམིགས་བྱེད་ལམ་ཉིད་ཀྱང་གཟིགས་ངོ་དེར་མེད་པར་སྟོན་པ་ནི། ༼མེ་ཤེས་༽
ཞེས་སོ། །དེ་དག་གི་སྟོབས་བཅུ་དང་མི་འཇིགས་པ་བཞི་སོགས་སངས་རྒྱས་ཀྱི་སའི་ཆོས་
རྣམས་དེའི་གཟིགས་ངོར་ཐོབ་པ་༼མེད་༽པར་སྟོན་པ་ནི། ༼ཐོབ་པ་མེད་༽ཅེས་སོ། །དེར་
མ་ཟད་འབྲས་བུ་དེ་དག་༼མ་ཐོབ་པ་ཡང་༽གཟིགས་ངོ་དེར་༼མེད་དོ།།༽ ཞེས་སྒོམ་
ལམ་སྤྱི་ལ་སློབ་ཚུལ་ལོ། །
ཁྱད་པར་རྡོ་རྗེ་ལྟ་བུའི་ཏིང་ངེ་འཛིན་ལ་སློབ་ཚུལ་ནི། ༼ཤཱ་རིའི་བུ་དེ་ལྟ་བས་
ན་༽ས་བཅུ་རྒྱུན་མཐའི་༼བྱང་ཆུབ་སེམས་དཔའ་རྣམས་༽གོང་དུ་བསྟན་པ་ལྟར་༼ཐོབ་
པ་༽སོགས་༼མེད་པའི་ཕྱིར།༽ སྤྲོས་པ་ཐམས་ཅད་ཉེ་བར་ཞི་བའི་དེ་བཞིན་ཉིད་ལ་སླར་
མི་ལྡང་བའི་ཚུལ་གྱིས་སྙོམས་པར་ཞུགས་པའི་༼ཤེས་རབ་ཀྱི་ཕ་རོལ་ཏུ་ཕྱིན་པ་༽ཟབ་
མོ་འདི་༼ལ་བརྟེན་ཅིང་གནས་ཏེ་༽ཞེས་ཤེས་སྒྲིབ་ཕྲ་མོའི་དངོས་གཉེན་རྒྱུན་མཐའི་བར་
ཆད་མེད་ལམ་ལ་སློབས་ཤིག་གོ །མི་སློབ་ལམ་ལ་སློབ་ཚུལ་ནི། དེ་ལྟར་ཚོགས་ལམ་ནས་
སྒོམ་ལམ་རྒྱུན་མཐའི་བར་དུ་བསླབས་ཏེ་ས་བཅུའི་ངོས་སྐལ་གྱི་སྤང་བྱའི་སྒྲིབ་པ་རྣམས་
རིམ་གྱིས་སྤངས་པས་ན་༼སེམས་ལ་སྒྲིབ་མེད་པ་ཅིང་༽མི་གཙང་བ་ལ་གཙང་བ་དང་།
སྡུག་བསྔལ་བ་ལ་བདེ་བ་དང་། མི་རྟག་པ་ལ་རྟག་པ་དང་། བདག་མེད་པ་ལ་བདག་ཏུ་
འཛིན་པའི་ཕྱིན་ཅི་ལོག་བཞི་ཟད་པརསྤངས་པས་ཕྱིན་ཅི་ལོག་དེ་བཞིས་༼སྐྲག་པ་མེད་དེ།
ཕྱིན་ཅི་ལོག་༽བཞི་པོ་དེ་༼ལས་ཤིན་ཏུ་འདས་ནས་༽སྲིད་ཞིའི་མཐའ་ལ་མི་གནས་པའི་



80
ཤེར་སྙིང་འགྲེལ་པ།
༼མྱ་ངན་ལས་འདས་པའི་མཐར་ཕྱིན་ཏོ།།༽ ཞེས་པ་སྟེ་མངོན་པར་རྫོགས་པ་འཚང་
རྒྱ་བར་འགྱུར་རོ། །ཞེས་སོ། །དེ་ལྟ་བུའི་ལམ་གྱི་རིམ་པ་འདི་ནི་དུས་གསུམ་གྱི་སངས་
རྒྱས་ཐམས་ཅད་ཀྱི་བགྲོད་པ་གཅིག་པ་ཁོ་ན་ཡིན་ཞེས་སྟོན་པ་ནི། ༼དུས་གསུམ་དུ་རྣམ་
པར་བཞུགས་པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་༽
ཟབ་མོ་འདི་༼ལ་བརྟེན་ནས། བླ་ན་མེད་པར་ཡང་དག་པར་རྫོགས་པའི་བྱང་ཆུབ་
ཏུ་མངོན་པར་རྫོགས་པར་སངས་རྒྱས་སོ།།༽ ཞེས་གསུངས་སོ། །དེ་ལྟར་གདུལ་
བྱ་དབང་རྟུལ་ལ་སོ་སོར་ཕྱེ་སྟེ་བསྟན་ནས། ད་ནི་དབང་རྣོན་ལ་སྔགས་ཚིག་ཉུང་ངུའི་སྒོ་
ནས་ལམ་ལྔ་ལ་སློབ་ཚུལ་སྟོན་པ་ནི། ༼དེ་ལྟ་བས་ན་༽སྔགས་ཀྱི་སྐད་དོད་མན་ཏྲ་ཞེས་
པ་ཡིད་སྐྱོབ་པ་ལ་འཇུག་ཅིང་ཤེར་ཕྱིན་འདིས་ཀྱང་གདུལ་བྱའི་ཡིད་འཇིགས་པ་ལས་སྐྱོབ་
པར་བྱེད་པས་ན། ༼ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་༽མ་རིག་པ་བག་ཆགས་
དང་བཅས་པའི་དུག་ནད་ཐམས་ཅད་འཇོམས་པར་བྱེད་པས་ན། ༼རིག་པ་ཆེན་པོའི་
སྔགས།༽ སྡུག་བསྔལ་དང་བཅས་པ་སེལ་བར་བྱེད་པ་ལ་འདི་དང་མཚུངས་པ་གཞན་
མེད་པས་ན། ༼བླ་ན་མེད་པའི་སྔགས། མི་མཉམ་པ་༽མི་གནས་པའི་མྱ་ངན་ལས་འདས་
པ་༼དང་མཉམ་༽པ་སྟེ་འཐོབ་པར་བྱེད་༼པའི་སྔགས།༽ མདོར་ན་༼སྡུག་བསྔལ་༽རྒྱུ་
བཅས་བག་ཆགས་དང་བཅས་པ་༼ཐམས་ཅད་རབ་ཏུ་ཞི་བར་བྱེད་པའི་སྔགས་༽ལ་
བརྟེན་ནས་མི་བསླུ་ཞིང་༼མི་རྫུན་པས་ན་བདེན་པར་ཤེས་པར་བྱ་སྟེ། ཤེས་རབ་ཀྱི་
ཕ་རོལ་ཏུ་ཕྱིན་པའི་སྔགས་༽ཁྱད་པར་ཏུ་འཕགས་པའོ། །འོ་ན་དེ་ཇི་ལྟ་བུ་ཞེ་ན། ༼སྨྲས་
པ། ཏདྱ་ཐཱ་༽ཞེས་པ་བོད་སྐད་ལ་འདི་ལྟ་སྟེ། ༼ཨོཾ་༽ཞེས་པ་སྔགས་ཀྱི་མགོ་འདྲེན་པ་
ཡིན། ༼ག་ཏེ་༽སོང་༼ག་ཏེ༽སོང་༼པཱ་ར་ག་ཏེ་༽ཕ་རོལ་ཏུ་སོང་༼པཱ་ར་སཾ་ག་ཏེ་༽
ཕ་རོལ་ཏུ་ཡང་དག་པར་སོང་། ༼ཁོ་དྷི་༽བྱང་ཆུབ་༼སཱ་ཧཱ་༽གཞི་ཚུགས་ཞེས་སོ། །དེའི་
དོན་ཡང་སྔར་བསྟན་པ་ལྟར་ཐེག་ཆེན་རིགས་ཅན་གྱི་གདུལ་བྱ་ལས་དང་པོ་བ་དེས། ཐོག་



ཤེར་སྙིང་འགྲེལ་པ།
ssi
ལམ་དུ་སོང་། དེ་ནས་སྦྱོར་ལམ་དུ་སོང་། དེ་ནས་དེའི་ཕ་རོལ་མཐོང་ལམ་དུ་སོང་། དེ་
ནས་དེའི་ཡང་ཕ་རོལ་སྒོམ་ལམ་དུ་ཡང་དག་པར་སོང་། དེ་ནས་སངས་རྒྱས་ཀྱི་བྱང་ཆུབ་
ཀྱི་གཞི་ཚུགས་ཤིག་སྟེ། ཐོབ་པར་གྱིས་ཤིག་ཅེས་བསྟན་ཏོ། །དེ་ནས་སླར་མདོར་བསྡུས་
ཏེ་གདམས་པ་ནི། ༼ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོས། དེ་
ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་༽ཤིན་ཏུ་རྟོགས་དཀའ་བའི་གནས་མཐར་ཐུག་དེ་
ཁོ་ན་ཉིད་ལ་ཞུགས་པའི་༼ཟབ་མོ་ལ་བསླབ་པར་བྱའོ།།༽ ཞེས་གདམས་པའོ། །གཞན་
ཡང་ཏདྱ་ཐཱ་ནི། འདི་ལྟ་སྟེ་ཞེས་པ་སྟེ་འཁོར་འདས་བདེན་མེད་དུ་རོ་གཅིག་པ་འདི་ལྟ་སྟེ་
ཞེས་པའོ། །ག་ཏེ་ག་ཏེ་ནི་སོང་ཞིག་སོང་ཞིག་སྔ་མ་ནི་ཚོགས་ལམ་དང་ཕྱི་མ་ནི་སྦྱོར་ལམ་
དུ་ཞེས་པའོ། །པཱ་ར་ག་ཏེ་ནི་མཐོང་ལམ་དུ་སོང་བ་དང་། པཱ་ར་སཾ་ག་ཏེ་ནི་སྒོམ་ལམ་དུ་
སོང་བ་དང་། བོ་དྷི་སྭ་ཧཱ་ནི་བྱང་ཆུབ་ཏུ་གཞི་ཚུགས་ཤིག་སྟེ་མི་སློབ་ལམ་ཐོབ་པར་གྱིས་
ཤིག་ཅེས་པའོ། །དེ་ཡང་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་ནི་ཚོགས་ལམ་དང་། རིག་
པ་ཆེན་པོའི་སྔགས་ནི་སྦྱོར་ལམ་དང་། བླ་ན་མེད་པའི་སྔགས་ནི་མཐོང་ལམ་དང་། མི་
མཉམ་པ་དང་མཉམ་པའི་སྔགས་ནི་སྒོམ་ལམ་དང་། སྡུག་བསྔལ་ཐམས་ཅད་རབ་ཏུ་ཞི་
བར་བྱེད་པའི་སྔགས་ནི་མི་སློབ་ལམ། ཤེར་ཕྱིན་ཟབ་མོ་འདིས་གཟིགས་པ་ལྟར་བདེན་པར་
ཤེས་པར་བྱ་སྟེ་དེ་ལྟར་སྒོམ་ན་སངས་རྒྱས་སུ་ཕྱིན་པར་བྱེད་པའི་རྒྱུར་ཤེས་པར་བྱ་ཞེས་
བྱ་བའི་ཐ་ཚིག་གོ །དེའང་ལམ་ལྔར་ཕྱེ་བ་ཐབས་ཀྱི་ཆ་ནས་མ་ཡིན་པར། སྟོང་ཉིད་རྟོགས་
པའི་ཤེས་རབ་ཀྱི་ཆ་ནས་ཡིན་ཏེ། ཆོས་ཉིད་ལ་གསལ་སྣང་ཆ་འདྲ་ཙམ་ཡང་མ་ཐོབ་ཀྱང་
ཐོབ་པའི་རྒྱུ་ཚོགས་ཙམ་དུ་འགྲོ་བས་ཚོགས་ལམ། ངེས་པར་འབྱེད་པ་མཐོང་ལམ་ལྟ་བུའི་
གསལ་སྣང་དངོས་མིན་ཀྱང་དེའི་ཆ་འདྲ་ཙམ་སྐྱེས་པས་ངེས་འབྱེད་ཆ་མཐུན་ནམ་སྦྱོར་ལམ་
དང་། ཆོས་ཉིད་དང་པོར་མངོན་སུམ་དུ་གསལ་བར་མཐོང་བས་མཐོང་ལམ། མཐོང་
ཟིན་གོམས་པར་བྱེད་པས་སྒོམ་ལམ་དང་། དེ་ལས་ལྷག་གོམས་ཤིང་བསླབ་རྒྱུ་མེད་པས་



sa
ཤེར་སྙིང་འགྲེལ་པ།
མི་སློབ་ལམ་མོ། །དེ་དག་ཀྱང་ལས་དང་པོ་པའི་དུས་ནས་སྦྱིན་སོགས་ཐབས་ཀྱི་ཆ་དང་
ཟུང་འབྲེལ་དུ་ཉམས་སུ་བླངས་པའི་སྟོབས་ཀྱིས་གཅིག་གིས་གཅིག་ལ་ནུས་པ་བཏོན་པ་ཡིན་
ལ༑ ས་ཐོབ་པ་ནས་ཐབས་ཀྱི་ཆས་སོ་སོའི་ཡོངས་སྦྱོང་དང་ཟུང་འབྲེལ་དུ་ཉམས་སུ་བླངས་
བའི་སྟོབས་ཀྱིས་སྤང་བྱ་ཀུན་བཏགས་དང་ལྷན་སྐྱེས་རྣམས་ཟད་པར་བྱས་ཏེ་མཐའ་གཉིས་
དང་བྲལ་བའི་དབུས་མི་གནས་པའི་མྱང་འདས་ཐོབ་པར་བྱེད་དགོས་པ་ཡིན་ནོ། །དེ་ལྟར་
སྤྱན་རས་གཟིགས་ཀྱིས་བསྟན་པ་ལ། སྟོན་པས་མཐུན་འགྱུར་བྱིན་པ་ནི། ༼དི་ནས་བཅོམ་
ལྡན་འདས་ཏིང་ངེ་འཛིན་དེ་ལས་བཞེངས་༽པའི་རྣམ་པར་བསྟན་༼ཏི་བྱང་ཆུབ་སེམས་
དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་ལེགས་སོ་
ཞེས་བྱ་བ་བྱིན་ནས་ལེགས་སོ་ལེགས་སོ། །རིགས་ཀྱི་བུ་དེ་དེ་བཞིན་ནོ། །དེ་དེ་
བཞིན་ཏེ། ཇི་ལྟར་ཁྱོད་ཀྱི་བསྟན་པ་དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་
ཟབ་མོ་ལ་སྤྱད་པར་བྱ་སྟེ།༽ བདག་ཅག་གི་སྟོན་པ་ཤཱཀྱའི་རྒྱལ་པོ་ཁོ་ན་མ་ཟད་༼དི་
བཞིན་གཤེགས་པ་༽ཕྱོགས་བཅུ་དུས་གསུམ་དུ་བཞུགས་པ་གཞན་༼རྣམས་ཀྱང་རྗེས་
སུ་ཡི་རང་ངོ་།།༽ འདི་ཉིད་ཞལ་ནས་གསུངས་པའི་བཀའ་ཡིན་ནོ། །༼བཅོམ་ལྡན་
འདས་ཀྱིས་དེ་སྐད་ཅེས་བཀའ་སྩལ་ནས་༽འཁོར་རྣམས་རྗེས་སུ་ཡི་རང་བ་སྟེ་དགའ་
བར་གྱུར་ནས་ཤེར་ཕྱིན་གྱི་མདོའི་ཚིག་དོན་རྣམས་འཛིན་པར་དམ་བཅའ་བ་ནི། ༼ཚེ་
དང་ལྡན་པ་ཤཱ་རིའི་བུ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་
པ་སྤྱན་རས་གཟིགས་དབང་ཕྱུག་དང་།༽ དེ་གཉིས་ལས་གཞན་པའི་དགེ་སློང་། བྱང་
ཆུབ་སེམས་དཔའི་དགེ་འདུན། ༼ཐམས་ཅད་དང་ལྡན་པའི་འཁོར་དེ་དག་དང་། ལྷ་
དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རང་སྟེ།
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།༽ ཞེས་པ་སྟེ་ཤེར་
ཕྱིན་གྱི་མདོའི་ཚིག་དོན་རྣམས་ཇི་ལྟར་འཛིན་པར་དམ་བཅའ་བའོ།། །།



པར་བྱང་སྨོན་ཚིག
sts
སྨྲས་པ།
དེ་ལྟར་ཤེས་རབ་སྙིང་པོའི་མདོ་ཡི་དོན། །
གསལ་བར་བཀྲལ་བའི་དགེ་བ་གང་ཐོབ་དེས། །
རྣམ་མང་འགྲོ་བའི་རང་བཞིན་ཁམས་སྦྱངས་ཏེ། །
ལེགས་བྱས་དགེ་མཚན་ཕྱོགས་མཐར་སྤེལ་བར་ཤོག །
ཅེས་པ་འདི་ནི། དགའ་ལྡན་བྱང་རྩེ་མཁན་ཟུར་རིན་པོ་ཆེ་དགེ་འདུན་བཟང་པོ་
མཆོག་ནས་བསྐུལ་བའི་ངོར་འབྲས་སྤུངས་སྒོ་མང་མཁན་ཟུར་རང་ལོ་༨༢ པ་ངག་དབང་
ཉི་མས་དམ་པ་གོང་མ་རྣམས་ཀྱི་གསུང་ལས་བཏུས་ཏེ། བོད་རྒྱལ་ལོ་ ༢༡༡༦ ལོར་བྲིས་
པ་དགེའོ།། །།
ངག་རིག་རིན་ཆེན་ནོར་བུའི་འོད་རླབས་ཕྲེང་། །
གང་འདུལ་ཁམས་དབང་
བང་མོས་པ་བཞིན་འབྱེད་པར། །
ཉི་ཟླའི་སྒྲོན་མ་འབུམ་གྱིས་མི་མཚོན་པའི། །
བཻཤེས་གཉེན་སྲིད་པའི་སྒྲོན་མེ་བསྔགས་པར་འོས། །
གང་གི་ལེགས་བཤད་མི་ཟད་འདོད་འབྱུང་མཛོད། །
རྣམ་དཔྱོད་རིག་པའི་ཡོངས་དག་ཛ་ཧུའི་ཀླུང་། །
ཀུན་རྨོངས་དྲི་མ་འཁྲུད་པའི་གདུང་སེལ་དུ། །
འཕྲུལ་དཔར་མེས་པོའི་རལ་པར་དྲངས་པའི་དགེས། །
བསོད་ནམས་མཁའ་ལ་རྩེ་དགེའི་ངོ་མཚར་ཅན། །
མཆོག་ཏུ་རྗོད་པ་དག་པའི་མུ་ཁྱུད་ལྟོར། །
ལུང་རིགས་རྩིབས་སྟོང་འབར་བ་ཐུབ་བསྟན་གྱི། །
གསེར་གྱི་འཁོར་ལོའི་འཇུག་པ་ཡངས་པར་སྨོན། །



s94
པར་བྱང་སྨོན་ཚིག
འཁྲུལ་བྲལ་ཡེ་ཤེས་མཆོག་གི་སྣང་བ་ཅན། །
སྲིད་པའི་སྒྱུ་མས་ཡིད་འབྱུང་མཁས་གྲུབ་ཁྱུ། །
སྣ་ཚོགས་འགྲོ་རྒྱུད་དང་མཐུན་འཕྲིན་ལས་ཀྱིས། །
རྡོ་རྗེའི་འཚོ་བ་རིང་དུ་བསྲུང་གྱུར་ཅིག །
རྣམ་བཀྲ་ཤིས་པའི་སྒོ་བརྒྱ་མང་འབྱེད་པའི། །
འདུས་སྡེ་འདིས་མཚོན་རིགས་གྲོལ་འཕགས་པའི་ཚོགས། །
ཐུགས་མཚོ་གཅིག་ཏུ་འཁྱིལ་བའི་ཁྲིམས་གཙང་ཞིང་། །
མང་ཐོས་བསམ་སྒོམ་ནོར་གྱིས་མཛེས་གྱུར་ཅིག །
གདུང་བའི་སྐྱོན་བྲལ་ཡིད་ལ་མཆོག་སྟེར་བའི། །
བདེ་སྐྱིད་རྫོགས་ལྡན་སྣང་བའི་ཆུ་འཛིན་ཕྲེང་། །
བསྐལ་པའི་སྲིད་དུ་བརྡལ་བའི་གྲིབ་བསིལ་གྱིས། །
གསེར་ལྡན་སྒེག་མོའི་ལང་ཚོ་མཛེས་གྱུར་ཅིག །
འབྲེལ་ཐོགས་ཀུན་ཀྱང་སྡེ་བཞིས་ཡོངས་ཕྱུག་ཅིང་། །
འཆི་མེད་ཚེ་དང་སྟོབས་འབྱོར་དབང་ཀླུང་སོགས། །
མཐུན་པའི་ལེགས་ཚོགས་ལྔ་ལྡན་འོད་ཀྱི་ཕྲེང་། །
མི་ཟད་མཁའ་དང་མཉམ་པར་འཕེལ་གྱུར་ཅིག །
ཅེས་པ་འདི་ཡང་ཡོངས་ཀྱི་དགེ་བའི་བཤེས་གཉེན་ཆེན་པོ་འབྲས་སྒོ་མང་མཁན་ཟུར་ངག་དབང་ཉི་མ་
རིན་པོ་ཆེ་མཆོག་གི་གསུང་འབུམ་ཆ་ཚང་དཔར་བསྐྲུན་གནང་རྒྱུར་པར་བྱང་སྨོན་ཚིག་འདི་འདྲ་ཞིག་དགོས་ཞེས་
ཇི་ལྟར་བསྐུལ་མ་མཛད་པ་བཞིན་༧ཡོངས་འཛིན་ཁྲི་བྱང་སྤྲུལ་མིང་པས་སྦྱར་བ་དགེ་ལེགས་འཕེལ།། །།
༈ པར་བྱང་སྨོན་ཚིག་འདི་བཞིན་རང་ཅག་རྣམས་ལ་བཀའ་དྲིན་མཚུངས་ཟླ་མ་མཆིས་པ་༧སྐྱབས་མགོན་༧རྒྱལ་
བའི་ཡོངས་འཛིན་ཁྲི་བྱང་རྡོ་རྗེ་འཆང་ཆེན་པོ་མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་ཏེ་རྗེ་བཙུན་བློ་བཟང་
ཡེ་ཤེས་བསྟན་འཛིན་རྒྱ་མཚོ་དཔལ་བཟང་པོས། སྔོན་དུ་སོག་སྤྲུལ་གུ་རུ་དེ་བས་གསུང་འབུམ་ཆ་ཚང་དཔར་བསྐྲུན་ཞུ་སྐབས་
པར་བྱང་དུ་བསྩལ་བའི་བྱིན་རླབས་ཀྱི་ཚན་ཁར་བསམ་ནས་སླར་ཡང་བཀོད་པའོ།། །།
